<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-Skupna-2017-04-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT7-Skupna-2017-04-10.KZOSSVZIPS">396B1A2D19549EA3C12580EA0033E9CF</idno>
               <idno type="custom"
                     subtype="session"
                     corresp="#SDT7-Skupna-2017-04-10.OZZP">EC6DDC982E02FA25C12580EA0042899C</idno>
               <idno type="custom"
                     subtype="day"
                     corresp="#SDT7-Skupna-2017-04-10.KZOSSVZIPS">391DF08516175B74C12581020033B7E7</idno>
               <idno type="custom" subtype="day" corresp="#SDT7-Skupna-2017-04-10.OZZP">06C7FED3307166BEC125810200331F72</idno>
               <idno type="URI" corresp="#SDT7-Skupna-2017-04-10.KZOSSVZIPS">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=391DF08516175B74C12581020033B7E7</idno>
               <idno type="URI" corresp="#SDT7-Skupna-2017-04-10.OZZP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=06C7FED3307166BEC125810200331F72</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2017-04-10.KZOSSVZIPS" n="3">
               <name>redna seja</name>
               <date when="2017-04-10"/>
            </setting>
            <setting who="#SDT7-Skupna-2017-04-10.OZZP" n="80">
               <name>redna seja</name>
               <date when="2017-04-10"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2017-04-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2017-04-10.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                     <org xml:id="SDT7-Skupna-2017-04-10.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">80. seja</stage>
            <stage type="title">in  REPUBLIKA SLOVENIJA DRŽAVNI ZBOR KOMISIJA ZA ODNOSE S SLOVENCI V ZAMEJSTVU IN PO SVETU </stage>
            <stage type="session">3. seja</stage>
            <stage type="date">(10. april 2017)</stage>
            <stage type="chairman">Sejo sta vodila Jožef Horvat, predsednik Odbora za zunanjo politiko in Ivan
            Hršak, predsednik Komisije za odnose s Slovenci v zamejstvu in po svetu. </stage>
            <stage type="time">Seja se je pričela ob 16.05. </stage>
            <stage type="mag"/>
         

            <sp xml:id="SDT7-Skupna-2017-04-10.sp1">

               <speaker>PREDSEDNIK IVAN HRŠAK:</speaker>

               <p>Spoštovane kolegice in kolegi! </p>
               <p>Začenjam 3. sejo Komisije za odnose s Slovenci v zamejstvu in po svetu.</p>
               <p>Obveščam vas, da so zadržani in se seje ne morejo udeležiti naslednje članice in
               člani komisije in da na seji sodeluje kot nadomestne članice in člani naslednje
               poslanke oziroma poslanci. Dr. László Göncz je službeno odsoten. Imam pa tudi nekaj
               nadomeščanj. Ljudmila Novak nadomešča kolega Jožefa Horvata. Simon Zajc nadomešča
               kolegico Vesno Vervega. Marko Ferluga nadomešča Andrejo Potočnik in pa Matjaž Nemec
               nadomešča Marijo Bačič. Lepo pozdravljam oba ministra, ministra za zunanje zadeve
               gospoda Karla Viktorja Erjavca, ministra za Slovence v zamejstvu in po svetu, gospoda
               Gorazda Žmavca. Predstavnike avtohtonih narodnih skupnosti na avstrijsko Koroškem in
               Štajerskem in pa vse ostale prisotne.</p>
               <p>Besedo pa sedaj predajam predsedniku Odbora za zunanjo politiko, gospodu Jožefu
               Horvati. Izvoli.</p>
            </sp>
            <sp xml:id="SDT7-Skupna-2017-04-10.sp2">

               <speaker>PREDSEDNIK JOŽEF HORVAT:</speaker>

               <p>Hvala lepa. Spoštovane kolegice, spoštovani kolegi. Spoštovani odlični gostje!</p>
               <p>Pričenjam 80. sejo Odbora za zunanjo politiko. Obveščam vas, da s pooblastilo namesto
               članov odbora mag. Andreja Širclja na seji prisostvuje kolega Ljubo Žnidar in da se
               je za današnjo sejo opravičila kolegica Ksenija Korenjak Kramar. Tudi sam pozdravljam
               goste, ministra za zunanje zadeve, gospoda Karla Viktorja Erjavca, ministra za
               Slovence v zamejstvu in po svetu, gospoda Gorazda Žmavca. Pozdravljam prisrčno
               predstavnike avtohtone slovenske narodne skupnosti iz avstrijske Koroške in
               Štajerske, predstavnike medijev in druge predstavnike ministrstev.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red. Ker v poslovniškem roku nisem prejel predlogov za njegovo spremembo, je določen
               takšen dnevni red seje kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA – PREDLOG PRIPOROČILA VLADE REPUBLIKE SLOVENIJE O
               NOTIFIKACIJI O NASLEDSTVU DRŽAVNE POGODBE O VZPOSTAVITVI NEODVISNE IN DEMOKRATIČNE
               AVSTRIJE EPA 1797-VII.</title>
               </p>
               <p>S sklicem seje ste prejeli tudi gradivo, in sicer predlog priporočila, ki je
               objavljen na spletni strani Državnega zbora v poročevalcu z dne 23. februarja 2017.
               Mnenje Zakonodajno-pravne službe z dne 21. 3. 2017, ki je objavljeno na spletni
               strani Državnega zbora ter mnenje Vlade št. 007-09/17-2/4 z dne 20. 3. 2017, ki je
               označeno s stopnjo tajnosti zaupno, zato se bodo zgolj v delu seje. Poudarjam zgolj v
               delu seje izvajali vsi ukrepi v skladu z načrtom ukrepov in postopkov za varovanje
               tajnih podatkov. To pomeni, da bo pretežni del seje potekal ob prisotnosti javnosti,
               nato pa se bomo skladno s pravili preselili na zaprti del seje, na katerem se bo
               razpravljalo izključno o gradivu Vlade, ki je označeno s stopnjo tajnosti zaupno.
               Predlagam torej, da damo najprej besedo predlagatelju in vabljenim na sejo, potem se
               na zaprtem delu seje seznanimo z gradivom Vlade, ki je zaupne narave. O predlogu
               priporočila pa bomo nato razpravljali in odločali ponovno na odprtem delu seje. Rok
               za vlaganja amandmajev k predlogu priporočila je bil do torka, 4. aprila 2017.
               Obveščam vas, da v poslovniškem roku ni bilo vloženih amandmajev. Na podlagi 276.
               člana Poslovnika Državnega zbora smo na sejo povabili in za mnenje zaprosili tudi
               Narodni svet koroških Slovencev, Zvezo slovenske organizacija na Koroškem, Skupnost
               koroških Slovencev in Slovenk. Gospod Sadovnik se je za današnjo sejo opravičil,
                  <stage type="mag"/> (nadaljevanje) dr. Reginalda
               Vospernika, da zastopa mnenje organizacije. In kulturno društvo 7. člen za avstrijsko
               Štajersko – Pavlova hiša. Prejeli smo tudi vrsto pozivov različnih organizacij,
               društev, združenj, ki ste jih člani Odbora za zunanjo politiko in komisija sprotno
               prejemale. Na sejo je vabljeno tudi Ministrstvo za zunanje zadeve in Urad vlade
               Republike Slovenije za Slovence v zamejstvu in po svetu in kot rečeno še enkrat
               pozdravljam oba prisotna ministra.</p>
               <p>Besedo pa zdaj dajem predlagatelju predloga priporočila, da poda dopolnilno
               obrazložitev. V imenu predlagatelja bo govoril, torej predlagatelj je Poslanska
               skupina Združena levica, v imenu predlagatelj bo govoril dr. Matej Tašner Vatovec.
               Kolega Vatovec, če dovolite, najprej pa preberem pooblastilo, in sicer mag.
               Branislava Rajića na tej seji nadomešča kolegica Anita Koleša.</p>
               <p>Dr. Tašner Vatovec imate besedo v imenu predlagatelj. Prosim.</p>
            </sp>
            <sp xml:id="SDT7-Skupna-2017-04-10.sp3">

               <speaker>DR. MATEJ T. VATOVEC (PS ZL):</speaker>

               <p>Najlepša hvala predsednik! Lep pozdrav vsem.</p>
               <p>Zdaj naše priporočilo to, kar smo predlagali, da naredi Vlade je zelo preprosto.
               Glasi se: Državni zbor poziva Vlado, da mu v treh mesecih predloži akt o notifikaciji
               nasledstva Avstrijske državne pogodbe. Zakaj gre oziroma zakaj smo v Združeni levici
               začeli s to kampanjo oziroma za kaj se zavzemamo za to, da bi se notificiralo
               nasledstvo po tej pogodbi. Mislim, da je osnovna točka in verjetno ključna v tem
               trenutku ta zato, ker Republika Avstrija naši manjšini na Koroškem praktično ne
               zagotavlja vseh pravic, ki izvirajo iz 7. člena Avstrijske državne pogodbe. Dejstvo
               je, da Slovenija ne more zares pomagati manjšini do enakopravnosti, dvojezičnosti in
               ostalih vidikov življenje, če ne naredi notifikacije, če ne notificira nasledstva te
               pogodbe in videli smo že večkrat v preteklem času, da ne glede na pozive protestne
               enote ali karkoli enostavno avstrijska stran večino, da ne bom rekel vselej, ne
               upošteva teh opozoril, teh pozivov in seveda s tem seveda bom rekel omejuje to, kar
               so pravice avtohtone manjšine na avstrijskem.</p>
               <p>Zdaj uradno stališče Vlade, pa ne samo te, praktično vseh Vlado do sedaj je to in to
               bomo verjetno slišali tudi danes, da je Slovenija postala avtomatsko naslednica po
               Avstrijski državni pogodbi in da zaradi tega razloga ni potrebna notifikacija, ker ne
               bi ničesar prinesla. Zdaj s tem bi se mogoče celo lahko strinjali, če ne bi naše
               Vlade v odnosih z Avstrijo dejansko oziroma če bi se naše Vlade v odnosih z Avstrijo
               dejansko kdaj sklicevale na Avstrijsko državno pogodbo. Ko so se pojavljale težave,
               če bi Slovenija rekla, poglejte to je obveznost Avstrije po teh in teh členih
               Avstrijske državne pogodb, ampak tu se je zgodil v naši politiki pa tudi diplomaciji
               nekakšna amnezija, ki pozablja enostavno, dosledno pozablja na Avstrijsko državno
               pogodbo. Tako da, takšni poziciji oziroma takšnemu stališču smo bili priča tudi pred
               nedavnim februarjem v tej isti dvorani, kjer so se predstavniki Vlade izgovarjali ali
               naslanjali na dve mednarodni konvenciji, ki pa naj poudarim že zdaj, sta bistveno
               bolj omejeni v obsegu pravic kot so pravice določene v Avstrijski državni pogodbi.
               Takrat na tisti seji je državna sekretarka gospa Darja Bavdaž Kuret pa minister Žmavc
               nista niti z besedo omenila Avstrijske državne pogodbe, čeprav je na nek način vsaj
               deloma tista seja bila povezana tudi s tem vprašanjem in zaradi česar smo tudi mi
               predlagali, da se notifikacija tudi izpelje.</p>
               <p>Zdaj prehajam na te točke, bi prišel na vprašanje zakaj bi morali naše priporočili
               podpreti pravzaprav vsi. Mislim, da je to vprašanje, ki presega na nek način <stage type="mag"/> (nadaljevanje) neke politične delitve. V
               prvo vrsto lahko postavimo skrb za slovensko skupnost v Avstriji, za katero mislim,
               da ni težav, če bi trdili, da nima enakovrednega položaja kot jih imata recimo
               avtohtoni manjšini v Sloveniji ali pa recimo tudi avstrijska manjšina na južnem
               Tirolskem, če pogledamo v Italiji. In ob 60. obletnici podpisa ADP-ja so tudi
               predstavniki koroških Slovencev takrat in tudi gradiščanskih Hrvatov potrdili, da 7.
               člen Avstrijske državne pogodbe ni zadovoljivo izpolnjeno. In če odpremo to kot
               osnovno vprašanje tega našega priporočila mislim, da se tu lahko pozabi delitev na
               levico, desnico ali kakorkoli, gre za vprašanje, ki presega praktično te okvire.
               Mislim, da se lahko tudi strinjamo vsi, da je Slovenija je naslednica Jugoslavije v
               Avstrijski državni pogodbe in tako ko je recimo naslednica v Osimskih sporazumih z
               Italijo in drugih podobnih pogodbah. Kje se na nek način naša gledišča spreminjajo je
               v tem ali je treba se pravi narediti to, kar danes predlagamo, torej, da se ta
               pogodba tudi dejansko notificira pri depozitarju. Tu bom, moram izpostavil dejstvo,
               da tudi izraziti nasprotniki notifikacije, torej ljudje, pravniki, ki se ne strinjajo
               s tem postopkom, so v določenih okoliščinah oziroma pod določnimi pogoji na določenih
               trenutkih pritrdili temu, da bi bilo potrebno narediti to, če bi Avstrija Sloveniji
               oporekala nasledstvo v ADP-ju. Tako je na primer zapisal tudi dr. Petrič, ki je eden
               izmed najbolj znanih nasprotnikov notifikacije Avstrijske državne pogodbe in to bom
               kar citiral: "Morebitnemu oporekanju Avstrije Sloveniji, da je glede 7. člena ADP
               Slovenija dejanska naslednica bivše države in zaščitnica interesov in pravic
               slovenske manjšine pa bi morala slediti notifikacija nasledstva v Avstrijski državni
               pogodbi. Takrat bi bil ta korak nujen, logičen in razumljiv". Jaz na tem mestu trdim,
               da avstrijski politiki Sloveniji sistematično oporekajo nasledstvo in tudi vlogo
               zaščitnice. To je mislim, da neka posledica oziroma lahko to vidimo po večih letih
               oziroma od osamosvojitve in tu so bile zelo sporne recimo izjave predsednika
               avstrijskega državnega zbora, Andreja Sakola iz leta 2005, zunanjega ministra
               Spindeleggerja ali predsednika Fischeraja iz leta 2011. Vse izjave, ki napeljujejo na
               to, da Slovenija nima pravice do tega nasledstva oziroma se je ne more šteti kot
               naslednico te pogodbe. In bistvo teh izjav, ki bi jih lahko razumeli kot na nek način
               uradno stališče Avstrije je povzel tudi avstrijski pravnik Waldemar Hummer, ko je
               rekel in to bom tudi citiral: "Slovenija ni pravna naslednica ADP, zato na podlagi v
               njen vsebovanega 7. člena tudi nima pravice uveljavljati statusa države zaščitnice
               slovenske manjšine na avstrijskem Koroškem in Štajerskem. Slovenija sicer lahko
               izraža svoje poglede o zadostni ali nezadostni uresničenosti 7. člena, vendar njena
               stališča pravno niso zavezujoča". Kar sledi iz tega, je mislim, da nek zelo jasen
               sklep, če hočemo, da bodo stališča Slovenije pravno zavezujoča, če hočemo dejansko
               zaščititi pravice slovenske manjšine v Avstriji, moramo pridobiti to našo pravno
               formalnost, če jo naj tako imenujem in seveda notificirati Avstrijsko državno
               pogodbo. In to je tudi cilj teh današnjih priporočil in mislim, da je naša vloga, se
               pravi vseh nas danes tukaj ta, da razmislimo o tem ali bomo prepuščali usodo manjšine
               nekim vsakokratnim ne samo političnim kapricam, ampak verjetno tudi nekim interesom,
               tu ciljam na to, da je Avstrija ena največjih investitoric v Republiki Sloveniji.
               Njene investicije presegajo delež Nemčije in Italije skupaj, recimo tako za
               primerjavo tako, da verjetno tiči tudi tukaj kakšen razlog zakaj si <stage type="mag"/> (nadaljevanje) slovenska politika do sedaj ni upala
               narediti tega korak in to na račun slovenske manjšine.</p>
               <p>Tako da, s tem, kar sem sedaj predstavil hočem tudi povedati, da izgovor, ki ga
               ponuja Vlada oziroma ki so ga in ga ponujajo Vlade, da Avstrija priznava naše
               nasledstvo po ADP-ju je brezpredmetno zato bi rad na koncu samo še poudaril dva
               argumenta, ki se običajno pojavljajo. Velikokrat smo slišali opozorilo, da ne vemo
               ali bi notifikacija sploh bila uspešna, ker ne vemo kako bi se odzvale velesile,
               torej tiste, ki so skrbnice pogodbe. Mislim pa, da imamo tukaj en zelo lep
               precedenčni primer, če ga naj tako poimenujem in to je Češka Republika, ki je leta
               2004 notificiral Avstrijsko državno pogodbo in takrat je Avstrija sicer poslala neko
               protestno noto. Nihče v resnici ni odreagiral na tisto protestno noto in Rusija
               federacija kot depozitar te pogodbe je v svojo evidenco vpisal z datumom 5. 5. 2004
               Češko Republiko kot naslednico oziroma kot državo, ki je pristopnica Avstrijsko
               državne pogodbe. Druga stvar, ki se pogosto pojavlja kot proti argument za
               notifikacijo je pa to, da bi notifikacija Avstrijske državne pogodbe poslabšala
               stanje za manjšino oziroma slovensko skupnost v Avstriji in tudi ta izgovor mislim,
               da ni ravno trden, ta argument ne zdrži popolnoma. Prvo kot prvo, ker so že te
               pravice tako bom rekel omejene, da je težko to stanje še poslabšati. Druga stvar pa
               je ta, da smo tudi tukaj imeli neke podobne primere, recimo, ko smo 1992 brez težav
               notificirali nasledstvo pogodb med Jugoslavijo in Italijo in ta dejanja tudi niso
               sprožila nikakršnih negativnih posledic ne za Republiko Slovenijo ne za slovensko
               manjšino v Italiji. Ravno nasprotno, recimo ravno s pomočjo tega, ko se je ta
               notifikacija zgodila smo tudi dosegli, da se je v Italiji sprejel t.i. zaščitni
               zakon, ki je prinesel nekaj več pravic slovenski manjšini in tudi v primeru Slovenije
               kot take ni Italija nobenih bom rekel povračilnih ukrepov ali pa zaostrenih odnosov
               zaradi tega naslova izpeljala, čeprav so seveda imeli še neke druge interese po
               Osimskih sporazumih, ki pa jih Italija ni uspela potem izvesti. Tako da, to so na nek
               način osnovni argument, osnovni razlogi zakaj smo zahtevali to sejo, zakaj predlagamo
               ta priporočila in tu na koncu bi še enkrat rad poudaril dve stvari. Prva stvar je to,
               da gre za pravice manjšine seveda slovenske manjšine, ampak gre tudi za širši
               kontekst tega kako lahko Slovenija kot partnerica v tej pogodbi tudi po svoje
               sooblikuje nek sodobni oblik na zaščito manjšin. In tu bom razširil seveda kontekst
               ne samo na narodne manjšine, ampak na kakršnihkoli manjšin in če si Slovenija želi
               tudi v mednarodnem prostoru igrati neko vlogo zagovornika človekovih pravic mislim,
               da si to vlogo velikokrat želimo in tudi pripenjamo, mislim, da je to tudi enkraten
               trenutek tudi za to, da to tudi dokažemo v praksi. Druga stvar pa je ta, še enkrat,
               gre za vprašanje, ki mislim, da gre onkraj strankarskih ali političnih bojev. Gre za
               neko zelo človeško osnovo, torej, da se manjšini zagotovi tisto, kar ji gre. Vemo
               kako je nastala Avstrijska državna pogodba, zakaj je nastala, iz katerih vzrokov in
               mislim, da je prav, da se tudi to v to zgodovino te pogodbe pa tudi dediščine, ki jo
               nosi za sabo tudi upošteva.</p>
               <p>Toliko za zdaj v tej predstavitvi. Več kasneje.</p>
            </sp>
            <sp xml:id="SDT7-Skupna-2017-04-10.sp4">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Vatovec. Ne želim replicirati ali karkoli, želel bi pa si, da bi v
               nadaljnji razpravi le uporabljali termine, za katere smo se enkrat že dogovorili, ne
               manjšina, ampak avtohtona slovenska narodna skupnost v Republiki Avstriji. Jaz sam ne
               priznavam manjšin, Slovenski smo preveč dragoceni.</p>
               <p>Predno nadaljujemo, vas obveščam, <stage type="mag"/>(nadaljevanje) da člana odbora Janeza Janšo na tej seji nadomešča kolega
               Danijel Krivec, ki ga lepo pozdravljam. Sprašujem pa, če želi predstavnik Vlade o
               predlogu priporočila vendar zgolj o podatkih, ki so dostopni javnosti, saj bo, kot že
               rečeno uvodoma, podrobna predstavitev zaupnega gradiva Vlade potekala na zaprti
               seji.</p>
               <p>Minister za zunanje zadeve, gospod Karl Erjavec, izvolite.</p>
            </sp>
            <sp xml:id="SDT7-Skupna-2017-04-10.sp5">

               <speaker>KARL VIKTOR ERJAVEC:</speaker>

               <p>Ja, hvala lepa za besedo.</p>
               <p>Najprej vsem lep pozdrav, zlasti tudi predstavnikom Slovenske narodne skupnosti,
               avtohtone, iz Avstrije. Zelo sem vesel, da so na tej seji, zato ker v bistvu gre za
               njihov interes, za njihovo življenje, za njihovo bivanje in mislim, da je prav, da
               sodelujejo tudi na tej seji. Pozdravljam seveda tudi ostale predstavnike stroke,
               predstavnike tistih sil, ki si želijo notifikacijo, vse poslance in vse tiste tudi,
               ki si pa ne želijo notifikacije, ker smatrajo, da ni potrebna.</p>
               <p>Moram reči, da kot minister za zunanje zadeve praktično vsako leto imamo razpravo na
               temo Avstrijske državne pogodbe, sicer ne gre za politični spopad v zvezi s tem, ker
               povsem jasno je, da Avstrija spoštuje pravno nasledstvo te Avstrijske državne
               pogodbe, bojim pa, da gre bolj za politično pozornost. Mislim, da gre bolj za to
               vprašanje in zaradi tega moram reči, da sem nekako žalosten, da se vedno ta
               Avstrijska državna pogodba prinese na plan takrat, ko se zgodi nek dogodek. Vemo, da
               zopet se je sprožila ta razprava ob razpravi na Koroškem glede deželne koroške
               ustave, kjer je želel deželni glavar, dr. Kajzer, pravzaprav zapisati vse tisto, kar
               je že v avstrijski ustavi, in bi po stotih letih zopet bilo v deželni koroški ustavi
               omenjena slovenska avtohtona narodna skupnost, kultura in vse, kar sodi k temu. In
               zanimivo je, da vsakokrat, ko pride do nekih razprav, ki še niso zaključene, vedno se
               potem v Sloveniji spodbudi ponovna razprava o notifikaciji Avstrijske državne
               pogodbe. Moram reči, da se sprašujem kot zunanji minister, zakaj tega nismo storili
               leta 1991, takrat ko je nastala država. Kaj so vodili, kateri so bili razlogi, zakaj
               to ni bilo storjeno. Če v teh 26 letih ugotavljamo, kakšno škodo trpi slovenska
               avtohtona narodna skupnost zato, ker te Avstrijske državne pogodbe nismo
               ratificirali. In moram reči, glede na to, da v teh 26 letih smo imeli od levih,
               desnih in ne vem kakšnih vlad, moram reči, da se čudim, zakaj ni ena vlada zbrala
               tega poguma in ratificirala Avstrijsko državno pogodbo in s tem seveda zagotovila
               spoštovanje vseh pravic po 7. členu Avstrijske državne pogodbe. Jaz ne verjamem, da
               obstaja vlada, ki ne želi dobro našim rojakom na oni strani meje. Zato še enkrat
               ponavljam, zelo sem zadovoljen, da so tudi predstavniki Slovencev iz Koroške oziroma
               iz avstrijske strani prisotni na tej seji, zato ker zame kot ministra za zunanje
               zadeve je ključno to, ali ratifikacija Avstrijske državne pogodbe prispeva k
               izboljšanju položaju slovenske narodne skupnosti v Avstriji in če prispeva, potem sem
               prvi, ki to podpre, če pa ne prispeva, pa ne bom tisti, ki bo to podpiral, zato ker,
               moram reči, zame je res nenavadno, kaj smo počeli v zadnjih 20 letih, da tega nismo
               ratificirali oziroma notificirali, če je ta Avstrijska državna pogodba tako
                  pomembna<stage type="mag"/>(nadaljevanje) za slovensko
               avtohtono narodno skupnost. Res je, tukaj se govori, da zaradi notifikacije ne bo več
               investicij, jih bo manj. Jaz sem prepričan, tudi če bi notificirali avstrijsko
               državno pogodbo, da zaradi tega ne bi bilo ne več, ne manj, ampak toliko kolikor je
               gospodarskega interesa in žalosti me zlasti to, da vedno se iščejo neka ozadja zakaj
               ta država, ta Vlada nima poguma, da gre v to notifikacijo. Kot da nekaj zadaj
               skrivamo, kot da, ne vem, so zadaj neki računi, potem se sklicujemo na tri izjave
               medtem, ko imamo pa v rednih dialogih na najvišji politični ravni med Slovenijo in
               Avstrijo vedno zagotovilo o tem kako se pač priznava pravna nasledstva Slovenije
               glede Avstrijske državne pogodbe. In s tem, da mi oporekamo temu, da smo pravni
               nasledniki pomeni, da mi ne verjamemo, da smo pravni nasledniki, kar je absurdno na
               nek način. Mi ne verjamemo in ne notificiramo Avstrijske državne pogodbe.</p>
               <p>Zdaj ne vem ali je problem bolj v nas ali je… Mislim, tukaj na slovenski strani ali
               je res to problem in naj nam povedo predstavniki slovenske avtohtone narodne
               skupnosti. Od njih bi želel slišati ali res trpijo zato, ker nismo notificirali
               Avstrijske državne pogodbe. In če bo odgovor pozitiven, potem predlagam, da gremo v
               notifikacijo, ker to bi bilo pa res neodgovorno od te Vlade in od vseh preteklih
               vlad, kjer je marsikdo sodeloval ampak seveda, ko pridejo določene okoliščine in
               priložnosti, je pa fino to problematiko dati na mizo, ker je deležna vedno veliko
               pozornosti. Jaz osebno sem prepričan, tudi če bi notificirali avstrijsko državno
               pogodbo, da bi se dogovorili, da gremo v ta postopek, zaradi tega koroška deželna
               ustava ne bo imela nič več členov glede statusa in položaja slovenske avtohtone
               narodne skupnosti. In mislim, da je ta tema, se jo predvsem izkorišča in zlorablja za
               notranjo politično razpravo.</p>
               <p>Tako, da kar se tiče Vlade, mi smo ponovno, ne vem, že odkar sem jaz minister za
               zunanje zadeve, mislim trikrat ali četrtič to zadevo obravnavali in še vedno smo na
               stališču, da avstrijska notifikacija Avstrijske državne pogodbe ni potrebna zato, ker
               se smatramo in dejansko smo tudi pravni nasledniki Avstrijske državne pogodbe. Pustil
               se pa bom prepričati s strani predlagateljev in drugih, če stoji to, kar trdite, da
               zaradi notifikacije Avstrijske državne pogodbe oziroma zaradi nenotifikacije
               Avstrijske državne pogodbe, je položaj Slovencev, položaj slovenske avtohtone narodne
               skupnosti slabši zaradi tega in če je to res temu tako, potem pa seveda bom spremenil
               svoje mnenje ampak zaenkrat moram reči, da v teh letih me ni nihče prepričal, da
               zaradi nenotificiranja Avstrijske državne pogodbe, Slovenci na drugi strani meje
               trpijo manj pravic in da bo z notifikacijo v naslednjem dnevu po notifikaciji več
               pravic za naše Slovence, ki živijo na drugi strani meje. Zato se tudi veselim te
               razprave, zlasti na zaprtem delu kjer bomo lahko še bolj podrobno govorili o tej
               temi, ki je bila že dostikrat tukaj v tem parlamentu obravnavana. Se pa res sprašujem
               zakaj leta 1991, mogoče bo kdo znal za tem omizjem povedati, zakaj nismo takrat
               notificirali Avstrijske državne pogodbe.</p>
            </sp>
            <sp xml:id="SDT7-Skupna-2017-04-10.sp6">

               <speaker>PREDSEDNIK JOŽEF HORVAT:</speaker>

               <p>Hvala za zdaj, gospod minister Karl Erjavec.</p>
               <p>Zdaj vabim k besedi še oziroma želi besedo tudi minister Gorazd<stage type="mag"/>(nadaljevanje) Žmavc, minister za področje odnosov med
               Republiko Slovenijo in avtohtono slovensko narodno skupnostjo v sosednjih državah ter
               med Republiko Slovenijo in Slovenci po svetu. Izvolite, gospod minister.</p>
            </sp>
            <sp xml:id="SDT7-Skupna-2017-04-10.sp7">

               <speaker>GORAZD ŽMAVC:</speaker>

               <p>Ja, saj jaz bom kratek.</p>
               <p>Jaz namreč, stališče Vlade je dejansko minister obrazložil. Jaz bi samo rekel, da
               tudi za mene kot odgovornega ministra je zdaj osnovno vprašanje, ali je notifikacija
               Avstrijske državne pogodbe tako ali drugače lahko vpliva na položaj ali pa
               izboljšanje ali poslabšanje položaja Slovencev, slovenske narodne skupnosti na
               Koroškem ali pa v Avstriji, in glede na to, da sva imela z ministrom že več
               razgovorov z predstavniki naše narodne skupnosti, to usklajujemo, to temo, in
               ocenjujemo, da je vprašanje, a je pravi trenutek, da odpiramo to temo, zato jaz
               mislim, da… Dobro, jaz sem bom vključil potem tudi morda v zaprtem delu, bi pa bilo
               dobro, da morda v tem odprtem spregovorijo tudi zelo odgovorni predstavniki slovenske
               narodne skupnosti. Jaz mislim, da bi to dalo neko intonacijo za naše aktivnosti v
               naprej.</p>
            </sp>
            <sp xml:id="SDT7-Skupna-2017-04-10.sp8">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod minister.</p>
               <p>Prav to bom zdaj počel in dajem besedo ostalim vabljenim na sejo. Dr. Marjan Šturm
               ali… / oglašanje iz dvorane/ Ne vidim… Ostali vabljeni, ostali vabljeni, poslanci
               kasneje. / oglašanje iz dvorane/ Okej, v tem primeru res. Kolega Primož Hainz. /
               oglašanje iz dvorane/</p>
            </sp>
            <sp xml:id="SDT7-Skupna-2017-04-10.sp9">

               <speaker>PRIMOŽ HAINZ (PS DeSUS):</speaker>

               <p>Hvala lepa.</p>
            </sp>
            <sp xml:id="SDT7-Skupna-2017-04-10.sp10">

               <speaker>PREDSEDNIK JOŽEF HORVAT:</speaker>

               <p>A ste, vi ste sopredlagatelj?</p>
            </sp>
            <sp xml:id="SDT7-Skupna-2017-04-10.sp11">

               <speaker>PRIMOŽ HAINZ (PS DeSUS):</speaker>

               <p>Ja, saj zato.</p>
            </sp>
            <sp xml:id="SDT7-Skupna-2017-04-10.sp12">

               <speaker>PREDSEDNIK JOŽEF HORVAT:</speaker>

               <p>Če dovolite, bi dal vseeno potem res ostalim vabljenim, ki niso sopredlagatelji.</p>
               <p>Dr. Marjan Šturm.</p>
            </sp>
            <sp xml:id="SDT7-Skupna-2017-04-10.sp13">

               <speaker>DR. MARJAN STURM:</speaker>

               <p>Ja, spoštovana predsednika, spoštovana ministra, dame in gospodje.</p>
               <p>Najprej seveda iskrena hvala, da ste nas povabili na to sejo. Sicer mi izhajamo iz
               tega, da je to seveda suverena odločitev Republike Slovenije in Slovenija je
               mednarodno pravni subjekt, mi to nismo, ampak očitno želite slišati naše stališče in
               ga bomo seveda povedali. Je pa treba povedati sledeče, da ta proces usklajevanja
               stališč pri nas še ni končan, mi bomo šele zdaj enkrat imeli eno sejo, ko bomo kot
               organizacija zavzeli stališče, tako da to, kar bom jaz zdaj povedal, je moje osebno
               mnenje, ampak jaz sem se dosti časa s tem ukvarjam, tako da mislim, da imam tukaj
               nekaj za povedati.</p>
               <p>Seveda, Avstrijska državna pogodba je za Slovence na Koroškem izrednega, pa ne samo
               na Koroškem, tudi na Štajerskem, na Gradiščanskem za Hrvate, izrednega pomena. Jaz se
               spomnim, pred več kot 35 leti kako smo demonstrirali in smo rekli, 7. člen, naša
               pravica in tako naprej in ob tem tako rekoč razvijali tisto antiavtoritarno
               študentovsko gibanje, mazali table in tako naprej, to nam je dalo eno veliko oporo, o
               tem ni dvoma. In zame je zanimivo, ko sem se začel na podlagi vaše diskusije v
               Sloveniji intenzivneje ukvarjati s tem vprašanjem, da ima seveda ta državna pogodba
               dve plati.</p>
               <p>Ena je notranja avstrijska ustavna plat. Ko je namreč Avstrija leta 1964 vstavila
               odstavke dva, tri in štiri 7. člena v ustavni rang in šele na tej podlagi dobi
               avstrijsko ustavno sodišče pravico preverjati 7. člen. Avstrijo ustavno sodišče
               namreč nima pravice preverjati mednarodnih pogodb, ampak Avstrijci so sami dali to v
               ustavni rang in na podlagi tega smo dosegli pomembne odločitve v zadevi šolstva, šole
               v Celovcu, širitev dvojezičnega šolstva in potem seveda tudi vprašanje tabel in
               uradnega jezika. Če vzamemo to logiko, notranjo avstrijsko, je potem pravna pot
               sledeča, če je to v ustavnem rangu, potem odloča ustavno sodišče in nad ustavnim
               sodiščem je dvotretjinska ustavna večina v parlamentu in to se je zgodilo recimo o
               vprašanju tabel, da so oni ta zakon sprejeli z dvotretjinsko večino, je notranja
               avstrijska zadeva končana. In zdaj seveda bi bilo zelo pomembno, če bi ta teza tako
               rekoč… Če bi zdaj mednarodna plat te Avstrijske državne pogodbe prišla do veljave.
               Jaz mislim, da bi to bilo pomembno. Samo ta državna pogodba v bistvu v 35. členu zelo
               jasno pove, kako se naj razrešijo konflikti okoli interpretacije posameznih členov te
               državne pogodbe, in sicer to je tristopenjski postopek. Prvič, če diplomatska
               pogajanja ne uspejo, to se pravi najprej diplomatska pogajanja, <stage type="mag"/>(nadaljevanje) potem pride drugič do veljave, potem se
               veleposlaniki podpisnic državne pogodbe usedejo in skušajo najti eno usklajeno
               stališče in povedo kaj je bilo mišljeno tedaj, ko so pač te stvari sprejeli, če se ti
               veleposlaniki ne morejo zediniti, potem pride en arbitražni postopek, za katerega se
               morajo pa tudi zmeniti. To se pravi, en zelo kompliciran postopek in jaz bom, recimo,
               gospod minister Erjavec mi ne bo zameril, če bom rekel, jaz se sprašujem. Iz tega
               vidika je zelo jasno, gospodarji državne pogodbe so velesile. Gospodarji državne
               pogodbe so tisti, ki so to podpisali. To se pravi, ta polemika, ki jo imate v iz
               Avstrijci, je popolnoma nepotrebna. Treba je govoriti z gospodarji te pogodbe, to so
               štiri podpisnice državne pogodbe.</p>
               <p>In moje vprašanje je zelo enostavno. Kaj so delali, po mojem sem zdaj preštel 7
               zunanjih ministrov Republike Slovenije in 4 predsednike Republike Slovenije, v vseh
               teh odnosih, ko so se pogovarjali s svojimi kolegi, s francoskim zunanjim ministrom,
               z angleškim zunanjim ministrom, z ruskim zunanjim ministrom, z ameriškim zunanjim
               ministrom, ali pa predsedniki z ustreznimi predsedniki? Oni bi jim lahko rekli,
               poslušajte dragi prijatelji, vi ste podpisali Avstrijsko državno pogodbo. Ta pogodba
               v resnici zaščiti slovensko manjšino, ta manjšina je mnenja, da Avstrija restriktivno
               interpretira člen 7, ki ste ga vi podpisali. Ali ste vi pripravljeni se na podlagi
               25. člena usesti in nam povedati kaj je avtentična interpretacija člena 7, Avstrijske
               državne pogodbe? Samo vi ga lahko naredite. Vi, kot popisnica državne pogodbe. In
               moje vprašanje je zakaj se to do danes ni zgodilo. To ne rabite nobene notifikacije.
               To, gospod Erjavec se vsak teden ali pa vsakih 14 dni sreča s svojimi kolegi v
               Bruslju in lahko vpraša in potem vemo ali je to sredstvo, ima to sredstvo eno težo
               ali ga nima. Jaz vam rečem, jaz sem zelo skeptičen. Ali veste zakaj sem jaz
               skeptičen? Leta 2000 je 14 držav Evropske unije izreklo sankcije zoper Avstrijo, ker
               je prišlo do črno-modre vlade. In tedaj sem si jaz mislil, sem rekel Madona, če pa
               zdaj ne, zdaj bi morali eni francozi, ki so bili iniciatorji teh sankcij, vzeti ven
               člen 7, reči dragi Avstrijci, ta člen 7, niste ga izpolnili, vi ste tako rekoč kršili
               državno pogodbo. In se to ni zgodilo, nasprotno. 14 držav je poslalo 3 izvedence,
               modrece na Koroško, Ahtisaari, Frowein, tretjega se pa ne spomnim, ki so preučevali
               pravico manjšinskih pravic in se tudi z nami sestali. In ti modreci so izdali eno
               stališče in so rekli, da ima Avstrija zgledno urejeno manjšinsko varstvo. To se
               pravi, mislim, to je tako rekoč ena situacija in zato sem jaz mnenja, da je tako
               rekoč ta postopek in notifikacija, če se bo s tem naš položaj izboljšal, sem jaz prvi
               za to. Verjemite mi, jaz sem prvi za to, če se bo to izboljšalo. Samo jaz tako, kot
               ste vi to razložili, v tem nobenega smisla ne vidim. Ker vi mi ne morete razložiti
               kako vi pridete do tega, da pride do veljave 35. člena Avstrijske državne pogodbe,
               namreč diplomatski postopek, sestanek štirih veleposlanikov podpisnic in tako naprej
               in ti večkrat potem tako mora biti. Samo ti lahko to povedo.</p>
               <p>In zdaj moram še nekaj povedati kar se Češke tiče. To je že res, da so Čehi to
               naredili. Kakšen efekt je pa bil? Vprašajte češko manjšino ali je njihova šola danes
               v boljši poziciji, kot pa še pred dvema letoma. Se nič ni zgodilo. Polemike so se
               nehale in je tako rekoč tako bilo. In jaz mislim tako, kot je v enem časopisu nekdo
               napisal, je rekel korak notifikacije bi se lahko izkazal kot bumerang. In korak
               notifikacije bi lahko bil, on nemško reče, "Diplomatische Super-GAU". "GAU" je tako
               rekoč največja možna nesreča pri atomskih elektrarnah. Diplomatski "Super-GAU" zaradi
               tega, če bi Avstrija potem tem uveljavila stališče, da Slovenija ni sopodpisnica
               državne pogodbe. Ja, potem jo sprovocirate, potem je ta debata, ali ste ali niste. In
               potem je vprašanje kakšna stališča bodo zavzeli podpisniki državne pogodbe, ne to,
               kar Državni zbor Republike Slovenije hoče, pa ne to kar manjšina hoče. Potem bodo
               podpisnice državne pogodbe imele, tako rekoč rekle svoje<stage type="mag"/>(nadaljevanje) in to je rizično. Jaz mislim, da je to rizično,
               je treba to dobro premisliti, če tako rekoč greste v tako korak.</p>
               <p>Tako, da iz tega vidika še enkrat, to je seveda vaša odločitev, o tem se mi nimamo
               kaj vmešavati ampak jaz mislim, da bi ena druga pot bolj koristna bila. Tista druga
               pot bi bila ta, da bi gospod Erjavec, pa gospod Pahor vedno, če srečajo svoje kolege,
               podpisnice državne pogodbe vprašali, kaj pa vi mislite o tem, ali se vi pripravljeni
               v tej zadevi postati aktivni? Ja, še ni treba 35. člen… Ali ste pripravljeni postati
               aktivni, da boste nam povedali kaj je bilo mišljeno, ko je bila državna pogodba …/
               nerazumljivo/… podpisana. In če bi tam bil en pozitiven odziv, potem lahko greste v
               notifikacijo, potem ni več nevarnosti, ker so tako rekoč tisti, ki so gospodarji
               pogodbe za to, ampak brez tega je pa zame riziko zelo velik, tudi zato jaz tako rekoč
               več kot to ne morem povedati.</p>
               <p>Hvala lepa za pozornost.</p>
            </sp>
            <sp xml:id="SDT7-Skupna-2017-04-10.sp14">

               <speaker>PREDSEDNIK JOŽEF HORVAT:</speaker>

               <p>Hvala lepa vam, dr. Šturm.</p>
               <p>Naslednji je gospod, ki se bo sam predstavil za magnetogram.</p>
            </sp>
            <sp xml:id="SDT7-Skupna-2017-04-10.sp15">

               <speaker>DR. REGINALD VOSPERNIK:</speaker>

               <p>Moje ime je Reginald Vospernik, jaz sem podpredsednik Skupnosti koroških Slovencev in
               Slovenk. Poveril me je naš predsednik, ki je danes zadržan in mi je naročil naj vas
               vse lepo pozdravim. Jaz se zahvaljujem za vabilo in bi povedal naslednje.</p>
               <p>V bistvu gre za to ali Avstrija ali de iure ali de facto ali oboje ali pa v nobenem
               primeru priznava naše težnje, težnje slovenske narodne skupnosti na Koroškem in mi je
               takole odgovoril. De iure je res tako, kakor je povedal predlagatelj, gospod dr.
               Vatovec, da imamo vrsto izjav koroških, avstrijskih politikov, začenši pri Kohlu,
               Schindlecker, Fischer, tudi pri Mocku bi se našla verjetno kakšna taka izjava proti
               notifikaciji, ampak to so izjave, ki ne potrjujejo tudi faktičnega dejstva, faktov
               tako rekoč, kajti če se pogovarja minister na koroškem z deželnim glavarjem, dr.
               Kaiserjem, o spremembi koroške ustave, s tem najvišji predstavnik Koroške de facto
               priznava, da je Slovenija faktor v tem procesu medsebojnega sporazumevanja. De facto,
               ne de iure. Torej, de iure je situacija taka, kakor smo jo slišali. De facto pa
               pravzaprav nimamo nobenih otipljivih, oprijemljivih argumentov, ki bi nam povedali,
               da Avstrija torej Slovenije nima kot pogovornega partnerja. Vedno spet pri uradnih
               obiskih se srečujejo slovenski politiki, bodisi na parlamentarni, bodisi na vladni
               strani, tako na Koroškem kakor na Dunaju in v zadnjem času je bilo več takih primerov
               in dejansko pravzaprav s tem Avstrija priznava, da Slovenija lahko v tej zadevi 7.
               člena meritorno posega v razpravo o pravicah koroških Slovencev.</p>
               <p>Povem pa tudi to, kar je dr. Šturm uvodoma povedal, to je popolnoma, vprašanje
               notifikacije je popolnoma zadeva, avtonomna zadeva Republike Slovenije, v to se
               nimamo vmešavati in tudi nimamo dajati kakšnih nasvetov oziroma odsvetov, to je
               zadeva Slovenije, vseeno pa se tudi mi vprašamo, kakor je to že moj kolega povedal,
               zakaj od leta 1991 naprej in kakor je povedal tudi gospod minister, od leta 1991
               naprej se to ni storilo. In mislim, da ni koristno, če se ta debata vleče še enkrat
               toliko let kot se je vlekla doslej, kajti s tem postaja tudi Slovenija, ne zamerite,
               če to rečem, neresna v tej zadevi in to je zadnje kar koristi Sloveniji in kar <stage type="mag"/>(nadaljevanje) koristi tudi koroškim
               Slovencem.</p>
               <p>Pridem do vprašanja ali je to v trenutku koristno za nas. In tu bi se tudi… Tu bi
               rahlo podvomil ali je ta trenutek zdaj, ko smo imeli že veliko bolj kritične trenutke
               v naši zgodovini, mislimo samo na razpravo o dvojezičnih napisih, ko ni bilo te
               notifikacije ali je ta trenutek zdaj, ko smo na dobri poti, da tudi v vprašanju
               deželne ustave dosežemo nek znosni kompromis in upam in sem optimist, da bo prišlo do
               takega znosnega kompromisa. Ali je ta trenutek zdaj ugoden za to, da to vprašanje
               torej, da se to vprašanje sproži.</p>
               <p>Vsi veste, da se je ozračje na Koroškem od rešitve dvojezičnih napisov bistveno
               izboljšalo. Mislim, da to lahko trdim in vprašanje je kako bi javnost, vi poznate
               koroško javnost in to občutljivost in to nemško nacionalno tradicijo na Koroškem,
               kako bi javnost odreagirala na tak postopek. To dam samo v pomislek, povem pa, da je
               to absolutno avtonomna odločitev Slovenije, v to odločitev se nimamo vmešavati.</p>
               <p>To, o tem smo razpravljali, o tem kar sem zdaj povedal smo razpravljali znotraj
               Skupnosti koroških Slovencev in Slovenk in sem poverjen, da to danes tu deponiram
               tako, kot sem to povedal.</p>
               <p>Hvala lepa.</p>
            </sp>
            <sp xml:id="SDT7-Skupna-2017-04-10.sp16">

               <speaker>PREDSEDNIK JOŽEF HORVAT:</speaker>

               <p>Hvala lepa vam, spoštovani gospod Vospernik iz Skupnosti koroških Slovencev in
               Slovenk.</p>
               <p>Sprašujem, želi še kdo besedo od vabljenih gostov? Gospod Nanti Olip, Narodni svet
               koroških Slovencev.</p>
            </sp>
            <sp xml:id="SDT7-Skupna-2017-04-10.sp17">

               <speaker>NANTI OLIP:</speaker>

               <p>Ja, spoštovana predsednika, spoštovana gospoda ministra!</p>
               <p>Ne vem točno števila, ampak na več sestankih smo razpravljali o tej vsebini, smisla
               ali nesmisla notifikacije Avstrijske državne pogodbe. Spomnim se tudi vedno
               pravzaprav povratnega refleksa predstavnikov Republike Slovenije. Mi to storimo, če
               vam koristi, mi tega ne storimo, če vam to ne koristi. Jaz mislim, da to ni ključno
               vprašanje. Ob starosti Avstrijske državne pogodbe, jih ima celih 62 let, je bilo le
               dva tehtnejša premika. Eden je Zakon o narodnih skupnostih, ki ščiti avstrijske
               manjšine, tudi koroške Slovence in Štajerske, drugi je ustavni zakon iz leta 2011, ob
               kompromisni rešitvi topografije, ki pa je / nerazumljivo/ rangu. To se pravi, to kar
               je tam zabeleženo, tam mi kot narodne skupnosti imamo več poti, torej to je vmes
               potrjeno. Da pa imamo na osnovi tega ustavnega zakona le 20 kategorij pravic koroških
               Slovencev, to tudi vsi vemo.</p>
               <p>To se pravi, po dolžini razprav o notifikaciji, smislu notifikacije državne pogodbe
               mislim, da je stališče s pravnega vidika jasno za, da bi morala to Slovenija storiti,
               s političnega vidika je to suverena odločitev Republike Slovenije, ki jo mora sama
               kot država sprejeti ali odkloniti, premisliti tudi trenutek, v katerem je to pravilno
               in če se povrnem na pravni vidik je pač tako, da pri teh nasledstvenih vprašanjih
               mednarodnih pogodb, če tega v enem trenutku ne uveljaviš, da pač te postanejo
               brezpredmetni tako, kot bi jih ne bilo. Če je naslovljeno vprašanje na nas, če nam to
               koristi ali ne, potem mislim, da bomo znali dati tudi odgovor o vseh vprašanjih, ki
               so nerešeni, podprti iz 7. člena ADP<stage type="mag"/>(nadaljevanje) bomo morali mi jasno avstrijskem sogovornikom povedati na
               kaj se sklicujemo – na 7. člen. Tam so bili v vseh vprašanjih, ki so se rešile v
               zadnjih desetletjih, po mojem nismo imeli druge okove kot 7. člen Avstrijske državne
               pogodbe. Tako glede s podmen šolstva, ki je šlo do Ustavnega sodišča, glede
               topografije, ki je šla do Ustavnega sodišča. Po notranji avstrijski poti smo prišli
               do teh premikov, ki so se dejansko potem zgodili. Ob koncu koncev je bila to tudi
               notranja avstrijska kompromisna varianta, ki ni po mojem skladna z določili
               Avstrijske državne pogodbe, tudi trenutna in verjetno spet bo nešteto odprtih
               vprašanj, ki so v Državni pogodbi jasno zapisane, treba pa je najti rešitve vedno v
               državi to kar Avstrija s svojimi zakoni določila, kaj bo takoj podzakonsko uredila.
               To se bo tudi uresničilo. Dosti več upanja na dobro voljo, da bi čezmejno obdarovali
               narodno skupnost, tega kljub moji srednji starosti nisem doživel in tudi v prihodnje
               nimam upanja v to, da bi sama od sebe država Avstrija, sama od sebe storila bog ve
               kake premike. Logiko ima premiki so se zgodili na osnovi mednarodne pogodbe in 7.
               člena Avstrijske državne pogodbe.</p>
               <p>Drugih odločilnih tehtnih sprememb, kot rečeno, po moji oceni Avstrija ni storila, da
               pa Slovenija, če ima to urejeno z drugimi državami sosedi ne vidim argumenta zakaj bi
               tega ne udejanjila tudi s sosedo Avstrijo. Obe državi sta članici Evropske unije. Vse
               zakonske podlage, od 7. člena do Zakona o narodnih skupnosti so prehitene za
               desetletja. Eno 60 let, drugo 40 let. Mislim, da mora biti vizija čisto druga.
               Evropska vizija, zaščite narodnih skupnosti, ki bi morala dejansko najti odgovor tudi
               izzivom, ki čakajo te narodne skupnosti v skupni Evropi in ki tudi čakajo narodne
               skupnosti znotraj Avstrije, katere zaščitnica je po moji logiki, absolutno Republika
               Slovenija.</p>
               <p>Hvala.</p>
            </sp>
            <sp xml:id="SDT7-Skupna-2017-04-10.sp18">

               <speaker>PREDSEDNIK JOŽEF HORVAT:</speaker>

               <p>Hvala vam gospod Olip.</p>
               <p>Zdaj pa dajem besedo mag. Susanne Weitlaner, Kulturno društvo člen 7 na avstrijskem
               Štajerskem - Pavlova hiša. Izvolite.</p>
            </sp>
            <sp xml:id="SDT7-Skupna-2017-04-10.sp19">

               <speaker>MAG. SUSANNE WEITLANER:</speaker>

               <p>Hvala lepa.</p>
               <p>Jaz bi se pravzaprav priključila mnenju svojih kolegov iz Koroške. Jaz oziroma naše
               društvo vidi to kot odločitev Slovenije. Ne vidim… Doslej smo imeli podporo s strani
               Slovenije, tako da ne vem kaj bi se tukaj na veliko spremenilo, ne vidim tudi kakšnih
               negativnih posledic. Seveda, če bo recimo nek velik pritisk, bo verjetno Avstrija
               tudi odreagirala ali dežela Štajerska kot je bilo doslej in je seveda tudi neka
               diplomacija. Poznate verjetno dobro politiko, torej se nekaj zahteva, toliko, da
               država nekaj odgovori, se dobi pa nekje v sredini ali tudi ne. Je vprašanje tudi zame
               koliko ima to zdaj res eno močno posledico za Avstrijo. Tako da ja, kot rečeno,
               mislim, da je to odločitev Slovenije, ampak menim, da bi se moralo to enkrat odločiti
               in ne vsaki dve leti na novo in enkrat priti do nekega zaključka.</p>
               <p>Hvala.</p>
            </sp>
            <sp xml:id="SDT7-Skupna-2017-04-10.sp20">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Zdaj je zaprosil za besedo gospod Mirko Messner.</p>
            </sp>
            <sp xml:id="SDT7-Skupna-2017-04-10.sp21">

               <speaker>MIRKO MESSNER:</speaker>

               <p>Ja, hvala lepa.</p>
            </sp>
            <sp xml:id="SDT7-Skupna-2017-04-10.sp22">

               <speaker>PREDSEDNIK JOŽEF HORVAT:</speaker>

               <p>Poveste katero organizacijo zastopate.</p>
            </sp>
            <sp xml:id="SDT7-Skupna-2017-04-10.sp23">

               <speaker>MIRKO MESNNER:</speaker>

               <p>Bom povedal ja. Hvala lepa za besedo.</p>
               <p>Kolega Marjan Šturm je že omenil, da se bo upravni odbor glede slovenskih organizacij
               šele ukvarjal s to temo. Je povedal svoje mnenje. Jaz sem član upravnega odbora Zveze
               slovenske organizacij. Tudi bi povedal svoje mnenje kot dolgoletni slovenski oziroma
               aktivist za pravice slovenske manjšine. S kolegom Šturmom delava isto <stage type="mag"/>(nadaljevanje) zgodovino, čisto isto
               sedanjost.</p>
               <p>Povedal bi samo pet kratkih tez. Prvič, vse kar smo mi dosegli v Republiki Avstriji
               konkretnih pravic v zadnjih letih, smo dosegli na osnovi pritiska civilne družbe in
               Ustavnega sodišča. Se pravi mi nismo dobili kakšne volje ali iniciative s strani
               političnih strank, ki oblikujejo avstrijsko državo ni bilo.</p>
               <p>Se pravi drugič, te avstrijske stranke omalovažujejo, minimizirajo pomen 7. člena.
               Spominjam na članek / nerazumljivo/ odvetnika Franja Šrujfa, ki je lepo zapisal ob
               nekem jubileju, da bi lahko postal 7. člen magna karta pravic slovenske manjšine z
               evropsko dimenzijo in pa z eno kot osnova moderno manjšinsko zaščito, vendar o tem ne
               more biti nikakršnega govora.</p>
               <p>Tretjič, sedanjo situacijo bi opisal kar se tiče manjšinskih pravic na Koroškem kot
               stagnacijo na nizkem nivoju. Nizki nivo na medijskem področju, na izobrazbenem, na
               šolstvu, topografiji, kolega Olip je tu že par stvari povedal. Drži, da se je
               atmosfera v zadnjih letih izboljšala, ampak ne, ker je Vlada in ker je politika
               delovala v to smer, temveč, ker so igrali nadrejeni situacijo vlogo namreč pristop
               Slovenije k Evropski uniji, ki je načelno spremenil parametre politike, tudi
               manjšinske politike na Koroškem.</p>
               <p>Na deželni ravni se danes, to je zdaj četrta točka, se danes pojavljajo negativne, se
               napoveduje negativne stvari. Ne vemo koliko ste v Sloveniji sploh opazili, ampak pri
               nas na Koroškem je izšla knjiga pod naslovom Titova dolga senca, ki jo je plačala
               Koroška deželna Vlada in v tej knjigi napadata dva avtorja praktično kompletno
               slovensko politično scenarijo od levice do desnice na nek način, ki ga ne moreš
               imenovati seroznega temveč je na ravni tako imenovanih "fake news" in nič drugega. Se
               poslužuje udbovskih dokumentov in tako naprej. To vse bi lahko pričakoval od
               desničarskih zgodovinarjev, vendar problem je v tem, da je tako deželni glavar
               Kaiser, kakor tudi vse druge politične stranke v koroškem deželnem zboru so
               pozdravile izid te knjige in čestitale avtorjema. Ne vem, če so knjige sploh
               prebrali. Ampak je pa indikator za atmosfero, ki se napoveduje. To, da so zdaj drug
               tak indikator je dejstvo, da so vzeli nazaj svoj prispevek oziroma predlog imenovati
               slovensko manjšino v Koroški deželni Ustavi, ki pa nima kakšne veze s 7. členom. To
               je treba zdaj povedati. Ti dve debati ni treba mešati, mi govorimo o 7. členu, mi ne
               govorimo o Koroški deželni Ustavi, mi tudi naj ne bi govorili o Deželni Vladi temveč
               naj bi govorili o državni oblasti v Avstriji. To ni ista raven.</p>
               <p>Gre za to raven in zadnja točka, ki bi jo omenil pa je ta, da dejansko je Slovenija
               že dolgoletna zaščitnica slovenske manjšine ali pa narodne skupnosti, kakor želite,
               na Koroškem. Slovenija daje še enkrat toliko denarja koroškim-slovenskim strukturam
               kot pa Avstrija, ki bi bila za to odgovorna. Vendar tega ne stori. In jaz vidim, to
               je moje osebno mnenje, de facto v tej notifikaciji samo dejstvo, ki bi de facto
               situacijo spremenila tudi v de iure situacijo in velesile s tem nimajo nikakršne
               veze. Tako kot si ti tam na začetku Marjan povezal, temveč je pravzaprav samo
               vprašanje odločitve Slovenije ali da to noficirati ali pa ne. In več kaj ne bo. To
               seveda ne bo imelo neposrednih pravnih ali pa drugih posledic, <stage type="mag"/>(nadaljevanje) ampak je ena moralna politična teža, ki
               bi se s tem signalizirala in bi dala tudi misliti avstrijski politiki. Zato mislim,
               da je to ena pametna stvar.</p>
            </sp>
            <sp xml:id="SDT7-Skupna-2017-04-10.sp24">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Messner.</p>
               <p>Sprašujem, želi še kdo od vabljenih besedo? Zaznal sem pa interes za razpravo tudi
               pri naših gostih, ki niso povabljeni ampak so dobrodošli in jim želim dati besedo,
               razen če kdo temu nasprotuje? Nihče ne nasprotuje.</p>
               <p>Gospa Mojca Drčar Murko.</p>
            </sp>
            <sp xml:id="SDT7-Skupna-2017-04-10.sp25">

               <speaker>MOJCA DRČAR MURKO:</speaker>

               <p>Hvala lepa.</p>
               <p>Spoštovani poslanci, drugi gostje, celotno vprašanje bi bilo po mojem treba razširiti
               čez koristi ali ne-koristi za slovensko manjšino v Avstriji. Saj pred mano sta dva
               avtorja, dva diskutanta že omenila, da je to akt suverenosti Slovenije, ki se o tem
               odloča zato, da bi v mednarodnem prostoru veljala za verodostojno partnerico. S tremi
               točkami bi nekako zamejila celotni problem.</p>
               <p>Prvo vprašanje, ali je Slovenija pravna naslednica SFRJ? Drugo vprašanje, ali je
               narava pogodbe s katero je bila ponovno vzpostavljena demokratična Avstrija taka, da
               lahko suverena Slovenija oznani vsemu svetu, da je prevzela nasledstvo pravnega
               statusa razpadle Jugoslavije? In tretje vprašanje, ali obstajajo politični razlogi
               zaradi katerih Slovenija tega ne bi naredila?</p>
               <p>Zdaj za prvo vprašanje je jasno po 34. členu Dunajske konvencije o nasledstvu držav
               glede pogodb, je Slovenija nesporno naslednica, tudi po 8. točki Badinterjeve
               arbitražne komisije s sklepom Arbitražne komisije. Prav tako po Sporazumu o
               vprašanjih nasledstva z dne 28. 6. 2001, ki so ga sklenile druge naslednice
               Jugoslavije in Republika Slovenija je že s svojo Ustavno izjavo, Ustavno listino o
               samostojnosti in neodvisnosti sporočila, da na ozemlju Republike Slovenije veljajo
               mednarodne pogodbe, ki jih je sklenila Jugoslavija in se nanašajo na Republiko
               Slovenijo. Zakaj ni bila, ker je bila multilateralna Avstrijska državna pogodba zelo
               redka, mogoče celo edina, ki je Slovenija ni notificirala, bi tudi jaz postavila
               vprašanje zakaj se to ni zgodilo in zakaj vlade, ne vem, 7, 8, ekip niso opravile
               tega formalnega dejanja, kajti gre pravzaprav za formalnost. Treba je ugotoviti, če
               smo pravni nasledniki, če je narava ADP, da to naredimo, da to preprosto
               naredimo.</p>
               <p>Zdaj k temu drugemu vprašanju seveda sodi omemba avstrijske teze, da naj bi bila ADP
               tako imenovana zaprta multilateralna pogodba, se pravi velja samo med tistimi, ki so
               jo prvotno podpisale, ne pa eventualnimi naslednicami. Proti takemu stališču imamo
               zelo močne argumente od leta 1991 jih tudi ponavljamo, ker gre hkrati za pač
               vzpostavitev države Avstrije, Demokratične Republike Avstrije in se določajo njene
               meje. In ker gre za teritorialno pogodbo, ta ne more ostati samo med prvotnimi
               podpisnicami ampak jo je nujno,
               jo nujno nasledijo tudi države, ki eventualno nastajajo iz teh<stage type="mag"/>(nadaljevanje) sopodpisniških statusov. Najpomembnejši
               argument s tega področja je seveda kar praktični preizkus, ki ga je naredila Češka
               kot naslednica Češkoslovaške, ki je prijavila, notificirala nasledstvo in je brez
               problemov odtlej vodena v seznamu, ki ga vodi depozitarka Rusija, ki je navsezadnje
               tudi naslednica tiste prvotne podpisnice pogodbe. Se pravi iz pravnega stališča
               pravzaprav ni velikih problemov.</p>
               <p>Ostane tretja točka, torej politični razlogi. Zakaj Slovenija ne želi notificirati
               nasledstva? Zakaj vztraja pri tej izjemi znotraj vseh drugih pogodb, pri katerih pa
               je to naredila? Torej nekaj mora biti. In če iščemo kateri argumenti se najpogosteje
               pojavljajo, je v resnici politični razlog s področja bi rekla bolj intuicije kot
               dejstev in razumske obravnave, da so politični odnosi z Avstrijo zelo dobri, ravno
               zato, ker Slovenija ni uveljavila svojih pravnih garancij. K temu smo danes slišali
               še nekaj drugih stvari. Mogoče čisto na kratko zdravorazumski premislek k takemu
               stališču, da so dobri odnosi z Avstrijo samo zato ali pa zlasti zato, ker Slovenija
               ni notificirala Avstrijske državne pogodbe.</p>
               <p>Zdravorazumski premislek je tak. Mednarodno pravo pogodb je vedno investicija v
               prihodnost. Države sklepajo pogodbe, ko je morje mirno, da bi bile varnejše, ko morje
               vzvalovi ali se pojavijo viharji. Pravzaprav se države sploh lahko sporazumejo samo
               takrat, kadar niso v konfliktu. Ampak še vseeno sklenejo pogodbe zato, da bi imele
               prijeti kaj v roke, če bi se pojavili konflikti. Avstrijska državna pogodba,
               poudariti je treba, da to ni pogodba z Avstrijo. Avstrija ni pogodbenica. To je
               pogodba o Avstriji, ki se vzpostavlja s to pogodbo kot suverena država in s katero se
               je končal tudi okupacijski status Avstrije. Ta pogodba je za slovenijo prav posebnega
               pomena, ker prvič, določa mejo, je tudi edina Slovenija od naslednjič nekdanje
               Jugoslavije, ki ima tak interes, zato, ker so v njej, kot je bilo danes že večkrat
               omenjeno, zagotovljene človekove pravice, tudi manjšinske pravice slovenske narodne
               skupnosti oziroma kot pravite, avtohtone narodne skupnosti v Avstriji. Slovenija ima
               torej posebno velik interes, da to dokaže. Na nek način, ki jo vzpostavlja tudi kot
               enakopravno partnerico, ne samo Avstriji ampak tudi v širšem mednarodnem okviru.
               Zdaj, ali je v resnici prestrašenost ali pa celo paranoja, če Slovenija naredi nekaj
               kar bi bilo popolnoma normalno. Sprejme sklep, ga pošlje depozitarki in ta
               depozitarka preizkusi pri podpisnicah pogodbe štirih velesilah, če je to v redu. In
               če ne bo nobena nič protestirala, potem se bo vpisalo v Slovenijo kot sopodpisnico,
               naslednico statusa, ki ga je imela Jugoslavijo. Če pa bi eventualno nastali kakšni
               razlogi, ki so drugačni od <stage type="mag"/>(nadaljevanje) tistih, ki so veljali za Češko, potem pa se ne bo nič
               zgodilo in bomo na tem, kjer smo sedaj.</p>
               <p>Trditev, da Avstrija… Prvič je bila postavljena trditev, da Slovenija avtomatično, da
               je avtomatično nasledila. V mednarodnem pravu ni nič avtomatičnega. Treba je
               razpravljati, treba je sprejeti sklep, se nekam prijaviti, recimo notificirati in
               objaviti svoj interes, da ta pogodba velja še naprej, čeprav so se spremenile
               razmere. In druga stvar, drugi argument današnji omenjen, da Avstrija tako ali tako
               priznava pravno nasledstvo Slovenije, jaz mislim, da ga ne priznava. In bilo je nekaj
               izjav v teh 26 letih, ki to potrjujejo. Ampak jaz se postavim, če je tako, če
               Avstrija v resnici priznava slovensko nasledstvo, potem ni nobenega problema, če to
               še formaliziramo, ker potem se tako ali tako ne bo nihče nič razburjal, če tako ali
               tako priznava.</p>
               <p>Rada bi pa povedala še naslednje. Kot mednarodna pravnica, da z notifikacijo država
               objavi tudi svoj interes, da pogodba, recimo katere nasledstvo zahteva, še velja.
               Kajti mineva čas in tudi ti dokumenti se obrabijo. Vemo, da je Avstrija ravno v
               začetku '90 let sprožila eno široko kampanjo za razglasitev Avstrijske državne
               pogodbe kot nerelevantnega, zastarelega argumenta, dokumenta. In to se ji ni
               posrečilo. Ne zaradi Slovenije, ker Slovenija pač ni nič ukrenila. Mogoče zaradi
               Rusije in mogoče Francije. Ne vemo natančno. Mislim, diplomati že vedo. Vsekakor pa
               od 2004, ko je storila to Češka, ni mogoče razglasiti te pogodbe za obsoletno, kar bi
               si Avstrija rada želela, zato, ker je ena od sopodpisnic zdaj mednarodno priznana
               sopodpisnica, nasprotuje temu. V resnici je tako, da štiri sile gospodarijo, ampak
               štiri sile prvič niso iste, ni situacija enaka tisti, ki je bila leta 1955. Poleg
               tega je pač tako, vsaka država mora poskrbeti za svoje interese. Ne bodo velesile
               poskrbele za nas. Mi moramo poskrbeti zato, da bi imeli, če bi prišlo do resnih
               konfliktov, pa tudi zato, da bi pomagali kadar je mogoče, slovenski avtohtoni narodni
               skupnosti, da lahko vzamemo v roke dokument. Relevanten dokument.</p>
               <p>Omenila bi še to, da ni res, da Slovenija, da ni mogoče člena 7 zaradi ustavnih
               sprememb, ki so se zgodile v Avstriji, ni mogoče več uporabljati. V resnici 3. točke
               posamezni državljani, ki so doslej vlagali na Ustavno sodišče, avstrijsko Ustavno
               sodišče, tožbe in dosegali pomembne sklepe sodbe, tega ne morejo več storiti. Tako da
               bi rekla, zgolj Slovenija je tista, ki se lahko še sklicuje na 7. člen. Samo
               Slovenija še, zato, ker mi menimo, da Slovenija je pravna <stage type="mag"/>(nadaljevanje) naslednica in da bi to zagotovili tudi za
               prihodnost, za vse možne konflikte, ki lahko prihajajo, bi morali zadevo
               notificirati.</p>
               <p>Omenjam še celotno mednarodno situacijo. Pred dvema letoma bi bila morda bi bila teza
               o tem, da je tako ali tako vse rešeno in da so naši odnosi dobri in da je vse v redu,
               bolj prepričljiva kot je danes. Potem, ko se je namenila ena od velesil, ki je
               pravzaprav garant naših pravic, umakniti v izolacionizem in ni popolnoma jasno ali bo
               povojna evropska mirovna struktura obstala taka kot je bila zapisana, bi bilo treba
               poskrbeti za svoje interese in se zanesti več kot zgolj na politične besede. Celo med
               ljudmi, med prijatelji je včasih treba lepe besede zapisati na papir, da bolj držijo
               in jih nekje overoviti. In zato gre. Ni se nam treba nič pogajati, napisano je že
               davno. Pravni argumenti so adakta, treba je najti samo toliko politične volje in
               daljnovidnosti, da bi ugotovili s tako notifikacijo ne dosežemo nobenih konkretnih
               prednosti ampak zacementiramo si določeno mednarodno veljavo in precej bolj
               enakopravno gledamo lahko na odnose s sosednjo državo.</p>
               <p>Hvala lepa.</p>
            </sp>
            <sp xml:id="SDT7-Skupna-2017-04-10.sp26">

               <speaker>PREDSEDNIK JOŽEF HORVAT:</speaker>

               <p>Hvala vam za vaš prispevek.</p>
               <p>K besedi se je javil še dr. Lojze Ude.</p>
            </sp>
            <sp xml:id="SDT7-Skupna-2017-04-10.sp27">

               <speaker>DR. LOJZE UDE:</speaker>

               <p>Hvala.</p>
               <p>Dober dan gospod predsednik, častni zbor.</p>
               <p>Naj še jaz, bom kratek, ker je moja predhodnica tudi o pravnih argumentih govorila,
               bom govoril samo o tistem na katerega se sklicuje gospod Šturm, ker drugače so vsi
               pravni argumenti docela jasni. 34. člen Dunajske pogodbe o nasledstvu držav v
               pogodbenem pravu pove, da je odcepljena država ali razdružena država pravna
               naslednica prejšnje. To pove naš 3. člen ustavnega Zakona o samostojnosti, temeljnega
               zakona, temeljne Listine o samostojnosti in neodvisnosti Slovenije. To je osmo mnenje
               Badinterjeve komisije, da smo po razpadu pravni nasledniki Jugoslavije in to je tudi
               Sukcesijska pogodba, Pogodba o nasledstvu.</p>
               <p>Zdaj pa tisti 35. člen, ki naj bi pod vprašaj postavljal to pravno konstrukcijo. 35.
               člen se seveda sploh ne nanaša na nasledstvo. On se nanaša na interpretacijo
               posameznih pogodbenih členov, ne pa na nasledstvo. Nasledstvo je izven tega
               vprašanja. Tako da, sklicevati se na 35. člen kot argument kot proti notifikaciji je
               nesmisel, kot pravim. No, lahko taka diskusija bi bila lahko tudi daljša.</p>
               <p>To bi še rekel, ali nas Avstrija priznava ali ne. Jasno, da priznava Avstrija
               Slovenijo kot državo. Saj jo je posebej priznala, ne prizna pa nas nikoli formalno in
               ne dejansko kot pravno naslednico Jugoslavije. To se je večkrat že zgodilo in ne vem
               od kod ta trditev, da nas priznava kot pravno naslednico. Zato, ker vse izjave
               formalne so nasprotne in tudi recimo, ko smo razpravljali tudi o odškodninah za
               nacionalizirano premoženje v nekaterih drugih vprašanjih, nikoli nas niso priznali
               kot pravno naslednico Jugoslavije. Jasno pa, da kot državo, saj to pa bi bil
               nesmisel. <stage type="mag"/>(nadaljevanje) Najprej
               državo priznam, potem pa… Saj zato nas ne morejo ignorirati. Ampak to je tudi vse. To
               je tudi vse. Zdaj zakaj, zakaj je tak odnos Slovenije in slovenske politike do
               notifikacije ADP? Jaz gledam na to kot na čisti oportunizem. Leta '91 smo se
               osamosvajali in Avstrija je bila eden od pomembnih činiteljev, ki nas je prva
               priznala pa MOK je bil naš prijatelj pa nismo notifikacije izpeljali. Potem je bil
               vedno kakšen razlog pa vključevanje v Evropsko unijo pa Schengen pa veliko delavcev
               slovenskih na avstrijskem, spet strah, da bi Avstrija segla po kakšnih sankcijah.
               Drugače pa je takole. Ta trenutek je situacija, da se tudi Korošci, ne, tudi
               Avstrijci pripravljajo na volitve. Drugo leto jih imajo, če ne bo kaj se zgodilo in
               takrat se vedno zaostruje retorika in vedenje proti manjšini, kolikor manjša je,
               toliko manj sicer. Dokler je bila zelo pomemben činitelj, takrat je bila ta retorika
               in tudi dejanski ukrepi ostra in radikalna, zdaj seveda počasi, ko se ta skupnost
               manjša, je pa tudi retorika milejša. To je logika politike zunanje politike in
               mednarodnega prava, ki mu jaz sploh odrekam skoraj da status prava, ker se pravna
               stališča oblikujejo po interesih posameznih mednarodnih subjektov. Tako da se mi zdi,
               da ta zdaj 26-letni čas je 26 let neke ponižnosti, nekega naivnega prepričanja, da bo
               država, ki z raznarodovalno politiko vodi že ves čas, od takrat, ko je bila
               demokratična, potem zlasti, ko je bila nacistična saj je imela tudi, saj to je
               razvidno tudi iz Avstrijske državne pogodbe in potem, ko je spet postala neodvisna in
               demokratična, ves čas se zaostruje počasi politika ne pa izboljšuje. Ves čas imamo,
               ker se to povezuje vedno s tako imenovanim izjavnim principom. In neprestano v
               določenih časovnih intervalih v Avstriji opravijo štetje in potem preštevajo
               manjšino. In ves čas jih je manj in manj. Po vojni drugi jih je bilo tam nekaj čez 40
               tisoč. Zdaj pri zadnjem štetju pa koliko? Niti 13 tisoč ne. Saj ne mislim, da je to
               štetje realno, ampak tako se vodi njihova politika. In zdaj, če naša ponižnost in
               prijaznost kaj vpliva na njihovo ravnanje dvomim. Poleg tega pa morate vedeti nekaj.
               To je bilo pa tudi že rečeno. Slovenija mora notificirati tudi zaradi sebe same. Ker
               5. člen govori o mejah Avstrije na dan 1. 1. 1938. Če mi te, ta pogodba ne velja za
               nas, potem nimamo meje z Avstrijo določene. Ali bomo zdaj določali mejo? Ali bomo šli
               nazaj na senžermensko ureditev in tako naprej? Skratka, mislim, da je skrajni čas, da
               to storimo.</p>
               <p>Pa še nekaj bi vas vprašal. Saj pred petimi leti, takrat smo imeli dve diskusiji z
               avstrijskimi kolegi, eno v Ljubljani, eno na Dunaju, to je bil čas, ko so se določali
               topografski napisi, dvojezični. Če mislite, da je tisto ne vem kakšen dosežek, se
                  <stage type="mag"/>(nadaljevanje) prekleto motite.
               Ker takrat je ustavodajalec zvišal odstotek, ki je bil potreben za postavitev
               dvojezičnih topografskih napisov iz 10 %, ki jih je določilo Ustavno sodišče na 17 in
               pol. Pa se je lepo skrčilo število. Res, da je ena dobra stran ta, da je sedaj to
               opredeljeno v Ustavi pa da se ne more vsak državni glavar sklicevati še na to, da ni
               več tu toliko Slovencev in spet rušiti te topografske napisa. Skratka zaradi samega
               sebe, zaradi države, moramo notificirati to ADP, ADP je delovni izraz in zaradi
               možnost, da se potem sklicujoč na to pogodbo zavzemamo za pravice naše manjšine.</p>
               <p>Kar pa se tiče te politike manjšine. Veste, jaz imam doma eno knjigo, precej debelo,
               Koroško vprašanje, ki je pa nisem jaz napisal, čeprav piše gor Lojze Ude. Napisal jo
               je moj oče in zaradi tega sem iz tiste knjige in rasel sem s tem gor in vem kaj se na
               koroškem počasi dogaja, kako se počasi oži šolstvo slovensko, kako se uradni jezik
               izriva iz posameznih uradov in tako naprej. In to zdaj se spraševati ali bo ta
               notifikacija pomagala ali ne bo nič, ne bo ne pomagala ne škodovala. Sami bomo v
               položaju manjšine. Pač pa bomo mi imeli več pravnega naslova, da se zavzemamo in da
               očitamo Avstriji nespoštovanje manjšinskega prava. Nekatere države so vendarle
               občutljive, če jim začneš očitati nedemokratičnost na vseh področjih, kjer se ureja
               pravni položaj nekih manjšin. In vsi veste, da se to zdaj v Evropi zelo zaostruje. Ne
               samo pri narodnostnih skupnostih ampak tudi pri drugih manjšinah, saj imamo v
               Sloveniji isti problem. Nismo na tem področju nič bistveno boljši kar se recimo
               ksenofobije tiče. Čeprav mislim, da smo primerjalno gledano v Evropi med tistimi bolj
               umirjenimi.</p>
               <p>No to je skratka vse, če bi pa kdo hotel diskutirati o tem 35. členu pa prosim. Tam
               ni nič drugega kot je rečeno, da v kolikor pride pri interpretaciji katere izmed
               določb Avstrijske državne pogodbe do spora o njeni vsebini, se sestanejo ti štirje
               glavni podpisniki, drugi so, Jugoslavija je bila tudi pridružena podpisnica no in da
               to je pa tudi vse. O pravnem nasledstvu seveda ni govora.</p>
               <p>Hvala.</p>
            </sp>
            <sp xml:id="SDT7-Skupna-2017-04-10.sp28">

               <speaker>PREDSEDNIK JOŽEF HORVAT:</speaker>

               <p>Hvala lepa tudi vam.</p>
               <p>Preden nadaljujemo vas obveščam, da mag. Aleksandra Kavčiča s pooblastilom nadomešča
               dr. Dragan Matić, ki ga lepo pozdravljam.</p>
               <p>Na to zadnjo razpravo dr. Vodeta pa se želi odzvati minister za zunanje zadeve,
               izvolite.</p>
            </sp>
            <sp xml:id="SDT7-Skupna-2017-04-10.sp29">

               <speaker>KARL VIKTOR ERJAVEC:</speaker>

               <p>Ja, hvala lepa za besedo.</p>
               <p>Ne vem, mogoče sem napačno slišal ali razumel v vašem izvajanju dr. Vode je bilo
               razumeti, da ni meje med Slovenijo in Avstrijo, ker ADP ni bil notificiran. V zvezi s
               tem bi rad opozoril, da je bila leta '65 sklenjena pogodba med SFRJ in pa Avstrijo
               glede državne meje in da Slovenija, kot ste sami že povedali, je bila priznana s
               strani Avstrije, seveda tudi ta pogodba<stage type="mag"/>(nadaljevanje) absorbirana, da ne bi bilo razumeti, da mi nimamo meje
               med Slovenijo in Avstrijo.</p>
            </sp>
            <sp xml:id="SDT7-Skupna-2017-04-10.sp30">

               <speaker>DR. MARJAN STURM:</speaker>

               <p>Če smem samo en stavek dodati?</p>
            </sp>
            <sp xml:id="SDT7-Skupna-2017-04-10.sp31">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister.</p>
               <p>Dr. Sturm.</p>
            </sp>
            <sp xml:id="SDT7-Skupna-2017-04-10.sp32">

               <speaker>DR. MARJAN STURM:</speaker>

               <p>Ker to je zelo važno, kajti Slovenija in Avstrija sta z izmenjavo diplomatskih not
               16. 10. 1992 priznali pogodbo iz leta '65, ki jo je zdaj minister Erjavec povedal.
               Tako da to je jasno, da je meja definirana.</p>
               <p>Ampak samo še dva stavka. Mi živimo danes v Evropi in v Evropski uniji je za
               normativno manjšinsko zaščito pristojen Svet Evrope, ki je izdal dve konvenciji, ki
               sta jih tudi Slovenija in Avstrija podpisali – Okvirno konvencijo o zaščiti
               nacionalnih manjšin in Evropsko listino. In če ste vi gledali zdaj in ti dve
               konvenciji predvidevata en ekspertni komite, ki poda stališče vsakih pet let o stanju
               manjšinskega varstva in zdaj je ta ekspertni komite izdal četrto poročilo Avstrije,
               ki je dokaj kritično do Avstrijske manjšinske politike in jaz mislim, da to ima
               seveda svoj vpliv. To je treba vedeti. Mislim, to ni tako da ta evropska dimenzija
               nič ne pomeni. In jaz mislim, da ima večji vpliv kot bi lahko imela nostrifikacija.
               To je tako rekoč moje mnenje.</p>
               <p>Ampak zdaj samo še dva stavka, če sem na besedi. Poglejte, seveda manjšinska politika
               v Avstriji seveda ni najboljša pa tudi ni najslabša. Mi smo v dialogu dosegli, da
               imamo 24-urni radijski program, mislim, tega nikjer ne piše v členu 7, ampak smo v
               dialogu dosegli 24-urni radijski program. Mi smo dosegli, da na področju dvojezičnega
               šolstva v 70 letih je bilo tam okoli 13 % prijavljenih, zdaj smo blizu 50 % otrok je
               prijavljenih k dvojezičnemu pouku. To se pravi tukaj se že nekaj dogaja in kar se
               tiče teh 10 % jaz se že strinjam, samo gospod profesor, vi mi ne boste zamerili, da
               vam rečem, da je Ustavno sodišče negativni zakonodajalec. Pozitivni je pa parlament
               in seveda je zato parlament nad Ustavnim sodiščem in to je bil seveda kompromis,
               boleč kompromis, se že strinjam, ampak jaz mislim, da glede na to, če se bo situacija
               izboljšala, imamo to formulacijo, a lahko pride še do dodatnih tabel in jaz mislim,
               da čez pet let boste videli, da bomo imeli še lepo število dodatnih tabel.</p>
               <p>Samo toliko. Hvala lepa.</p>
            </sp>
            <sp xml:id="SDT7-Skupna-2017-04-10.sp33">

               <speaker>PREDSEDNIK JOŽEF HORVAT:</speaker>

               <p>Hvala dr. Sturm. …/ oglašanje iz dvorane/.</p>
            </sp>
            <sp xml:id="SDT7-Skupna-2017-04-10.sp34">

               <speaker>DR. LOJZE UDE:</speaker>

               <p>Samo dva stavka za repliko.</p>
            </sp>
            <sp xml:id="SDT7-Skupna-2017-04-10.sp35">

               <speaker>PREDSEDNIK JOŽEF HORVAT:</speaker>

               <p>Se opravičujem, zdaj pa imam tukaj težavo. Ne morem vam dati replike, ker ste vi
               dobili…/ oglašanje iz dvorane/.</p>
            </sp>
            <sp xml:id="SDT7-Skupna-2017-04-10.sp36">

               <speaker>DR. LOJZE UDE:</speaker>

               <p>Samo en stavek.</p>
            </sp>
            <sp xml:id="SDT7-Skupna-2017-04-10.sp37">

               <speaker>PREDSEDNIK JOŽEF HORVAT:</speaker>

               <p>Počakajte, zdaj gremo naprej po vrsti tisti, ki še niso govorili. Moja širokogrudnost
               pa ostaja, saj vidite.</p>
               <p>Dr. Daniel Grafenauer, Inštitut za narodnostna vprašanja.</p>
               <p>Postopkovno? Matej Tašner Vatovec.</p>
            </sp>
            <sp xml:id="SDT7-Skupna-2017-04-10.sp38">

               <speaker>MATEJ T. VATOVEC (PS ZL):</speaker>

               <p>Hvala.</p>
               <p>Nočem biti preveč zoprn s tem zdaj, ampak gospod predsednik, ampak dr. Šturmu ste na
               nek način dovolili repliko, je že govoril in se je zdaj repliciral na profesor
               Vodeta, tako da moj predlog je samo, da želimo na nek način usmeriti to debato na tak
               način, kot je bil sprejet tudi dogovor o vodenju sej, da imajo najprej seveda besedo
               vabljeni in potem šele še enkrat možnost dopolnitve, ne pa da bomo na tak način te
               replike poslušali, ker malo je zmedeno, pa tudi nefer zdaj do prof. Vodeta.</p>
            </sp>
            <sp xml:id="SDT7-Skupna-2017-04-10.sp39">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>To jaz itak apliciram pri vodenju seje. Moja širokogrudnost ostaja, ni pa običaj, da
               bi med seboj polemizirali povabljeni pa nepovabljeni gostje. Jaz bom že naredil tako,
               da bo prav.</p>
               <p>Najprej bom pa zdaj dal besedo dr. Danijelu Grafenauerju, Inštitut za narodnostna
               vprašanja. Izvolite.</p>
            </sp>
            <sp xml:id="SDT7-Skupna-2017-04-10.sp40">

               <speaker>DR. DANIJEL GRAFENAUER:</speaker>

               <p>Ja, hvala za besedo predsedujoči.</p>
               <p>Spoštovani zbor, spoštovana ministra, spoštovani ostali.</p>
               <p>Jaz pravzaprav bom govoril v svojem imenu in ne v imenu inštitucije, pa morda v imenu
               Kluba Koroških Slovencev v Mariboru in Ljubljani, katerega predstavnik sem.</p>
               <p>Zelo, bom zelo hiter. Večinoma je bilo že vse povedano, pa vendar so še vedno tu
               ljudje, ki bi radi govorili. Zato bom zelo hiter.</p>
               <p>Bilo je izneseno na tem omizju zakaj Slovenija tega ni naredila leta '91. Naj vam
               povem, da so se leta '91 strokovnjaki in politiki ravno na Inštitutu za narodnostna
               vprašanja srečali, o tem vprašanju so diskutirali in prišli do zaključka, da morda še
               takrat čas ni zrel, saj je Slovenijo čakala, Slovenijo so še čakale torej pomembne
               naloge, od vključevanj tod samostojnosti to vključevanja v evropske integracije in
               pravzaprav soglasno, soglasno <stage type="mag"/>(nadaljevanje) se je takrat stroka in politika odločila, da bo še
               počakalo. Govorim o letu 1991.</p>
               <p>Ker smo govorili o zgodovinskih podatkih, bi rad povedal naslednje. Ne smemo
               pozabiti, da je Jugoslavija po drugi svetovni vojni zopet zahtevala združitev
               slovenskih etičnih delov na južnem koroškem z matično domovino. Tega ni dosegla
               zaradi konstelacije sil. Je pa dosegla 7. člen. 7. člen je nadomestilo za njeno
               zahtevo po združitvi določenih delov na južnem koroškem z matično domovino. To izhaja
               iz same geneze nastanka Avstrijske državne pogodbe.</p>
               <p>Slovenija je za notifikacijo nasledstva Avstrijske državne pogodbe absolutno
               zainteresirana iz večih razlogov. Nekateri so že bili danes tukaj našteti. Od državne
               meje, ki seveda obstaja ampak jo tudi določa Avstrijska državna pogodba oziroma se
               sklicuje se na mednarodno pogodbo, ki je bila prej. Govori o vzdrževanju zavezniških
               grobov in spomenikov, o premoženju, ki ga je Jugoslavija lahko zaplenila avstrijskim
               državljanom zaradi določene vojne škode, ki je bila tukaj storjena in katere je
               Slovenija s pridom uporabila pri denacionalizacijskih postopkih. Govori 26. člen o
               pravicah do vrnitve premoženja tistim avstrijskim državljanom, ki jim je bilo
               premoženje torej odvzeto na osnovi rasnih zakonov, kar velja še posebej za Koroške
               Slovence in tako dalje. Torej Slovenija je vsekakor zainteresirana.</p>
               <p>Menim, da je danes čas zrel, da Slovenija ta korak stori. Ne pričakujem nikakršnih
               težav pri tem. Menim, da se med tako dobrima partnerjema kot sta Slovenija in
               Avstrija, pri tako dobrih odnosih, kot jih imata, pri blagovni izmenjavi, ki dosega
               viške, pri avstrijskih investicijah, ki dosegajo viške v Republiki Sloveniji.
               Pravzaprav stanje se lahko samo še izboljša. Med dvema iskrenima partnerjema, je to
               na nek način tako, če karikiram, imamo dva partnerja v zakonski zvezi, moža in ženo,
               ki imata poročni list, zdaj pa je potrebno samo ta poročni list še notificirati.
               Zakaj? Zato, ker če se morebiti kaj zgodi, da lahko pravzaprav pride v poštev pravo,
               tisto, ki nam vsem nekako kroji in usmerja življenje. Če malce karikiram. Torej jaz
               ne vidim prav nikakršnih razlogov ne, da Slovenija to ne bi s prijateljsko državo, to
               ni akt sovražnosti, to je akt prijateljstva, kjer so najboljši odnosi, se takšne
               stvari delajo. In trenutno imamo z Avstrijo odlične odnose in s tem pravzaprav lahko
               odnose samo še nadgradimo.</p>
               <p>Zelo na kratko sem povedal svoje mnenje. Hvala.</p>
            </sp>
            <sp xml:id="SDT7-Skupna-2017-04-10.sp41">

               <speaker>PREDSEDNIK JOŽEF HORVAT:</speaker>

               <p>Hvala lepa dr. Grafenauer.</p>
               <p>Dr. Lojze Ude, stavek dva ste rekli.</p>
            </sp>
            <sp xml:id="SDT7-Skupna-2017-04-10.sp42">

               <speaker>DR. LOJZE UDE:</speaker>

               <p>/izklopljen mikrofon/ Ja, bom čisto kratek.</p>
            </sp>
            <sp xml:id="SDT7-Skupna-2017-04-10.sp43">

               <speaker>PREDSEDNIK JOŽEF HORVAT:</speaker>

               <p>Prosim mikrofon, mikrofon.</p>
            </sp>
            <sp xml:id="SDT7-Skupna-2017-04-10.sp44">

               <speaker>DR. LOJZE UDE:</speaker>

               <p>Kar se mene tiče je sicer tista pogodba rez 65. leta res sklenjena, ampak sloni pa na
               Avstrijski državni pogodbi. In zdaj bi lahko kdo trdil, da je ta podstat
               izpodmaknjen. Saj ne bo. To sem pa celo za Avstrijo prepričan da ne in sploh ne
               mislim, da je treba o tem več diskutirati. Kar se tiče tega kar je dr. Šturm rekel je
               seveda res. Parlament lahko vedno nadigra Ustavno sodišče z dvotretjinsko večino, ker
               Ustavno sodišče ne kontrolira Ustave. Vendar moram reči, da je Adamovič, to je bil
               dolgoletni predsednik Ustavnega sodišča Avstrije, je napisal enkrat, da če se to
               zgodi ima Ustavno sodišče pravico razveljaviti tudi tak ustavni zakon. Ampak to je
               čisto pravna diskusija.</p>
               <p>To je vse.</p>
            </sp>
            <sp xml:id="SDT7-Skupna-2017-04-10.sp45">

               <speaker>PREDSEDNIK JOŽEF HORVAT:</speaker>

               <p>Hvala lepa dr. Ude.</p>
               <p>Da me ne bo kdo, verjamem pa da me ne bo tokrat, v javnih medijih, časopisih za slabo
               vodenje, imamo mi seveda tudi Poslovnik Državnega zbora in imamo dogovor o vodenju
               sej, ki me drugim pravi naslednje pri poglavju razprave in odločanje: Če so k
               obravnavi posameznih točk povabljeni predstavniki institucij katerih delo je
               neposredno povezano z vsebino obravnavanih vprašanj, strokovnjaki in predstavniki
                  zainteresirane<stage type="mag"/>(nadaljevanje)
               javnosti lahko na seji izjavijo in obrazložijo svoja mnenja in stališča o obravnavani
               zadevi, ne morejo pa razpravljati tako kot predstavniki predlagatelja oziroma Vlade
               in Zakonodajno-pravne službe, kot določa prvi odstavek 51. člena Poslovnika Državnega
               zbora, na primer ne morejo polemizirati oziroma replicirati. Toliko iz našega
               poslovnika in naših dobrih navad.</p>
               <p>Zdaj pa je besedo že kar nekaj časa želel sopredlagatelj, kolega Primož Hainz.</p>
            </sp>
            <sp xml:id="SDT7-Skupna-2017-04-10.sp46">

               <speaker>PRIMOŽ HAINZ (PS DeSUS):</speaker>

               <p>Hvala lepa za besedo, gospod predsednik. Lep pozdrav vsem tukaj, gostom, seveda
               ministru Erjavcu.</p>
               <p>Jaz seveda moram reči, da je bilo veliko rečenega, tako da ne bi ponavljal, rad bi pa
               seveda rekel samo tisto, kar je na nek način štrlelo v današnji razpravi oziroma
               zadnje mesece. Jaz sem seveda sopodpisal ta poziv, ampak seveda ne začenši s tem
               vprašanjem jezika na Koroškem oziroma jezika slovenščine v koroško deželno ustavo,
               ampak sem to pač preprosto ponovil tisto, kar sem podpisal 12. maja 2015, ko sta dr.
               Bučan in dr. Kristan pač preprosto pozvala, da je treba podpisati Avstrijsko državno
               pogodbo, notificirati Avstrijsko državno pogodbo. In seveda, ker sem takrat to
               podpisal, sem pač ob tej priložnosti letos ponovil ta poziv. Potem sem seveda, me je…
               Poziv pa seveda na ta način, da sem predsednika Državnega zbora pozval, da to naredi
               Državni zbor v celoti, torej ne ena stranka. Predsednik je seveda potem me zavrnil,
               da je to strankarsko, da je prehitro in tako naprej. Mislim, da ne eno ne drugo ni
               res. To sem pač preprosto mislil, da mora se od tega opredeliti kolegij predsednika
               Državnega zbora.</p>
               <p>Kar se tiče vsebine, pa seveda veliko je bilo rečeno. Sam sem prepričan, da vse to,
               kar je, drži, da bi bilo dobro to notificirati Avstrijsko državno pogodbo predvsem
               zato, ker je to stvar neke suverenosti države Slovenije. To seveda z manjšinci, pa se
               vam opravičujem, torej Slovenci na Koroškem, na Štajerskem, to je naš problem, sami
               ste to omenjali in seveda jaz ga tudi tako jemljem. Mi preprosto se moramo postaviti
               na to stališče, da tega nismo naredili. Jaz seveda ne morem zdaj razglabljati, zakaj
               predsednik Vlade, Peterle, minister za zunanje zadeve, dr. Rupel, zakaj dr. Petrič je
               bil proti, to seveda se ne morem, ampak dejstvo je, da tega nismo storili in mislim,
               da bi to enkrat morali narediti. Ali je ta trenutek primeren ali ne, noben trenutek
               ni vedno ta pravi. Sem pa eden tistih seveda, ker mislim, da v normalnih odnosih, in
               tudi to je bilo seveda rečeno, v prijateljskih odnosih to seveda ne bi smel biti
               problem, obratno, zadeva se na nek način utrjuje. Namreč dejstvo pa je, kaj pa bo
               jutri, pa ne vemo, tudi s to evropskimi konvencijami. Jaz sem seveda bil eden tistih
               oziroma še vedno tisti, ki sem absolutno za evropske vrednote oziroma za Evropo kot
               tako, ampak nismo pa v to tako prepričani, ker konec koncev se nam Brexit dogaja,
               lahko se nam zgodi in kaj bo čez 15, 20 let ne vemo in mislim, da bi morali to mejo
               na nek način vendar tako zakoličiti kot se, ne samo de facto, ampak tudi de iure, kot
               se temu pač reče v pravu. Zato seveda sem pač to, bom rekel, na ta način podpisal,
               pristopil in seveda poudarjam, to gre za slovensko nacionalno suverenost in seveda so
               na nek način prisotnost manjšincev izjemno koristna. Jaz sem hodil na Koroško, dr.
               Šturma sem spoznal pred petdesetimi leti, ko smo hodili gor, in sem seveda… /
               oglašanje iz dvorane/ Ja, žal že. Ampak dejstvo je, da bi bilo to dobro urediti tu
               doma zaradi nas in zaradi naše nacionalne samozavesti, torej nečesa, kar smo začeli
               pravzaprav z osamosvojitvijo, torej leta '91, in to je seveda samo podaljšana oziroma
               podaljšano dejanje.</p>
               <p>Hvala.</p>
            </sp>
            <sp xml:id="SDT7-Skupna-2017-04-10.sp47">

               <speaker>PREDSEDNIK JOŽEF HORVAT:</speaker>

               <p>Hvala vam.</p>
               <p>V imenu predlagatelja, dr. Matej Tašner Vatovec.</p>
            </sp>
            <sp xml:id="SDT7-Skupna-2017-04-10.sp48">

               <speaker>DR. MATEJ T. VATOVEC (PS ZL):</speaker>

               <p>Ja, hvala predsednik.</p>
               <p>Bom se odzval najprej na nekaj razprav. Najprej minister Erjavec. Zdaj to, kar je
               bilo, izvajanje ministra Erjavca je bilo bolj kot neravno neko politiziranje vse te
               zadeve, s tem recimo, ko je govoril o politični pozornosti, mi je pa všeč, da ni
               uspel te odgovornosti, ki jo ima nenazadnje kot predstavnik Vlade, preleviti oziroma
               preložiti na pripadnike <stage type="mag"/>(nadaljevanje) avtohtone narodne skupnosti. Vsi so praktično v en glas
               povedali, da je to odločitev Republike Slovenije, in mislim, da moramo vsi soglašati
               s tem in to je tudi vaša odgovornost, minister Erjavec, kot praktično resornega
               ministra za to vprašanje. Tudi je popolnoma deplasirano govoriti o tem, zakaj nismo
               tega storili leta '91 ali kasneje, pač ni se zgodilo. Vprašanje, ki je ključno je,
               zakaj tega ne storimo zdaj. In če smo govorili že štirikrat v tem mandatu o tem, tudi
               mi smo že lani oziroma leta 2015 odprli to temo, zakaj se to še ni zgodilo. Tako da
               vprašanja, ki ste jih postavljali, minister, so pravzaprav vprašanja, ki si jih
               morate postaviti sami sebi. Nenazadnje ste tudi bili od, mislim da, leta 2012 ste
               zunanji minister te republike, tako da bi verjetno v tem času, mislim da, lahko
               temeljito premislil o tem, kaj se dogaja s tem vprašanjem. In mislim, da smo tudi vsi
               slišali in se strinjamo s tem, da verjetno ne bo ne pozitivnih ne negativnih posledic
               te notifikacije, gre pa za eno zelo pomembno sporočilo. Prvo to, kar je tudi kolega
               Hainz sedaj povedal, da se dejansko postavimo kot neka suverena država. Druga stvar
               je to, da gre za popolnoma enostavno formalnost. Če smo večino ali pa veliko
               mednarodnih sporazumov notificirali, omenil sem že OZN(?), zakaj ravno pogodbo o
               neodvisni Avstriji ne. Samo ena je, ki štrli ven iz tega nabora teh pogodb, in ne bom
               špekuliral ne o ozadjih ne o tem, da Vlada kaj skriva, ampak vztrajam na tem, da gre
               za preprosto formalnost, ki bi jo morala vsaka Vlada, seveda že tista prva, narediti
               in pač niso je in odgovornost je seveda zdaj na tej trenutni Vladi, da to naredi.
               Tako da, to je ena stvar. Druga stvar je ta, da ni tukaj nobene osnovne, ni tega
               avtomatizma, na katerega se sklicujete. Zdaj, se smatramo… Mislim, da je malo premalo
               reči, da se Slovenija smatra za to, da je naslednica nečesa. Mislim, da imamo pravne
               akte in neke pravne, tudi mednarodno-pravne, določbe, ki veljajo, in mislim, da pač
               notifikacija kot neka pravna potrditev to, kar smo sedaj poslušali, tudi torej iz
               nekega de facto stanja v tem pravnem smislu je nekaj, kar se mora narediti, ne se
               spraševati, ali to pomaga ali ne, ali kakšne bodo bile posledice. To je preprosto
               nekaj, kar se naredi. In druga stvar, ki je tukaj ključna, je to, minister, kdaj ste
               slišali kakšnega avstrijskega politika, ki bi izjavil se pravi nasprotno, torej da je
               Slovenija naslednica SFRJ po ADP. Imamo cel kup nasprotnih izjav, ki govorijo o tem,
               da avstrijski politiki ne priznavajo tega nasledstva, tako da vas sprašujem, ali
               obstajajo tudi nasprotni primeri, ki sem jih jaz zgrešil, torej da bi avstrijski
               politiki tudi javno zagovarjali dejstvo, da, ja, seveda Slovenija je naslednica SFRJ
               po Avstrijski državni pogodbi.</p>
               <p>Potem dalje, gospod Šturm, zdaj, dve konvenciji. Vi ste govorili o dveh konvencijah,
               da smo nenazadnje člani Evropske unije. To že drži, ampak mislim, da je tu neka
               posebnost, ki velja za Avstrijsko državno pogodbo. ADP je na nek način temelj
               avstrijske državnosti. Avstrija ne bi obstajala, če ne bi bilo ADP, če ne bi
               zavezniki pravzaprav vzpostavili te države in to, kar je zapisano v ADP, tudi kar se
               tiče pravic naše manjšine, pa tudi hrvaške manjšine, ima nek višji nivo od teh
               evropskih konvencij in tudi daje manjšinam veliko večje pravice, kot jih dajejo ti
               dve konvenciji, ki ste jih omenjali. In mislim, da je tu ključna razlika, na katero
               bi morala tudi Slovenija močno pritisniti, ker gre za v bistvu zavezo, ki jo je
               takrat Avstrija dala, da jo bo spoštovala, torej da bo vse člene Avstrijske državne
               pogodbe spoštovala zato, da se lahko sploh ustanovi kot neka sodobna ali pa nova
               demokratična republika in to je posledica tega, kar se je dogajalo pač v 2. svetovni
               vojni in kakšen status je imela Avstrija.</p>
               <p>Kar se tiče 35. člena, jaz ne bi ponavljal tega, kar je povedal že profesor Dejan,
               ampak tam piše, da se spori v zvezi z razlago ali izvrševanjem te pogodbe, ki jih ne
               bi bilo mogoče urediti z neposrednimi <stage type="mag"/>(nadaljevanje) diplomatskimi pogajanji, se predložijo četverici šefov
               misij, ki bodo ravnali, kot je predvideno v 34. členu. Gre za neke posebne
               okoliščine, kjer bi recimo z navadno komunikacijo med državami ne bilo možno doseči
               nekih stvari, potem seveda se sestanejo veleposlaniki zaveznic, ampak to je postopek,
               ki je popolnoma mogoč in ne vidim, zakaj bi bil ovira v prvič in za notifikacijo in
               drugič tudi za iskanje neke razrešitve teh sporov.</p>
               <p>Kar se tiče pa Češke. Dejstvo je, da je Češka bila uspešna in razlika med Češko in
               Slovenijo je ta, da Češka nima priznane manjšine v Avstriji. Tako da primerjati
               pravic Čehov… / oglašanje iz dvorane/ Potem se opravičujem, no. / oglašanje iz
               dvorane/ Okej, se opravičujem. Ampak kljub temu, no, je torej še boljše potem, pač
               Češki je uspelo, ima na nek način podoben status in kot sem že poudaril, ne bo to
               spremenilo seveda brez aktivne slovenske politike odnosa Avstrije do manjšine, bo pa
               seveda dalo neko dodatno izhodišče za to. Zmotil sem se, zarekel sem se. Ne da nima
               Češka manjšine v Avstriji, ampak ni opredeljena češka manjšina v Avstrijski državni
               pogodbi in to je tudi bistvena razlika. Tako da toliko zaenkrat. Jaz mislim, da
               argumentov enostavno ni za to, da se to ne bi naredilo. Prvič, kot iz čistega
               formalizma, iz tega, da bi morala neka suverena država to storiti, tako kot je
               naredila za vse ostale mednarodne pogodbe. In drugo to, da seveda daje nek vsaj
               simbolni vzvod za to, da se na nek način pritiska na Avstrijo, da bo izvrševala to,
               kar so pravice naše manjšine v Avstriji.</p>
            </sp>
            <sp xml:id="SDT7-Skupna-2017-04-10.sp49">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Besedo je želel minister za zunanje zadeve. Izvolite.</p>
            </sp>
            <sp xml:id="SDT7-Skupna-2017-04-10.sp50">

               <speaker>KARL VIKTOR ERJAVEC:</speaker>

               <p>Ja, hvala lepa.</p>
               <p>Jaz bi obratno rekel. V tem trenutku ni argumenta, da bi to storili, ker sami
               ugotavljamo, da Avstrijska državna pogodba notifikacija ne bi nič prinesla, ampak
               zadostili bi nekemu formalnemu postopku, prepričam pa sem, da zaradi tega Slovenija
               ne bi bila ne bolj in ne manj suverena, ker kot argument se jemlje, da je naša
               suverenost okrnjena zato, ker notifikacija Avstrijske državne pogodbe ni bila
               realizirana. Jaz v to preprosto ne verjamem. Jaz verjamem, da je Slovenija suverena
               država, ki tudi ve, kje je meja med Slovenijo in Avstrijo, ker je pač določena s
               pogodbo iz leta '65, in ne verjamem, da vsi ministri do sedaj so ravnali
               nepremišljeno. Jaz mislim, da so ravnali zelo premišljeno, in tudi ta razprava kaže
               na to, da gre za eno zadevo, kjer je treba zelo dobro premisliti, kako se te zadeve
               lotiti.</p>
               <p>Katere izjave kažejo na to, da nas štejejo za pravno naslednico. Jaz bi raje povedal,
               katera dejstva kažejo na to, da nas štejejo kot pravno naslednico. O gospodarskem
               sodelovanju ne bi govoril, bi pa lahko povedal, da ponovno smo vzpostavili
               koordinacijski odbor za Štajersko, za Koroško, kjer skušamo realizirati različne
               projekte na različnih področjih, od infrastrukture, turizma, tudi na področju
               izobraževanja, na področju zaščite in reševanja, vključujemo tudi slovensko avtohtono
               narodno skupnost, tudi Štajersko, ki je bila, kar se tiče tega vprašanja, dostikrat
               premalo opažena, če se lahko izrazim. Tako da, jaz mislim, da dejstva kažejo na to,
               da se nas šteje kot pravna naslednica. Jaz lahko tudi povem, na vseh pogovorih, pa
               sem imel pogovore od predsednika Fischerja, ko je bil še predsednik Avstrije, do
               različnih zunanjih ministrov, nikdar ni bilo vprašanje, zakaj sprašujem, kako je s
               Slovenci na Avstrijskem, nikdar. Vedno so priznavali to legitimnost. Zato še vedno
               menim, da v tem trenutku ne vidim posebnih argumentov<stage type="mag"/>(nadaljevanje) menim, da v tem trenutku ne vidim posebnih
               argumentov, da bi začeli postopek notifikacije. Bi pa še enkrat spomnil kdaj se je
               sprožila tokrat ta razprava. Takoj, ko so bile neke napetosti glede deželne Koroške
               Ustave. Res je, to nima veza s 7. členom, nima veze z Avstrijsko državno pogodbo,
               zato sem bil toliko bolj presenečen zakaj v vprašanju Koroške deželne Ustave se kar
               naenkrat zopet odprlo to vprašanje notifikacije Avstrijske državne pogodbe.</p>
               <p>Jaz mislim, da Slovenija je ves ta čas odgovorno ravna, odgovorno ravna pa zato, ker
               se mi štejemo kot pravni nasledniki. In s tem, ko to pravno nasledstvo nekako
               postavljamo pod vprašaj, se jaz bojim, da nas bodo Avstrijci vprašali "pa vi se
               štejete res za pravno naslednico?" Glede na to, da se stalno to vprašanje odpira.
               Tako da bi morda predlagal, da bi tudi prešli na zaprt del seje, ker mislim, da bi
               tam lahko še kakšne stvari dodatno pojasnili, seveda bi bilo pa prav, da je seja
               zaprta.</p>
            </sp>
            <sp xml:id="SDT7-Skupna-2017-04-10.sp51">

               <speaker>PREDSEDNIK JOŽEF HORVAT:</speaker>

               <p>Hvala gospod minister.</p>
               <p>Ugotavljam, da so… Kolegica Violeta Tomić kaj? Postopkovno? V imenu predlagatelja.
               Zdaj ste kar trije v imenu predlagatelja. No, moja širokogrudnost. Ali lahko na
               kratko prosim?</p>
            </sp>
            <sp xml:id="SDT7-Skupna-2017-04-10.sp52">

               <speaker>VIOLETA TOMIĆ (PS ZL):</speaker>

               <p>Spoštovani gospod predsednik, hvala za širokogrudnost.</p>
               <p>Zdaj mene žalosti, da se minister Erjavec najprej sprašuje zakaj tega nismo storili
               že leta '91 pa ves čas govori o tem kdaj bo Slovenija zbrala pogum, če ga citiram
               "Jaz se bojim." Potem ves čas je nek strah, kajti imamo tako čudovite odnose z
               Avstrijo. Govorimo samo o tem, da moramo uveljaviti svojo suverenost tudi de facto in
               za Slovence je žal značilen nekakšen biciklizem. Mi smo ves čas strašno ponižni do
               Avstrije, ki je nad nami in precej drugače se obnašamo do vsega kar je južno. Čemu to
               hlapčevstvo do Avstrije. Zaradi njihovih investicij, gospodarskega poslovanja. Zakaj
               je to sploh potrebno. In popolnoma neresno je, kajti če citiram, če minister Erjavec
               pravi, da je vse v redu in da nas Avstrija priznava kot naslednico ADP, to absolutno
               ne drži niti v eni točki. Glejte, Avstrija je Sloveniji vsilila politiko ignoriranja
               ADP. In kot je rekel Kol na katerega se minister Erjavec sklicuje, je leta 2005
               rekel, citiram: "Naša politika zadnjih let je bila, da ne omenjamo Avstrijske državne
               pogodbe." Skratka, kadarkoli je kakšen naš politik prekršil ta tihi dogovor, so
               avstrijski politiki vedno zanikali nasledstvo. Vedno. Nikoli nas niso jemali kot
               naslednike. In slovenska stran, namesto, da bi notificirala to nasledstvo, enostavno
               molči.</p>
               <p>Skratka, izjava predsednika avstrijskega parlamenta, Andreja Sakola, 9. 2. 2005, ko
               je obiskala Dunaj Slovenska parlamentarna delegacija in so se želeli pogovarjati o
               položaju manjšine na podlagi 7. Člena ADP je povedal naslednje: "Jaz sem presenečen,
               da je bilo srečanje na podlagi mojega prijateljskega povabila slovenskim prijateljem
               tako slabo pripravljeno. Slovenski veleposlanik bi moral poslance poučiti, da zelo
               odkrito razpravljamo o vseh zadevah, a da Slovenija ni partnerica ADP."</p>
               <p>Ni partnerica, minister Erjavec, to je izjavil minister Andreja Skol. In tukaj bi se
               morali vprašati, kajti to je uradno stališče Avstrije, in naša politika je potem, da
               tega ne omenjamo. In če gremo naprej.</p>
               <p>"S Slovenijo smo podpisali sporazum o kulturnih pravicah Slovencev, Slovenija nas
               lahko kadarkoli spomni kaj moramo storiti, da izpolnimo ta sporazum. Kadarkoli nam
               lahko pove, da smo članica Evropske unije katere vodilni načeli sta varstvo manjšin
               in nediskriminacija."</p>
               <p>Na dodatno vprašanje ali je torej njihovo stališče, da lahko Republika Slovenija
               ravna kot zaščitnica slovenske manjšine v Avstriji vendar ne na podlagi ADP, pa je
               odgovoril:</p>
               <p>"Natanko tako. Ukrepa lahko na podlagi Evropske Ustave in bilateralnega sporazuma o
               kulturnih pravicah Slovencev v Avstriji."</p>
               <p>Skratka, izjave zunanjega ministra Mihaela<stage type="mag"/>(nadaljevanje) Schpindel Egea pa dne 31. 8. 2009 pa je, da Slovensko
               stališče ADP ne ustreza našemu pravnemu razumevanju, da so vse države nekdanje
               Jugoslavije avtomatične pravne naslednice. Skratka po njegovih zatrjevanjih pravno ni
               vzdržno, ker naj bi bila ADP zaprta pogodba, ki je bila prvenstveno sklenjena med
               zavezniki in Avstrijo.</p>
               <p>Skratka značilen pa je bil odziv takratnega zunanjega ministra Samuela Žbogarja, ki
               je rekel: "Mislim, da izjava Michaela Schipindel Egerja, da Slovenija ni naslednica
               ADP ni razlog za pošiljanje protestne note."</p>
               <p>Veste, pravne aspekte sta že povedala gospa Mojca Drčar Murko, Lojze Ude, jaz vam bom
               samo povedala, da sem na kulturnem področju kar precej sodelovala z Avstrijci na
               Koroškem in situacija sploh ni tako ne vredna naše pozornosti kot bi vi radi to
               predstavili. Raznarodovalna politika traja ves čas. Bila sem tam, ne boste verjeli,
               10. 10. 2008, ko smo mi igrali slovensko predstavo oziroma dvojezično, ko so
               gimnazijci Heiderjeve gimnazije rekli prva slovenska beseda, ko bo slišana, gremo
               ven. Prvi stavek slovenski sem spregovorila jaz. Niso šli ven. Zakaj? Ker je bila
               strašna bitka med tem, kar smo mi govorili in s čimer so se strinjali in v srcu
               čutili in med tem kar so jih doma učili.</p>
               <p>Bila sem zraven, ko je 11. 10. 2008 Heider zavil malo bolj v desno, ko je bil napis
               Slovenija naravnost. In veste, takrat nas je bilo krepko strah, ko so Heiderjevci
               zborovali na eni strani Celovca, mi pa smo bili na drugi strani in se trudili. Tudi
               vem, da cel kup Slovencev danes ne govori več slovensko. Zakaj? Zato, ker jih je
               strah. Ta strah smo tudi večkrat omenjali tukaj in tudi mladi ljudje nekako rajši
               govorijo med seboj nemško, čeprav so Slovenci, zato, ker jim sosedje govorijo, da je
               to jezik hlapcev. In oni se žal sramujejo govoriti jezik hlapcev.</p>
               <p>Skratka, bistveno vprašanje je da problem z notifikacijo ni v tem, da bi Avstrija
               imela kakršnekoli boljše pravne argumente. Ampak v tem, da se politiki ves čas bojite
               vpliva avstrijskega kapitala, ker so seveda avstrijske naložbe visoke v Sloveniji.
               Avstrijski kapital je nedvomno zmagovalec vseh vojn na področju nekdanje Jugoslavije.
               In to je resnični vzrok zakaj naš politični razlog ves čas nasprotuje notifikaciji
               ADP, namesto da bi z nekimi političnimi sredstvi vsaj malo popravil razmerje moči.
               Tako kot je predsednik Jožef Horvat rekel: "Slovenci smo dragoceni." Potem dokažimo,
               da smo dragoceni in predvsem državotvorni in odločitev današnja bo odvisna seveda
               predvsem od koalicijskih poslancev. Vi imate to večino. In zato bi vas rada
               opozorila, da ste leta 2015 predlagali in sprejeli nov državni praznik, ki se mu reče
               dan suverenosti in ga praznujemo 25. Oktobra. Ampak žal ni dovolj, da mi ves čas
               govorimo kako smo suvereni, po drugi strani pa se bojimo uveljavljati svojo
               suverenost v meddržavnih pogodbah in v odnosih s sosedo. In ko smo že parkrat rekli,
               imamo dobre odnose in se reče čisti računi dobro prijateljstvo. Skratka, tudi
               meddržavne pogodbe so eden elementov suverenosti. In je seveda to, da si zagotovimo
               pravice, ki so jih velesile priznale Jugoslaviji nujno da notificiramo avstrijsko
               državno pogodbo.</p>
               <p>Skratka, kaj mene skrbi, če mi dovolite še za konec. Mene skrbi antifašistična nota
               ADP. In Avstrija je dobila državno pogodbo tudi zaradi dokazanega protifašističnega
               boja. V Moskovski izjavi leta 1943 so zavezniki napovedali, da bo položaj Avstrije
               odvisen od njenega sodelovanja pri antifašizmu oziroma od njenega boja proti fašizmu.
               Danes je zelo nepopularno <stage type="mag"/>(nadaljevanje) govoriti, da je partizanski boj prinesel karkoli dobrega.
               Ampak vidite, ravno zato je leta '43 v Tribučah v Beli krajini, tam kjer sem jaz
               doma, nastala prva avstrijska divizija in tukaj je dvojezična tabla, ki smo jo
               obnovili in zamenjali v Tribučah v Beli krajini. To je osnova za samostojnost
               Avstrije in njeno neodvisnost. In predvsem po naši zaslugi je bila Avstrija
               obravnavana bolje kot druge poraženke in zato tudi Avstrija nima nobene osnove, da bi
               zanikala naše nasledstvo v ADP, de facto pa ga zanika. In žal je tukaj neka paralela
               med SMC in SPO, kajti oboji prevzemajo nacionalistično agendo samo, da bi ohranili
               volivce ali pa s tem tlakujejo pot nacionalizmu.</p>
               <p>Prav. Za konec bom rekla, da je mag. Volk povedal točno to. Citiram, magister Volk je
               rekel: "Pri nas je socialdemokracija pred nemškonacionalci vodila protimanjšinsko
               politiko in uresničevala vse njihove želje. Posledica tega je bila, da je čez nekaj
               časa za volitvah zmagal Heider, ker imajo ljudje raje original kot kopijo."</p>
               <p>Hvala za potrpljenje.</p>
            </sp>
            <sp xml:id="SDT7-Skupna-2017-04-10.sp53">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Minister je želel odziv.</p>
            </sp>
            <sp xml:id="SDT7-Skupna-2017-04-10.sp54">

               <speaker>KARL VIKTOR ERJAVEC:</speaker>

               <p>Ja, hvala lepa.</p>
               <p>Obžalujem pač, da gre razprava zdaj v ideološko razpravo. Smo že v drugi svetovni
               vojni. Očita se mi, da se bojim uveljaviti suverenost. Jaz še enkrat ponavljam,
               Slovenija je suverena država. Poslanka Violeta Tomić, še enkrat vam povem, Slovenija
               je suverena država. Upam, da ne menite, da Slovenija ni suverena država in da bo
               postala suverena takrat, ko bomo notificirali ADP. To so pa res take malo
               prepoceni.</p>
               <p>Govorite o tem, da se Slovenci na Koroškem bojijo Slovensko govoriti. Prosim
               predstavniki, povejte mi, če je to res, ker bom takoj zahteval sestanek z zunanjim
               ministrom Avstrije. Da to, da bi avstrijska Vlada vzpostavljala pogoje strahu, da se
               govori slovensko, prosim, dajte me seznaniti, če te trditve, navedbe držijo.</p>
               <p>Glede Heiderja, poslušajte gospa Violeta Tomić. Veste kdaj je on umrl? 11. 10. 2008.
               Pa vi veste… Osem. Veste katerega leta smo danes? 2017. Jaz sem mislil, da se bomo
               pogovarjali o aktualnih temah, vidim pa, da se vračamo v zgodovino. In še enkrat, če
               vi menite, da Slovenija ni suverena država in da je zato treba notificirati
               Avstrijsko državno pogodbo, potem dajmo to ugotoviti in bomo prvi za to, da
               notificiramo Avstrijsko državno pogodbo. Nisem vedel, da Slovenija 26 let ni suverena
               država zaradi nekega formalnega postopka. Res in očitno sem zadel, ko sem rekel, da
               ne gre za politični spopad, ko gre za to razpravo ampak da gre za politično promocijo
               nekih časov, ki so že davno minili. In mi je žal, da ste pač nastopili v tem
               duhu.</p>
            </sp>
            <sp xml:id="SDT7-Skupna-2017-04-10.sp55">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister.</p>
               <p>Replike na repliko ni, ker se je minister na vas odzval.</p>
               <p>In jaz zdaj ugotavljam, da so vsi vabljeni gostje, kakor seveda tudi predlagatelj
               oziroma predlagatelji, Vlada in tudi nevabljeni gostje dobili besedo. Zato bi v
               nadaljevanju na zaprtem delu seje ponovno dali besedo predstavnikom Vlade, da
               predstavijo mnenje Vlade z dne 20. 3. 2017, ki je označeno s stopnjo tajnosti zaupno.
               Ob tem opozarjam, da drugi odstavek 101. Člena Poslovnika Državnega zbora določa, da
               seja ali del seje poteka brez javnosti, če Državni zbor ali delovno telo obravnava
               gradivo, ki vsebuje tajne podatke oziroma druge podatke, ki so varovani na podlagi
               zakona.</p>
               <p>Zato se…/ kašlja/ Se opravičujem. Zato se bo v nadaljevanju seje izvajali vsi ukrepi
               v skladu z načrtom ukrepov in postopkov za varovanje tajnih podatkov. Sejo prekinem
               za 15 minut. Seja bo kot že rečeno, v nadaljevanju potekala brez navzočnosti
                  javnosti<stage type="mag"/>(nadaljevanje) in
               vabljenih, ki nimajo dostopa do gradiva Vlade. Razprava bo potekala o obravnavi
               vladnega zaupnega gradiva. O predlogu priporočila bomo nato razpravljali in odločali
               v nadaljevanju. Sejo sedaj torej prekinem za 15 minut in njen zaprti del nadaljujemo
               ob 18.30 v varovanem območju, to je v sejni sobi T klet.</p>
               <p>(Seja je bila prekinjena ob 18.16 in se je nadaljevala ob 19.56.)<stage type="mag"/>
               </p>
            </sp>
            <sp xml:id="SDT7-Skupna-2017-04-10.sp56">

               <speaker>PREDSEDNIK JOŽEF HORVAT:</speaker>

               <p>Spoštovane kolegice in kolegi, dragi gostje, nadaljujemo prekinjeno 3. sejo Komisije
               za odnose s Slovenci v zamejstvu in po svetu in 80. sejo Odbora za zunanjo
               politiko.</p>
               <p>Prehajamo na razpravo članic in članov odbora in komisije o prvi in edini točki
               predloga priporočila. Želi kdo razpravljati? Zaključujem razpravo. Preden bo Odbor za
               zunanjo politiko kot matično delovno telo odločal o predlogu priporočila, dajem
               besedo predsedniku Komisije za odnose s Slovenci v zamejstvu in po svetu, kolegu
               Ivanu Hršku. Prosim.</p>
            </sp>
            <sp xml:id="SDT7-Skupna-2017-04-10.sp57">

               <speaker>PREDSEDNIK IVAN HRŠAK:</speaker>

               <p>Hvala predsednik.</p>
               <p>Ugotavljam, da smo se članice in člani Komisije za odnose s Slovenci v zamejstvu in
               po svetu seznanili s predlogom priporočila. Odločali bomo o naslednjem predlogu
               mnenja: Komisija za odnose s Slovenci v zamejstvu in po svetu podpira predlog
               priporočila Vladi Republike Slovenije o notifikaciji o nasledstvu državne pogodbe o
               vzpostavitvi neodvisne in demokratične Avstrije EPA 1779/VII. Želi kdo razpravljati o
               predlogu mnenja? Če ne, gremo na glasovanje. Ja, člani komisije glasujemo z
               glasovalnimi napravami od številke 21 do 40. Pričenjamo… / oglašanje iz dvorane/ Aha,
               še nimajo vsi, aha, dobro.</p>
            </sp>
            <sp xml:id="SDT7-Skupna-2017-04-10.sp58">

               <speaker>PREDSEDNIK JOŽEF HORVAT:</speaker>

               <p>Lahko.</p>
            </sp>
            <sp xml:id="SDT7-Skupna-2017-04-10.sp59">

               <speaker>PREDSEDNIK IVAN HRŠAK:</speaker>

               <p>Pričenjamo z glasovanjem. Glasovanje poteka.</p>
               <p>Kdo je za? (1 član.) Je kdo proti? (5 članov.)</p>
               <p>Ugotavljam, da predlog mnenja ni sprejet.</p>
               <p>Komisija bo pripravila poročila o obravnavi predloga priporočila Vladi Republike
               Slovenije o notifikaciji o nasledstvu državne pogodbe o vzpostavitvi neodvisne in
               demokratične Avstrije EPA 1779/VII in vanj vključila opredelitev do mnenja.</p>
               <p>S tem zaključujem to točko dnevnega reda in hkrati tudi 3. sejo Komisije za odnose s
               Slovenci v zamejstvu in po svetu. Besedo pa predajam predsedniku Odbora za zunanjo
               politiko, kolegi Jožefu Horvat. Izvolijo.</p>
            </sp>
            <sp xml:id="SDT7-Skupna-2017-04-10.sp60">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kolegice in kolegi, ker k predlogu priporočila ni bilo vloženih amandmajev, prehajamo
               na glasovanje o prvi in edini točki predloga priporočila, to je: "Državni zbor poziva
               Vlado Republike Slovenije, da mu v treh mesecih predloži predlog akta o notifikaciji
               o nasledstvu državne pogodbe o vzpostavitvi neodvisne in demokratične Avstrije,
               objavljene v Uradnem listu FLRJ, mednarodne pogodbe št. 2/56." Sprašujem, ali želi
               kdo obrazložiti svoj glas? Opozarjam pa, da je obrazložitev glasu možna le o vsebini,
               ki ni bila označena s stopnjo tajnosti "zaupno". Dr. Matej Tašner Vatovec.</p>
            </sp>
            <sp xml:id="SDT7-Skupna-2017-04-10.sp61">

               <speaker>DR. MATEJ T. VATOVEC (PS ZL):</speaker>

               <p>Hvala, predsednik.</p>
               <p>Bom ponovil tisto, kar je bil naš namen, no. Mislim, da se lahko vsi strinjamo, da 7.
                  člen,<stage type="mag"/>(nadaljevanje) torej člen
               Avstrijske državne pogodbe, ki ureja pravice slovenske manjšine v Avstriji, ni
               zadovoljivo uresničen, torej, da ga Avstrija ne izvaja in tudi ni pravnega napredka
               pri razvoju dvojezičnosti. Da Avstrija v resnici Sloveniji oporeka pravice, ki so jih
               velesile priznale Sloveniji v okviru takratne Jugoslavije. In da pogosto obvelja
               avstrijsko stališče oziroma se vidni politični predstavniki Republike Avstrije
               izrekajo na tak način, da ne priznavajo oziroma ne priznavajo v popolnosti
               slovenskega nasledstva te pogodbe oziroma da lahko morda dajejo kakšna mnenja o tem,
               da pa ta mnenja niso pravno zavezujoča. Zato, da bi uredili te zadeve, zato da
               uredimo te pomanjkljivosti in tudi neko pomanjkanje tega, teh vzvodov, ki bi jih
               lahko Slovenija imela, bi notifikacija seveda ponudila enega takih vzvodov, bi ji
               dala orodje za to, da se malo bolj dosledno oziroma malo bolj utemeljeno pritiska na
               Avstrijo, kar se tiče uresničevanja manjšinske politike. Predvsem pa velja tu
               poudariti tudi to, da mora Vlada v vsakem primeru, ne glede na to, ali bodo ta
               priporočila danes sprejeta ali ne, veliko bolj aktivno delovati na tem področju in
               uresničiti tisto, kar so določbe 7. člena Avstrijske državne pogodbe, od financiranja
               slovenskih medijev na Avstrijskem do uresničevanja dvojezičnosti, do pravice do
               izobraževanje v slovenskem jeziku in tako dalje. To so vsa vprašanja, ki so
               deficitarna za slovensko manjšino v Avstriji in na katerih mora Slovenija še veliko
               narediti. Glasoval bom za.</p>
            </sp>
            <sp xml:id="SDT7-Skupna-2017-04-10.sp62">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Obrazložitev glasu, dr. Milan Brglez.</p>
            </sp>
            <sp xml:id="SDT7-Skupna-2017-04-10.sp63">

               <speaker>DR. MILAN BRGLEZ (PS SMC):</speaker>

               <p>Najlepša hvala. Obrazložil bom glas v imenu koalicije.</p>
               <p>Zdaj izhajamo iz tega, da mora naša zunanja politika biti koherentna, torej enotna,
               spoštovati načelo kontinuitete in načelnosti zunanje politike. In zato lahko za
               izhodišče vzamemo citat dr. Ernesta Petriča, ki je bil omenjen tudi v gradivih za,
               ampak se ga da uporabiti tudi v nasprotju. Pravi takole: "Pri uresničevanju ciljev
               zunanje politike je pomembna kontinuiteta odločanja in tudi kontinuiteta tistih, ki
               pri odločanju sodelujejo. Za pridobitev ugleda je potreben daljši čas uspešnega,
               doslednega, na vrednotah temelječega zunanjepolitičnega delovanja. Zapraviti pa ga je
               mogoče hitro z nekonsistentno, nenačelno zunanjo politiko in nesposobno diplomacijo."
               Dolgoletno stališče Republike Slovenije v zvezi z Avstrijsko državno pogodbo je, da
               je Republika Slovenija "de iure" in "de facto" naslednica Avstrijske državne pogodbe.
               Zato, da je bila Republika Slovenija pripoznana kot zaščitnica slovenske manjšine na
               avstrijskem Koroškem ter kot naravna naslednica pri Avstrijski državni pogodbi, se
               mora tudi sama počutiti in predvsem obnašati kot zaščitnica ter biti pri svojih
               stališčih in dejanjih konsistentna. S tega vidika lahko ocenimo pozive k notifikaciji
               Avstrijske državne pogodbe ne le kot odmik koherentne, ampak tudi načelne in
               verodostojne politike, saj bi notifikacija Avstrijske državne pogodbe leta 2017
               simbolno pomenila, da Republika Slovenija do tega trenutka ni bila naslednica
               Avstrijske državne pogodbe. Iz tega ključnega razloga bo koalicija glasovala
               proti.</p>
            </sp>
            <sp xml:id="SDT7-Skupna-2017-04-10.sp64">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Je še kakšna obrazložitev glasu? (Ne.) Opozarjam, da članice in člani Odbora za
               zunanjo politiko glasujemo z glasovalnimi napravami od številke 1 do 20.</p>
               <p>Prehajamo na glasovanje o 1. točki predloga priporočila. Glasujemo.</p>
               <p>Kdo je za? (1 član.) Kdo je proti? (9 članov.)</p>
               <p>Ugotavljam, da 1. točka priporočila ni bila sprejeta.</p>
               <p>Ker 1. točka predloga priporočila na matičnem delovnem telesu ni bila sprejeta, je na
               podlagi razlage drugega odstavka 61. člena Poslovnika Državnega zbora Komisija za
               poslovnik z dne 9. 12. 2009 v povezavi z določbami, ki urejajo obravnavo na matičnem
               delovnem telesu, členi od 126 do 133, obravnava predloga priporočila na matičnem
               delovnem telesu končana.</p>
               <p>S tem zaključujem drugo obravnavo predloga priporočila na matičnem delovnem telesu.
                  <stage type="mag"/>(nadaljevanje) Odbor bo pripravil
               poročilo, v katerega bo vključil to ugotovitev in ga posredoval predsedniku Državnega
               zbora.</p>
               <p>S tem zaključujem to točko dnevnega reda in hkrati tudi 80. sejo Odbora za zunanjo
               politiko. Vsem sodelujočim se najlepše zahvaljujem in vam želim lep večer še naprej! <title>Seja se je končala 10. aprila 2017 ob 20.06.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZNZJUILS-nujna-63-2018-01-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">55409C79CAAA8AD9C12581FA004CAAEC</idno>
               <idno type="custom" subtype="day">2AB18CCD9734643AC125821E002AB074</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=2AB18CCD9734643AC125821E002AB074</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZNZJUILS-nujna-63-2018-01-17.OZNZJUILS" n="63">
               <name>nujna seja</name>
               <date when="2018-01-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZNZJUILS-nujna-63-2018-01-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZNZJUILS-nujna-63-2018-01-17.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">63. nujna seja</stage>
            <stage type="date">(17. januar 2018)</stage>
            <stage type="chairman">Sejo je vodil mag. Dušan Verbič, predsednik Odbora za notranje zadeve, javno
            upravo in lokalno samoupravo.</stage>
            <stage type="time">Seja se je pričela ob 14.04.</stage>
            <stage type="mag"/>


            <sp xml:id="SDT7-OZNZJUILS-nujna-63-2018-01-17.sp1">

               <speaker>PREDSEDNIK MAG. DUŠAN VERBIČ:</speaker>

               <p>Vse članice in člane odbore, vabljene ter ostale prisotne prav lepo pozdravljam.
               Pričenjam 63. nujno sejo Odbora za notranje zadeve, javno upravo in lokalno
               samoupravo. Obveščam, da vas, da sta zadržana in se seje ne moreta udeležiti
               naslednja članica in član odbora, Eva Irgl ter Peter Vilfan. <stage type="mag"/><stage>(nadaljevanje)</stage> Ker k dnevnemu redu seje ni bilo predlogov
               za razširitev oziroma za umik od predlagane točke, je določen dnevni red, kot je bil
               predlagan s sklicem.</p>
               <p>Prehajam na <title>1. TOČKO DNEVNEGA REDA IN SICER NA OBRAVNAVO ZAHTEVE VRHOVNEGA
                  SODIŠČA REPUBLIKE SLOVENIJE ZA OCENO USTAVNOSTI ZAKONA O REFERENDUMU IN LJUDSKI
                  INICIATIVI IN 6. ODSTAVKA 4. ČLENA ZAKONA O VOLILNI IN REFENRENDUMSKI KAMPANJI, KI
                  JO BOMO OBRAVNAVALI NA PODLAGI 2. ODSTAVKA 265. ČLENA POSLOVNIKA DRŽAVNEGA ZBORA.</title>
               </p>
               <p>Na voljo imamo naslednje gradivo, zahtevo z dne 18. 12. 2017, mnenje
               Zakonodajno-pravne službe z dne 15. 1. 2018 in mnenje Vlade z dne 15. 1. 2018.</p>
               <p>Na sejo odbora so bili vabljeni Vlada ter Zakonodajno-pravna služba.</p>
               <p>Zahtevo za oceno ustavnosti je Državnemu zboru kot nasprotnemu udeležencu v postopku
               dne 18. 12. 2017 poslalo Ustavno sodišče in za odgovor na zahtevo določilo 30-dnevni
               rok. Odbor kot matično delovno telo v skladu z drugim odstavkom 265. člena Poslovnika
               Državnega zbora zahtevo obravnava potem, ko je prejel mnenje Zakonodajno-pravne
               službe in Vlade. S pridobitvijo obeh mnenj so bili torej izpolnjeni poslovniški
               pogoji za obravnavo zadeve na seji tega odbora. Želi besedo predstavnica
               Zakonodajno-pravne službe?</p>
               <p>Prosim, besedo ima Katarina Kralj.</p>
            </sp>
            <sp xml:id="SDT7-OZNZJUILS-nujna-63-2018-01-17.sp2">

               <speaker>KATARINA KRALJ:</speaker>

               <p>Hvala za besedo gospod predsednik.</p>
               <p>V Zakonodajno-pravni službi smo pripravili odgovor Državnega zbora, kot je rekel že
               gospod predsednik, kot nasprotne stranke, nasprotnega udeleženca v postopku pred
               Ustavnim sodiščem. Se pravi tožnik je Vrhovno sodišče, medtem, ko je pa Državni zbor,
               katerega zakoni se napadajo, tožena stranka. Mi smo pripravili odgovor v pisni
               obliki, na kratko bom predstavila samo bistvene poudarke. Kot veste je vrhovno
               sodišče prekinilo postopek odločanja o pritožbi zoper poročilo Državno-volilne
               komisije o ugotovitvi izida referenduma o tako imenovanem zakonu o drugem tiru, ki jo
               je na podlagi 53. a člena vložil pritožnik in vložilo zahtevo za presojo ustavnosti,
               ker je ocenilo, da ne more odločati, ker naj bi bila dva predpisa protiustavna. Zdaj,
               glede zakona o referendumu. Glavni očitek Vrhovnega sodišča je, da ta zakon vsebuje
               protiustavne pravne praznine in, da s tem ne zagotavlja učinkovito izvrševanje
               pravice sodnega varstva, pravice glasovanja na referendumu. Menimo, da v tem delu
               očitki Vrhovnega sodišča ne držijo. Nosilni argument zato stališče je ravno sklep
               Ustavnega sodišča iz leta 2017 v isti zadevi, ki je že sprejelo razlago 53. a člena
               zakona, tako glede vsebine referendumskega spora, vsebinskih meril presoje in tudi
               pooblastil Vrhovnega sodišča. Gre namreč za vsebinsko neločljivo in povezano celoto.
               Tako je Ustavno sodišče izrecno zapisalo, da se lahko v tem sporu uveljavljajo vse
               nepravilnosti, ki bi lahko ali so vplivale na izid referenduma, vključno z kršitvijo
               pravil referendumske kampanje. S tem je razložilo tudi vsebinska merila presoje, tako
               lahko Vrhovno sodišče poseže v izid samo, če ugotovi takšne nepravilnosti, ki so ali,
               ki bi lahko vplivale na izid in tudi pooblastila Vrhovnega sodišča, namreč logično
               je, če se lahko uveljavljajo vse pravilnosti, morajo biti tudi pooblastila Vrhovnega
               sodišča široka, vključno s skrajno sankcijo, to je razveljavitvijo izida referenduma
               in odreditvijo ponovnega glasovanja. V nadaljevanju po tem mnenju še navajamo dodatne
               argumente v prid ustavnosti, spodbujanja ureditve, predvsem možnosti uporabe pravne
               analogije, pri vprašanju vsebinskih meril presoje in pooblastil Vrhovnega sodišča ter
               stališča pravne doktrine. Poudarjamo tudi, da je ustavnopravno razlago te določbe
               sprejelo Ustavno sodišče, to je najvišje sodišče, zato ima tudi najvišjo pravno
               veljavo in zavezuje vse vključno z Vrhovnim sodiščem, zato v tem delu Državnemu zboru
               predlaga, Državni zbor predlaga Ustavnemu sodišču, da zahtevo zavrže.</p>
               <p>Zdaj glede drugega zakona, to je šesti odstavek 4. člena Zakona o volilni in
               referendumski kampanji. <stage type="mag"/><stage>(nadaljevanje)</stage>
               Tu pa Vrhovno sodišče meni, da je izpodbijana določba v neskladju s pravico do
               poštenega referendumskega postopka, ker odločitev Vlade, da uporabi javna sredstva v
               referendumski kampanji, prepušča njeni prosti pravno nevezani presoji. Tu pa najprej
               navajamo malo kronologijo sprejemanja, postopka sprejemanja tega zakona. Izpodbijana
               določba je bila sprejeta v letu 2011 z novelo tega zakona. Treba je povedati, da so
               bili v zakonodajnem postopku izraženi določeni ustavni pomisleki proti tej določbi,
               tako je Zakonodajno-pravna služba opozorila, da se glede izpodbijane določbe
               zastavlja vprašanje, ali je takšna ureditev financiranja referendumske kampanje in
               njenih različnih organizatorjev skladna z vidika materialne enakosti med subjekti.
               Tudi opozicijski poslanci so opozarjali. So menili, da je ta določba v neskladju z
               načelom enakosti pred zakonom, saj privilegira Vlado, ki ima na razpolago druge
               sistemske možnosti za predstavitev svojih stališč. Večkrat je bila v razpravi
               omenjena tudi odločba irskega vrhovnega sodišča iz leta 1995 v zadevi McKenna, ko je
               ugotovila, da je vlada s porabo javnega denarja v referendumski kampanji le za
               podporo ene strani kršila določbe ustave, ki zagotavljajo enakost pred zakonom in
               pošten postopek. V razpravi so tako takratna vlada kot tudi poslanci te očitke
               zavrnili. Menili so, da je izpodbijana ureditev povsem ustavno skladna. Glavni
               argumenti v prid ustavnosti izpodbijane odločbe, ki jih navajamo v nadaljevanju, so
               razvidni iz zakonodajnega gradiva in to so zlasti: prvič, pravica vlade do
               organiziranja referendumske kampanje in do porabe omejenih proračunskih sredstev
               zanjo izhaja iz ustavnih pristojnosti vlade, zlasti zakonske iniciative in
               pristojnosti izvrševanja zakona. Vlada je v praksi glavna predlagateljica zakonov, ne
               glede na to, kdo predlaga zakon, ga mora potem po sprejemu izvrševati, zato je po
               naravi stvari zelo zainteresirana za izid prav vsakega zakonodajnega referenduma.
               Pomembno pa je, da je referendumski postopek po ustaljeni sodni praksi del
               zakonodajnega postopka. Seveda zato je treba vladi omogočati, da lahko aktivno
               sodeluje ne samo v skladu z določili poslovnika v zakonodajnem postopku v Državnem
               zboru, ampak tudi po tem, v nadaljevanju zakonodajnega postopka, vse do odločitve
               ljudi na referendumu. Seveda, da pa to lahko učinkovito izvaja, pa nujno potrebuje
               določena sredstva, saj drugih – in to so javna - ker drugih kot oseba javnega prava
               ne more pridobivati. Na ta način lahko aktivno sodeluje v referendumski kampanji,
               predstavi svoja stališča do zakona in s tem zagotavlja, da so volivci informirani o
               obeh, o argumentih obeh strani v postopku. Pri tem je pa, tudi Vlada je precej to
               poudarjala, ključno za ustavno presojo, da so pa ta sredstva Vlade zelo omejena.
               Lahko znašajo največ četrtino tistih, ki jih lahko pridobijo drugi organizatorji.
               Zato očitki o materialni neenakosti ne držijo. Takšna omejitev zagotavlja sorazmerno
               porabo proračunskih sredstev, hkrati pa preprečuje, da bi bila referendumska kampanja
               zgolj ene strani povzročila neuravnovešenost in neobjektivnost referendumske kampanje
               kot celote. Pri tem je še pomembno, da ta višina zagotavlja osnovno informiranje
               volivcev. Na koncu še naslednje. Pomembno je tudi, da Zakon o volilni in
               referendumski kampanji že od leta 2007, se pravi že 4 leta, preden je bila ta novela,
               ki se zdaj izpodbija, sprejeta, povsem enako ureditev pozna za lokalni referendum.
               Tudi občina, lokalna skupnost si lahko v enaki višini v primeru, da je na lokalni
               ravni izveden referendum, zagotovi, nakaže določena proračunska sredstva. Dokler pa
               je bil predlagatelj referenduma lahko tudi Državni svet, je enaka ureditev veljala
               tudi za Državni svet, torej za vse 3 osebe javnega prava. Zato v tem delu Državni
               zbor predlaga Ustavnemu sodišču, da zahtevo zavrne.</p>
               <p>Hvala.</p>
            </sp>
            <sp xml:id="SDT7-OZNZJUILS-nujna-63-2018-01-17.sp3">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Želi besedo predstavnik Vlade?<stage type="mag"/><stage>(nadaljevanje)</stage> Ministrstvo za javno upravo, državni sekretar, dr. Nejc
               Brezovar, beseda je vaša.</p>
            </sp>
            <sp xml:id="SDT7-OZNZJUILS-nujna-63-2018-01-17.sp4">

               <speaker>DR. NEJC BREZOVAR:</speaker>

               <p>Spoštovani predsednik, hvala za besedo.</p>
               <p>Spoštovane poslanke, poslanci, dovolite, da na kratko predstavim tudi mnenje Vlade
               Republike Slovenije glede domnevnih protiustavnosti Zakona o referendumu in ljudski
               iniciativi ter Zakona o volilni in referendumski kampanji.</p>
               <p>Določeni argumenti, kot boste slišali, so seveda zelo podobni tudi tistim, ki
               izhajajo iz mnenja Državnega zbora, pa vendarle … Glede presoje ustavnosti Zakona o
               referendumu in ljudski iniciativi Vlada meni, da je na podlagi veljavnega zakona
               omogočeno učinkovito in celostno varstvo pravice do glasovanja na referendumu. Sama
               ureditev referendumskega spora pred Vrhovnim sodiščem je bila pripravljena in
               sprejeta na podlagi odločbe Ustavnega sodišča, številka 63/99 iz leta 2003. Besedilo
               53.a člena v noveli Zakona o referendumu in ljudski iniciativi je tako tudi sledilo
               načinu izvršitve, kot ga je za predhodno določilo Ustavno sodišče samo. Glede na
               veljavno ureditev tako Vlada meni, da je v referendumskem sporu pred Vrhovnim
               sodiščem poseg v referendumski izid dopusten le takrat, kadar so nepravilnosti take,
               da bi bil izid referenduma drugačen, če nepravilnosti ne bi bilo. To pomeni, da, če
               je bil zakon na referendumu zavrnjen, ta ne bi bil zavrnjen oziroma obratno. V
               primerih, ko ni dokazano, da bi bil rezultat referenduma drugačen, pa takšen poseg ni
               dopusten.</p>
               <p>Glede presoje ustavnosti šestega odstavka 4. člena Zakona o volilni in referendumski
               kampanji pa je mnenje Vlade sledeče. Ta določba sodi v širši okvir pravil izvajanja
               referendumske kampanje, katerih namen je zagotovitev enakih možnosti vsem
               organizatorjem referendumske kampanje, s ciljem omogočiti pluralnost mnenj v
               demokratični družbi in poštenost referendumskega postopka. Na podlagi veljavne
               ureditve je organizator referendumske kampanje lahko tudi Vlada oziroma zanjo
               pristojna služba, vendar z večjimi omejitvami glede dovoljenih sredstev, ki se jih
               lahko nameni za kampanjo. Ta višina je namreč, kot je že bilo omenjeno, štirikrat
               manjša kot to velja za ostale organizatorje kampanje, saj je namenjena zgolj
               osnovnemu informiranju volivcev, da lahko Vlada pojasni, zakaj je v javnem interesu,
               da se nek zakon na referendumu ne zavrne oziroma da se le-ta potrdi. Nikakor pri
               takih omejitvah Vlade, tako kot seveda tudi organizatorja referendumske kampanje, ne
               more priti do situacije, ko bi Vlada pretirano in enostransko nastopala v kampanji
               ter s tem vplivala na rezultat referenduma. Enake določbe, ki veljajo za Vlado,
               veljajo tudi za lokalne skupnosti oziroma za občine, kadar slednje nastopajo oziroma
               kadar slednja nastopa kot organizator referendumske kampanje. Vlada kot institucija,
               kot organ vodi politiko države, nastopa v imenu države, je odgovorna za stanje na
               vseh področjih v državi in je v večini primerov tudi predlagateljica zakonov, zato
               mora imeti tudi v postopku zakonodajnega referenduma, ki, kot je tudi že bilo
               omenjeno, seveda predstavlja del zakonodajnega postopka v širšem smislu, možnost biti
               udeležena v referendumski kampanji kot organizator kampanje. Tudi skladno z odločbo
               Ustavnega sodišča 295/07 iz leta 2008 je novela Zakona o volitvah in referendumski
               kampanji enako možnost porabe javnih sredstev uvedla tako tudi na primer za Državni
               svet Republike Slovenije, kadar je slednji nastopal kot organizator referendumske
               kampanje, in to z enako omejitvijo, kot je predpisana za Vlado v veljavnem zakonu.
               Ustavno sodišče je v tej odločbi navedlo, da opustitev zagotovitve ustreznih
               proračunskih sredstev pomeni, da je lahko prizadeto uresničevanje njegovih ustavnih
               nalog, takrat še kot upravičenega predlagatelja referenduma. Vlada torej meni, da
               glede na ustavni položaj Vlade in na njene naloge enako, kot je odločilo Ustavno
               sodišče v omenjeni odločbi, seveda velja tudi za Vlado.</p>
               <p>Vlada torej meni, da v Zakonu o referendumu in ljudski iniciativi ni protiustavnih
               pravnih praznin in da je izpodbijana zakonska določba Zakona o volilni in
               referendumski kampanji v skladu z Ustavo.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-63-2018-01-17.sp5">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Dve pooblastili… Namesto <stage type="mag"/><stage>(nadaljevanje)</stage> poslanke Nade Brinovšek je prisoten poslanec Bojan
               Podkrajšek ter namesto poslanca Simona Zajca je prisotna poslanka dr. Jasna
               Murgel.</p>
               <p>Želi kdo od članic in članov odbora razpravljati? Razpravljati o mnenju
               Zakonodajno-pravne službe o navedeni zadevi.</p>
               <p>Postopkovno, Anja Bah Žibert.</p>
            </sp>
            <sp xml:id="SDT7-OZNZJUILS-nujna-63-2018-01-17.sp6">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoči.</p>
               <p>Jaz mislim, da je še kdo prej, od kakšnih gostov. Upam, da sem še toliko, da sem v
               bistvu pred razpravo, pa kakorkoli že, podala to postopkovno. Poglejte, z nami je
               tudi gospod Vili Kovačič. On je že zaprosil, če se da možnost vam, predsedujoči, da
               daste na glasovanje. Glede na to, da je tukaj, glede na to, da je zainteresiran in
               nekako tudi neposredno udeležen v te postopke, prosi za besedo. Ker se vi za to niste
               odločili, da bi dali to na glasovanje, vemo, da ni med formalno vabljenimi, ampak je
               tako, da na odborih tudi glasujemo o tem, ali damo nekomu besedo, pač nekako pozivam,
               da daste na glasovanje, da vendarle spregovori tudi on.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-63-2018-01-17.sp7">

               <speaker>PREDSEDNIK MAG. DUŠAN VERBIČ:</speaker>

               <p>Hvala za postopkovni.</p>
               <p>Praviloma v takih zadevah postopkovnega ne odobrim, če temu lahko tako rečem. Lahko
               je ZPS, kakšno zadevo okrog tega, če menite…</p>
               <p>Prosim.</p>
            </sp>
            <sp xml:id="SDT7-OZNZJUILS-nujna-63-2018-01-17.sp8">

               <speaker>GOSPA _____________:</speaker>

               <p>Hvala za besedo, gospod predsednik.</p>
               <p>Vi odločate o tem, komu boste dali besedo ali ne, je pa res, da je to postopek pred
               Ustavnim sodiščem in da je tukaj stranka v postopku, Državni zbor, kot sem že na
               začetku povedala, pa je tožena stranka, druga stranka je pa Vrhovno sodišče. Kot pa
               veste, vi s stransko udeležbo v postopku pred Ustavnim sodiščem, pri glasu o tem pa
               seveda imate pravico do izjave, to je pa vaša ustavna pravica. Zdaj, kako se boste pa
               tukaj odločili, to je pa vaša odločitev.</p>
            </sp>
            <sp xml:id="SDT7-OZNZJUILS-nujna-63-2018-01-17.sp9">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa.</p>
               <p>Vaš postopkovni predlog ne dam na glasovanje in nadaljujemo…</p>
               <p>Postopkovno, dr. Vinko Gorenak.</p>
            </sp>
            <sp xml:id="SDT7-OZNZJUILS-nujna-63-2018-01-17.sp10">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Zdaj, predsednik, jaz nisem videl predsednika Državnega zbora, da bi kdaj rekel: »To
               pa ne bomo.« Jaz vam bom pa takole postavil zadevo … Jaz predlagam, da daste človeku
               besedo. Jaz ne vem, česa se bojite. Lahko ga omejite, da vam ne bo naredil enournega
               predavanja, z vsem tem se jaz lahko strinjam, sicer pa, glejte, on je v tem postopku
               neka šibka stranka in čisto nič kaj drugega, ki pač je res zmešal štrene z
               referendumom in z vsem tem, kar se dogaja, in moj predlog je, da to naredite. Če pa
               vi tega ne boste naredili, si pa jaz seveda ne morem nič pomagati, ampak lahko samo
               kamermana prosim, da vas posname, da bodo ljudje videli, kdo je zdaj tisti, ki eni
               stranki, ki res ni stranka v postopku, da to besedo. Zdaj, če boste tako naredili,
               jaz ne bom imel deset proceduralnih, ne bom jih imel, ampak prav se mi pa zdi, da
               daste človeku pet minut.</p>
               <p>Evo, samo toliko. Hvala.</p>
            </sp>
            <sp xml:id="SDT7-OZNZJUILS-nujna-63-2018-01-17.sp11">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa.</p>
               <p>Odgovor je tak, kot je bil vaši kolegici. Postopkovnega ne dam na glasovanje.
               Poslovnik je jasen in nadaljujemo z obravnavo.</p>
               <p>Želi kdo od članic in članov odbora razpravljati o mnenju Zakonodajno-pravne službe o
               navedeni zahtevi?</p>
               <p>K besedi se je prijavila Anita Koleša. Prosim.</p>
            </sp>
            <sp xml:id="SDT7-OZNZJUILS-nujna-63-2018-01-17.sp12">

               <speaker>ANITA KOLEŠA (PS SMC):</speaker>

               <p>Hvala lepa, gospod predsednik. Pozdravljam vse navzoče.</p>
               <p>Danes je svojo dopoldansko moderiranje programa na nacionalni radijski postaji gospod
               Karoli zaključil nekako takole: »Pravila veljajo, razen kadar na tekmi sodeluje
               slovenska rokometna reprezentanca.« Vemo, za kaj gre, jaz pa bom to njegovo
               ugotovitev postavila v okviru današnje razprave in rekla: »Pravila veljajo, razen
               kadar državo vodi Vlada, ki ji predseduje SMC.« Drugače si pač enostavno ne znam
               razlagati, kako da je bil referendum v preteklosti pod istimi pravili zakonit in
               ustaven, tokrat pa se naenkrat postavljajo vprašanja, ki se do zdaj še nikoli niso.
               Vlada se je v referendumsko kampanjo aktivno vključila pri Zakonu o malem delu,
               Zakonu o arhivih, Zakonu o delu na črno, Zakonu o pokojninski reformi. In kaj je v
               tem še največji paradoks? Da so bili vsi navedeni referendumi <stage type="mag"/><stage>(nadaljevanje)</stage> v katere se je Vlada vključila z izjemo
               slabo udeležbo in celo zavrnjeni. Cinično bi lahko rekli, da se državljanom rahlo
               žvižga za mnenje Vlade na referendumska vprašanja, če niso pač sami prepričani, da je
               vprašanje zares tehtno in, da je o njem vredno glasovati, kar je pač zanje in za
               državo življenjskega pomena oziroma, da tako rečem, nacionalnega pomena. In očitno je
               to tokratno vprašanje, vprašanje o drugem tiru bilo takšno, da se je, da so se
               državljani odločili tako kot so se. Zato se jaz zdajle ne bom dotikala vseh teh
               strašnih pravniških razlag, ker sem jih v treh letih in pol v tem parlamentu že malce
               naveličana, poslanci SMC smo vse skozi zavezani pravni državi in vladavini prava in
               se vse bolj zavedamo, da ne gre za neke umetno ustvarjene dileme o pravni državi za
               bogate in revne, za elite in rajo in ne vem kaj še vse, ampak gre bolj ali manj za
               vladavino pravnikov. In, če smo do sedaj rekli, da so pri nas trije pevci že oktet,
               potem bi lahko brez pomisleka rekla, da so pri nas trije pravniki že oktet pravnih
               mnenj. In od tod seveda tudi neke pravne dileme in pa dvomi o pravni varnosti naših
               državljanov in tudi države kot take. V celoti podpiram mnenje Zakonodajno-pravne
               službe, tudi Vlade in tako kot moji kolegi in kolegi v Poslanski skupini SMC bom to
               mnenje podprla.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-63-2018-01-17.sp13">

               <speaker>PREDSEDNIK MAG. DUŠAN VERBIČ:</speaker>

               <p><stage>/izklopljen mikrofon ca 15 sekund/</stage></p>
            </sp>
            <sp xml:id="SDT7-OZNZJUILS-nujna-63-2018-01-17.sp14">

               <speaker>JANI (JANKO) MÖDERNDORFER(PS SMC):</speaker>

               <p>Ja, hvala lepa predsednik.</p>
               <p>Zdaj, Zakonodajno-pravna služba je v svojem zapisu jasno definirala zakaj pravzaprav
               in celo predlagala zakaj pravzaprav Ustavnemu sodišču predlaga, da se v tem delu v
               celoti zavrne takšna zahteva, ki jo je predlagatelj v resnici naslovil na Ustavno
               sodišče iz enega preprostega razloga. Seveda tega on ne bi naredil, če ne bi
               referendum imel takšne odločitve kot jo je imel. Treba si je priznati, on ne bi šel v
               ta postopek, šel je zgolj pač zato, ker je tudi že napovedal, da bo uporabil pač
               legitimno vsa sredstva, ki so mu na razpolago, zato, da bo seveda pripeljal stvari do
               konca. Zdaj kje je pravzaprav srž problema? Če bi poslušali oziroma državljanke in
               državljane, ki poslušajo oziroma tudi rezidentje, tisti, ki imajo pravico seveda
               nastopati, poslušajo tole našo razpravo, pravzaprav ne vejo kje pravzaprav je srž
               problema, zato je treba stvari kakšne zelo preprosto povedati, ali Vlada ima pravico
               uporabljati sredstva na podlagi zakona, ki mu to omogoča za potrebe kampanje v
               referendumu, še posebej takrat, kadar zagovarja v bistvu svoj predlog, katere se mu
               na referendumu osporava. <stage>(?)</stage> Jaz mislim, da eden temeljnih demokratičnih pravic je,
               da tiste stranke, ki seveda nastopajo v zgodbi, da imajo možnost seveda braniti
               predlog, ki ga, v katerem bodo volivci in volivke pravzaprav odločali ali bo zakon
               obstal ali ne. Še več, če boste zelo jasno pogledali predlog gospoda Kovačiča boste
               videli, da je v resnici, on ne osporava temu, da pravzaprav Vlada uporablja sredstva,
               ampak on reče, če ga lahko oni, zakaj ga ne dobim še jaz? V tem je problem, oziroma
               reče drugače, če jaz ne, potem tudi oni ne. Zelo bom rekel preprosta matematika,
               zraven pa še seveda veliko diskusije, mi smo imeli na odboru že to diskusijo in smo o
               tem razpravljali, ali seveda država porabi davkoplačevalski denar oziroma v tem
               primeru Vlada. Če mi kdo lahko razloži, kakšen denar pa lahko Vlada pravzaprav sploh
               še uporablja kot davkoplačevalski? Kakšen? <stage type="mag"/><stage>(nadaljevanje)</stage> Ne vem, mogoče denar iz srbske republike ali pa iz kje
               drugje? Namreč, problem je, da preprosto tega ne moremo razumeti, kot da Vlada nima
               tega dostopa do trošenja tega denarja, še posebej, če mu to zakon omogoča.</p>
               <p>Druga stvar, ki se mi zdi ključna, pa je … Ali si predstavljate referendum, kjer
               politične stranke, civilna družba na referendumu nastopa, tisti, ki pa je predlagal
               zakon, pa ne sme niti vstopiti v volilno kampanjo? Vi veste, da če Vlada ne odpre
               računa, tudi če bi simbolično dala samo en evro na ta račun, ker ga po tej logiki ne
               bi smela, ne bi mogla nastopati v sami kampanji referenduma. Skratka, ene stvari so
               preprosto skregane z logiko razumevanja koncepta, zakaj je pravzaprav prihajalo do te
               odločitve, da je v resnici potrebno razumeti, da Vlada seveda uporablja ta sredstva.
               Jaz bom tako rekel … Če Vlada ne bi vstopila aktivno v referendumsko kampanjo, bi
               predlagal, da ta Vlada odide in to zelo hitro. Ker, nekdo, ki ne brani svojega
               zakona, ki ga je predlagal Državnemu zboru in ga nekdo želi z referendumom ovreči,
               jaz mislim, da nekaj stvari tukaj preprosto ne gre skupaj. Seveda, iz tega razloga je
               več kot jasno, da eno samo sporočilo, ki danes pravzaprav mora priti tudi iz tega
               Odbora za notranje zadeve, je, jaz osebno sam, prepričan pa sem, da še marsikdo, da
               takšne telovadbe, čeprav so legitimne, da se razumemo, gospod Kovačič ima vso pravico
               »osporavati« vsakemu postopku seveda v okviru zakona, kar mu seveda nalaga, vendar za
               mene je to več kot jasno sporočilo, da gre samo za en cilj. Ni važno, koliko to stane
               Republiko Slovenijo in davkoplačevalce, ampak samo, da stvar pade in da se ne
               premakne, kajti obveljati mora tista teza, ki jo je seveda zagovarjal na referendumu.
               V resnici imamo danes zopet nadaljevanje neformalnega, bom rekel, na nek način
               dokazovanja, kaj ima kdo prav in kaj kdo ne. To se mi zdi skrajno neresno glede na
               to, da je referendumska kampanja zaključena in je sporočilo jasno. Zakon velja. Bo pa
               v vsakem primeru seveda sodišče tako ali drugače, Ustavno sodišče, tako kot mu veleva
               Ustava, jasno razsodilo, kdo v tem postopku ima prav.</p>
               <p>Hvala.</p>
            </sp>
            <sp xml:id="SDT7-OZNZJUILS-nujna-63-2018-01-17.sp15">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa tudi vam.</p>
               <p>Prijava k razpravi.</p>
               <p>Anja Bah Žibert, prosim.</p>
            </sp>
            <sp xml:id="SDT7-OZNZJUILS-nujna-63-2018-01-17.sp16">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>V bistvu se nisem hotela pri točki dnevnega reda sploh oglašati v razpravi, zdaj pa
               se bom oziroma sem se, pa ne zato, da bi diskutirala veliko o sami materiji, ampak me
               je k temu spodbudila razprava mojega predhodnika. Zdaj, veste, zelo nepošteno, če
               lahko rečem, predvsem pa neodgovorno od ene politične osebe je, da je najprej
               zadovoljen, da tisti, ki je na drugi strani tega postopka, ne dobi besede, v svoji
               razpravi pa praktično ves čas obračunava z njim, ki se ne more ne braniti, ne
               povedati, v njegovem imenu govori, zakaj je do tega postopka prišlo, kakšen je cilj
               tega postopka, in tako naprej. To so pa zame zelo neodgovorne razprave. Zdaj, tukaj
               je oseba, ki mora molčati, čeprav se o njej govori, kaj je želela s tem, zakaj je
               želela, zakaj ni, kaj bi, kaj ne bi. To ne vemo, ker ga nismo mogli poslušati in ga
               nismo slišali.</p>
               <p>Je pa tako, da se pa v enem delu strinjam, absolutno in tukaj za razliko od
               predhodnice se z vami strinjam. Vsak ima lahko pomislek, pa neko materijo in vsak ima
               za to pravice. Ne vem, zakaj bi nekomu, kdorkoli v tej državi, onemogočili, da <stage type="mag"/><stage>(nadaljevanje)</stage> išče pravico, v skladu
               seveda z zakonom in Ustavo Republike Slovenije? Zdaj pač ali je pač način, pot
               posameznika prava, to je pač stvar seveda posameznika in njegove presoje. Pri
               finančnih sredstvih bi pa rekla samo eno. Zdaj, kje bi pa lahko Vlada dobila denar in
               ne bom razpravljala? Saj kje pa lahko dobi denar civilna družba? Iz lastnih žepov.
               Tako da, to je zdaj pač stvar posameznika, stvar argumentov in tako naprej. Vemo, da
               se, kako se zbirajo sredstva za referendum lahko v skladu z zakonom in vse naprej,
               ampak pustimo to, ne želim o tem razpravljati ampak moti me zgolj to, da se potem z
               nekom obračunava, ki v bistvu nima možnosti, da bi argumentiral svoje poteze, svoje
               odločitve in pa svoja dejanja in dejansko pač roko na srce, zavidam vam, da lahko
               govorite tako vehementno kaj je neka druga oseba mislila z nečim. Jaz si tega ne bi
               upala.</p>
               <p>Hvala.</p>
            </sp>
            <sp xml:id="SDT7-OZNZJUILS-nujna-63-2018-01-17.sp17">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa.</p>
               <p>Vseeno še enkrat. Razpravljamo o mnenju Zakonodajno-pravne službe.</p>
               <p>Postopkovno Jani Möderndorfer.</p>
            </sp>
            <sp xml:id="SDT7-OZNZJUILS-nujna-63-2018-01-17.sp18">

               <speaker>JANI (JANKO) MÖDERNDORFER (PS SMC):</speaker>

               <p>Ja glejte, ne bom dal replike, čeprav bi lahko repliko uporabil, ampak ne bom
               vsebinsko razpravljal, ampak bom govoril predvsem o postopku, ker ne mislim
               odgovarjati kolegici, ker je pač povedala svoje mnenje, na to pač jaz niti ne bom
               reagiral. Ampak moram pa reagirati z vidika postopka.</p>
               <p>Glejte, mi danes razpravljamo o mnenju Zakonodajno-pravne službe in ne nazadnje zato,
               da pripravljamo to mnenje Zakonodajno-pravne službe, nas ni napeljal gospod Vili
               Kovačič ampak nekdo nas je pa vprašal po tem, da se to pripravi in zato odbor oziroma
               Odbor za notranje zadeve o tem razpravlja – poslanke in poslanke.</p>
               <p>Zakaj gospod Vili Kovačič danes ne govori? Poglejte, dajte pogledati ostale primere
               kadar smo razpravljali in odločali o takih primerih. Praviloma sploh ni bila praksa,
               da nekdo pač pride in bi tukaj še malo povedal svoje mnenje. Kar se tiče mnenja
               gospoda Vilija Kovačiča, oprostite, mi imamo vsi njegovo zahtevo za ustavno presojo
               in notri vse piše. Tako da mi ne govoriti, da mi ne vemo kaj gospod misli in kaj ne
               misli. Če pa ima kaj dodatnega za povedati, bo pa v postopku ali razširil svoje
               mnenje ali poslal Ustavnemu sodišču, ker Ustavno sodišče mora odločati. Če pa je
               gospod Vili Kovačič pričakuje, da bomo na Odboru za notranje zadeve zavrnili zato,
               ker bo on nekaj dodatnega povedal, mnenje Zakonodajno-pravne službe, lahko to samo
               pričakuje.</p>
            </sp>
            <sp xml:id="SDT7-OZNZJUILS-nujna-63-2018-01-17.sp19">

               <speaker>PREDSEDNIK MAG. DUŠAN VERBIČ:</speaker>

               <p>To ni bilo postopkovno.</p>
               <p>Ugotavljam, da ni prijav za razprave, zato zaključujem razpravo.</p>
               <p>Prehajamo na odločanje. Na podlagi 265. člena Poslovnika Državnega zbora dajem na
               glasovanje naslednje mnenje: »Odbor za notranje zadeve, javno upravo in lokalno
               samoupravo podpira mnenje Zakonodajno-pravne službe o zahtevi Vrhovnega sodišča
               Republike Slovenije za oceno ustavnosti Zakona o referendumu in ljudski iniciativi in
               šestega odstavka 4. člena Zakona o volilni in referendumski kampanji.« Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(6 članov.)</stage></p>
               <p>Ugotavljam, da je mnenje sprejeto.</p>
               <p>Odbor bo pripravil poročilo v katerega bo sprejeto mnenje vključeno in ga poslal
               Zakonodajno-pravni službi, ki v skladu z 266. členom Poslovnika Državnega zbora
               pripravi odgovor Ustavnemu sodišču.</p>
               <p>Zaključujem to točko dnevnega reda in današnjo sejo odbora. Vsem prisotnim se prav
               lepo zahvaljujem za udeležbo in lep dan še naprej!</p>
               <p>Hvala lepa. <title>Seja se je končala 17. januarja 2018 ob 14.39.</title>
               </p>
            </sp>
         </div>
      </body>
   </text>
</TEI>

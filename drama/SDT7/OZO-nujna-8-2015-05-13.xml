<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZO-nujna-8-2015-05-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BD6AB78908ED705FC1257E3F003D4C95</idno>
               <idno type="custom" subtype="session">BD6AB78908ED705FC1257E3F003D4C95</idno>
               <idno type="custom" subtype="day">F78AA2BB6E38297DC1257E4C0037CCAF</idno>
               <idno type="custom" subtype="day">87B635F72107B4A3C1257E50003BF8B7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=F78AA2BB6E38297DC1257E4C0037CCAF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=87B635F72107B4A3C1257E50003BF8B7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZO-nujna-8-2015-05-13.OZO" n="8">
               <name>nujna seja</name>
               <date when="2015-05-13"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZO-nujna-8-2015-05-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZO-nujna-8-2015-05-13.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA OBRAMBO </stage>
            <stage type="session">8. nujna seja</stage>
            <stage type="date">(13. maj 2015)</stage>
            <stage type="chairman">Sejo je vodil Peter Vilfan, predsednik Odbora za obrambo.</stage>
            <stage type="time">Seja se je pričela ob 8.02. </stage>
            


            <sp xml:id="SDT7-OZO-nujna-8-2015-05-13.sp1">

               <speaker>PREDSEDNIK PETER VILFAN:</speaker>

               <p>Spoštovani, dobro jutro. Lepo pozdravljeni. Pričenjam 8. nujno sejo Odbora Državnega
               zbora Republike Slovenije za obrambo, ki je bila sklicana na podlagi 47. člena in
               drugega odstavka 48. člena Poslovnika Državnega zbora Republike Slovenije.
               Pozdravljam vse navzoče člane odbora, ministra za kmetijstvo v funkciji ministra za
               obrambo mag. Dejana Židana, druge vabljene ter navzoče predstavnike medijev.</p>
               <p>Obveščam vas, da je za današnjo sejo zadržan in se je ne more udeležiti član odbora
               Miha Kordiš. Kot nadomestni član pa na odboru sodeluje gospod Janko Veber, ki
               nadomešča sicer člana odbora gospoda Matjaža Hana.</p>
               <p>S sklicem seje ste prejeli tudi naslednji dnevni red: 1. točka – Sporno povišanje
               dveh pripadnikov Slovenske vojske v čin brigadirja in generalmajorja.</p>
               <p>Ker v poslovniškem roku nisem prejel predlogov za razširitev dnevnega reda oziroma za
               umik predlagane točk dnevnega reda je določen dnevni red seje, kot ste ga prejeli s
               sklicem.</p>
               <p>V kolikor današnje seje ne bomo dokončali do 9. ure, to vas moram opozoriti, ker smo
               zelo omejeni zaradi tega, ker več kot dve delovni telesi ne moreta zasedati naenkrat
               pa tudi ta sejna soba je ob 9. uri že zasedena, predlagam, da sejo, če ne bo končana
               do 9. ure nadaljujemo 15 minut po končni seji Državnega zbora.</p>
               <p>Prehajamo na <title>1. TOČKO DNEVNEGA REDA – TO JE SPORNO POVIŠANJE DVEH PRIPADNIKOV
                  SLOVENSKE VOJSKE V ČIN BRIGADIRJA IN GENERALMAJORJA.</title> Poslanska skupina
               Slovenske demokratske stranke je 8. maja 2015 vložila zahtevo za sklic nujne seje
               Odbora za obrambo z že omenjeno točko dnevnega reda.</p>
               <p>Predno dam besedo predlagatelju želim kot predsednik podati samo nekaj iztočnic za
               današnjo sejo in današnjo razpravo.</p>
               <p>In sicer, sklicatelje opozarjam, da poviševanje in napredovanje vojaških častnikov
               določata Zakon o službi o Slovenski vojski in Zakon o obrambi pri čemer ta v določbah
               63. člena Zakona o obrambi določa, da častnike do vključno brigadirja in kapitana
               povišuje minister na predlog načelnika generalštaba. Generale in nadgenerale pa
               povišuje predsednik republike na predlog ministra in po predhodnem soglasju vlade.
               Poleg slednjega pa moram omeniti tudi 45. člen zakona, ki določa imenovanje
               poveljnikov in določbe 98.A člena, ki določa pristojnosti glede razporejanja na druge
               formacijske dolžnosti. Ti trije členi Zakona o obrambi predstavljajo temeljne
               mehanizme profesionalne vojske in preprečujejo prevelik vpliv politike pri imenovanju
               poveljnikov oziroma 
               najvišjih vojaških častnikov.</p>
               <p>Naslednje. Državni zbor pri poviševanju v višje čine v Slovenski vojski torej nima
               nobenih pristojnosti. Slednje je v popolni domeni Slovenske vojske, načelnika
               generalštaba, ministra za obrambo in za najvišje čine tudi predsednika države ter
               vlade.</p>
               <p>Kot predsednik odbora razpravi o kadrovanju v Slovenski vojski ne nasprotujem saj
               menim, da ima odbor pravico, da se seznanja s stanjem v Slovenski vojski. Ne morem pa
               dopustiti, da bi odbor izven okvira svojih pristojnosti ocenjeval primernost oziroma
               predlagal sklepe glede napredovanj posameznih pripadnikov Slovenske vojske. Edini
               dopusten sklep o katerem v zvezi s to tematiko lahko odloča odbor je ta, da se je
               odbor seznanil z informacijo o povišanju pripadnikov Slovenske vojske v čine. Torej
               niti v obliki prvega sklepa kot ga predlagajo sklicatelji nujne seje, in sicer da se
               je odbor seznanil z razlogi za povišanje v višje čine.</p>
               <p>V zvezi s sklicem nujne seje sem proučil parlamentarno prakso vse do leta 2000
               oziroma dosedanja ravnanja Odbora za obrambo. Odbor je večkrat razpravljal o
               kadrovskih razmerah v Slovenski vojski, a kljub temu je edini primerljivi primer v
               omenjenem časovnem razponu predstavlja obravnava točke premestitve in zamenjave v
               Slovenski vojski, ki jo je leta 2011 prav tako podala Poslanska skupina SDS. Takrat
               je odbor razpravo opravil, a sprejel sklep v edini že omenjeni sprejemljivi obliki,
               ki ga bom, če bo potrebno tudi podal po koncu razprave kot predsednik odbora. Hvala
               za pozornost.</p>
               <p>Zdaj dajem besedo predlagatelju gospodu Mahniču.</p>
            </sp>
            <sp xml:id="SDT7-OZO-nujna-8-2015-05-13.sp2">

               <speaker>ŽAN MAHNIČ (PS SDS):</speaker>

               <p>Hvala za besedo gospod predsednik. Gospod minister, zaenkrat še v funkciji obrambnega
               ministra, gospod general Osterman, spoštovani gostje, poslanke in poslanci dobro
               jutro in pa hvala tudi za začetku predsedniku Odbora za obrambo, da je kljub vsemu
               sklical sejo Odbora za obrambo v tako hitrem času, saj vemo, da so povišanja že v
               petek.</p>
               <p>No, Poslansko skupino SDS so se kot članom Odbora za obrambo obrnili posamezniki, ki
               menijo, da je v Slovenski vojski trenutno nekaj narobe, da se Slovenska vojska
               približuje nekaterim drugačnim ciljem kot pa naj bi jim bila zavezana glede na to, da
               smo člani Zveze NATO.</p>
               <p>Povišani bodo štirje polkovniki v čin brigadirja in pa en brigadir naj bi bil povišan
               v čin generalmajorja. Menimo, da je število veliko in v določenih okoliščinah tudi
               sumljivo glede na to, da trenutni načelnik generalštaba januarja odhaja v pokoj.
               Nekdo gre… v Bruslju bodo zamenjave, na našem predstavništvu pri Zvezi NATO in tako
               naprej in očitno je, da se pripravlja teren kako se bo potem postopoma prevzemalo
               Slovensko vojsko od časa ko bo gospod Osterman svoj položaj zapustil.</p>
               <p>Glavni pomislek, ki ga imamo pri polkovniku gospodu Francu Koračinu. Najprej naj
               povem, da je za SDS sprejemljivo edino in samo, da na najvišje položaje v Slovenski
               vojski napredujejo tisti častniki, ki so se borili v vojni za Slovenijo. Seveda to ne
               velja za mlajše generacije, ki jih takrat še ni bilo. Tisti pa, ki so takrat imeli
               priložnost boriti se na strani slovenske teritorialne obrambe in tega niso storili
               temveč so vztrajali v Jugoslovanski ljudski armadi in prišli šele potem ko je bilo
               celotne vojne, celotne grožnje konec ali pa celo še kasneje, po oktobru 1991 ko je
               Slovenijo zapustil zadnji jugoslovanski vojak pa menimo, da ej absolutno neprimerno,
               neresno in v posmeh slovenski državi in vsem tistim, ki so leta 1991 na oltarju
               domovine žrtvovali tudi svoje življenje, zato da se lahko danes mi tukaj prepiramo
               kdo je primere in kdo ni primeren, o stvareh, ki bi morale biti kristalno jasne.</p>
               <p>Pri polkovniku Francu Koračinu tega dvoma ni. Vemo, da je bil na strani slovenske
               osamosvojitve in da je bil tudi pripadnik takratne teritorialne obrambe, so se pa
               pojavile govorice, da naj ne bi znal enega od dveh NATO jezikov, to se pravi bodisi
               angleško, bodisi francosko, kar je seveda mogoče tudi <stage>/ nerazumljivo/</stage>, če se motimo.
               Druga stvar pa je, da gospod nikar ni bil na mednarodnih operacijah in misijah in za
               nekoga, ki se ga predlaga za povišanje v čin brigadirja,  bi se to pričakovalo. Zdaj kolikor bi bil
               seznanjen, je bivši načelnik Generalštaba Slovenske vojske generalmajor Dobran Božič
               celo pripravil pravilnik kako naj bi se poviševalo, kako naj bi potekala napredovanja
               v višje čine, tudi v brigadirja, in da naj bi bilo to seveda pogoj, in če sem prav
               seznanjen, tisti pravilnik še vedno leži v enem od predalov in se ga verjetno tudi
               zaradi potreb politike in pa zaradi potreb teh napredovanj dejansko ne uveljavi.
               Vojaki pač radi vidijo, da jim poveljuje nekdo, ki je šel tudi skozi veščine, skozi
               katere so šli oni in ima izkušnje. Veliko jih gre na mednarodne misije in operacije,
               potem pa pač pride brigadir, ki tam ni bil.</p>
               <p>Kar se pa tiče povišanja brigadirja Davida Humarja v čin generalmajorja, pa je, kot
               je že predsednik Odbora za obrambo dejal, leta 2011 je ta odbor že razpravljal o tem,
               ko je bil predlagan za poveljnika prve brigade Slovenske vojske. David Humar kot smo
               zapisali predlagatelji, je bil v času vojne za Slovenijo na strani Jugoslovanske
               ljudske armade. David Humar se ni boril na strani Slovenske teritorialne obrambe, da
               že v naprej demantiram besede, ki jih bo izrekel gospod Veber, da je zaprosil, da se
               bori takrat, ko je slovenska vlada pozvala, da bi prišel, da bi prestopil na
               slovensko teritorialno obrambo. To ni res. Ne držijo informacije, da ni mogel priti,
               ker je bil na Kninu. Samo, če dam za primer sedanjega admirala Petriča, če je on
               lahko prišel iz Črne gore se boriti za samostojno Slovenijo, potem ne vem zakaj se ne
               bi mogel priti nekdo, ki se je pa očitno boril tam kot se je Mladič, nekje na
               Plitvicah. Takrat je bila možnost, kdor je želel prestopiti, je lahko. Razumemo tudi
               pomisleke tistih, ki so se bali bodisi za svoje življenje bodisi za svoj položaj,
               ampak vsak je imel takrat možnost in kdor se pač ni odločil zaradi takšnih in
               drugačnih razlogov, ni bil na strani slovenske osamosvojitve in menimo, da takšni
               ljudje si ne zaslužijo činov generala.</p>
               <p>Prav tako pa tudi verjetno veste kaj se je Davidu Humarju kot namestniku poveljnika
               zgodilo v Vipavi. Tam so se mu vojaki uprli in s tem je tudi pokazal svoje zmožnosti
               vodenja in poveljevanja, tako da, sedaj če boste pač ta dva sklepa umaknili, je
               važno, da se o tem pogovarjamo in je važno, da se ve kakšne generale eventualno
               dobiva Slovenska vojska.</p>
               <p>Toliko za enkrat.</p>
            </sp>
            <sp xml:id="SDT7-OZO-nujna-8-2015-05-13.sp3">

               <speaker>PREDSEDNIK PETER VILFAN:</speaker>

               <p>Hvala kolega Mahnič.</p>
               <p>Sedaj bom dal besedo ministru za kmetijstvo v funkciji ministra za obrambo, mag.
               Dejanu Židanu tudi zato, ker če sem prav razumel, seveda nas boste kmalu morali
               zapustiti, tako da izvolite.</p>
            </sp>
            <sp xml:id="SDT7-OZO-nujna-8-2015-05-13.sp4">

               <speaker>MAG. DEJAN ŽIDAN:</speaker>

               <p>Hvala gospod predsednik.</p>
               <p>Dovolite, da vas članice in člani oziroma člane odbora in vse prisotne lepo pozdravim
               in da podam nekaj obrazložitev, ki verjamem, da bodo razjasnile točko o kateri se
               pogovarjamo.</p>
               <p>Napredovanje v čine v kariernem sistemu vsake vojske in tudi v Slovenski vojski
               pomeni za častnike doseganje ustrezne ravni kompetenc, hkrati pa tudi prevzemanje
               novih nalog v hierarhičnem sistemu Slovenske vojske. Pri tem bi rad posebej poudaril,
               da se je karierni sistem Slovenske vojske izgrajeval postopno, in da govorimo o
               urejenem sistemu kjer so postopki in pogoji podrobno določeni. Vzpostavljeni karierni
               sistem omogoča pregledno razporejanje na dolžnosti, ki jim sledi povišanje v činih,
               ki ni in ne sme biti odvisno od vsakokratnega ministra za obrambo oziroma politike,
               ampak gre za napredovanje, ki je rezultat dela in kompetenc častnika, ki se
               pridobivajo skozi leto oziroma v primeru najvišjih činov desetletja. Tudi to
               povišanje v činih ob letošnjem dnevu Slovenske vojske niso le posledica moje
               odločitve, ki so v tem trenutku funkcije ministra za obrambo ali odločitve bivšega
               ministra gospoda Vebra, ampak gre za posledico procesov, ki so v karierah častnikov
               dogajajo leta ter seveda tudi vizijo razvoja Slovenske vojske kot jo skozi kadrovski
               načrt načrtuje vodstvo Slovenske vojske. Normativno je povišanje v činih urejeno
               dokaj celovito in sicer na splošni ravni z Zakonom o obrambi ter Zakonom o službi v
               Slovenski vojski. Posebni pogoji za povišanje posamezni čin pa so določeni skozi
               uredbo o činih in poviševanjih v Slovenski vojski.  Razen tega, v zvezi z aktualnimi povišanji je pomembno
               osnovo predstavljal še kadrovski načrt Slovenske vojske za leto 2014 in 2015 ter
               obvezne usmeritve za vodenje kariernih poti vojaških oseb. V skladu s predpisi je v
               ministrstvu ustanovljena posebna komisija, ki predhodno obravnava predloge za
               povišanje častnikov in podčastnikov in ministru posreduje mnenje v zvezi z
               izpolnjevanjem pogojev.</p>
               <p>V zvezi s predlogom za povišanje v generalski čin brigadirja mag. Davida Humarja je
               bil postopek začet v mandatu ministra Vebra, in sicer je Vlada dne 26. 3. 2015 podala
               pozitivno mnenje k povišanju v generalski čin, na podlagi katerega sem predsedniku
               republike dne 14. 4. 2015 tudi uradno podal predlog za povišanje v skladu z določili
               63. člena Zakona o obrambi. Pri gospodu Davidu Humarju gre za kompetentnega častnika
               z bogato kariero, ki izpolnjuje vse predpisane pogoje za povišanje v čin generala in
               v tem trenutku zaseda tudi drugo najodgovornejše mesto v Slovenski vojski. Prepričan
               sem, da so vsi predhodni ministri, vključno s tistim, ki je podpisal odločbo o
               njegovi zaposlitvi v Slovenski vojski, skrbeli za zakonitost poslovanja in so ob
               njegovem razporejanju na najodgovornejše naloge tako doma kot v tujini ter obseg
               njegovih napredovanj preverili vse relevantne podatke. Zato ni nobenega razloga, da
               bi ponovno odpirali vprašanja, ki jih odpirajo predlagatelji. Pri tem sem dolžan tudi
               opozoriti, da podatek o njegovem vztrajanju v JLA do meseca novembra 1991 ni
               korekten, saj je bil z odločbo, ki jo je podpisal takratni minister za obrambo,
               sprejet v delovno razmerje v Teritorialni obrambi 24. 7. 1991.</p>
               <p>Tudi v zvezi s povišanjem v čin brigadirjev, v katere bodo povišani štirje dosedanji
               polkovniki Slovenske vojske, je treba poudariti, da gre za častnike z vsemi
               potrebnimi kompetencami, ki zasedajo najodgovornejša poveljniška mesta v Slovenski
               vojski. In tudi v primeru polkovnika Koračina ne gre za odstopanje od izpolnjevanja
               pogojev, kot navajajo predlagatelji. Postopek za izvedbo povišanja v činih je bil
               zaključen 6. 5. 2015, ko je bila podpisana tudi odredba za povišanja, ki bodo
               izvedena ob dnevu Slovenske vojske v petek, 15. 5. 2015. Torej ne gre za odločitev
               bivšega ministra Vebra, temveč za korektno izveden postopek, kjer so bili upoštevani
               predlogi in utemeljitve Generalštaba Slovenske vojske.</p>
               <p>Spoštovani gospod predsednik, naj na koncu poudarim, da razumem pomen in vlogo Odbora
               za obrambo pri parlamentarnem oziroma demokratičnem nadzoru Slovenske vojske in
               obrambnega sistema, pri čemer pa se ne morem izogniti občutku, da bomo z zahtevo
               predlagateljev, ki je bila podlaga za sklic te seje, na nek način negativno
               zaznamovali praznik Slovenske vojske, kjer je najslovesnejši trenutek in najbolj
               pomemben trenutek ravno razglasitev povišanja v činih in podelitev priznanj
               najzaslužnejšim.</p>
               <p>Slovenska vojska je v preteklem letu opravila izjemno delo, ne samo na vojaškem
               področju, ampak tudi v primeru naravnih in drugih nesreč, tako doma kot v tujini,
               zaradi česar v javnosti uživa veliko podporo. Ključna pri vodenju omenjenega dela sta
               bila prav omenjena častnika. Ponovno odpiranje tem, ki so bile nenazadnje v preteklih
               mandatih obravnavane tudi že s strani Odbora za obrambo, se mi zato v tem trenutku ne
               zdi potrebno, glede na čas pred dnevom Slovenske vojske pa tudi ne
               najprimernejše.</p>
               <p>Glede na vse navedeno predlagam, da odbor predlaganih sklepov ne podpre. Podrobnejša
               pojasnila in odgovore na morebitna vprašanja bosta podala državni sekretar mag. Miloš
               Bizjak in načelnik Generalštaba generalmajor dr. Andrej Osterman. Hkrati pa bi se
               želel opravičiti, saj bom zaradi drugih načrtovanih obveznosti čez čas moral ta odbor
               zapustiti. Hvala, predsednik.</p>
            </sp>
            <sp xml:id="SDT7-OZO-nujna-8-2015-05-13.sp5">

               <speaker>PREDSEDNIK PETER VILFAN:</speaker>

               <p>Hvala, gospod minister. V uvodu današnje seje sem že povedal, seveda, kakšne so
               pristojnosti Odbora za obrambo in kaj lahko ta Odbor za obrambo tudi v tem primeru
               naredi. Dejstvo pa je, da kot predsednik odbora - sem predsednik odbora Državnega
               zbora Republike Slovenije, ne predsednik Odbora za obrambo koalicije ali opozicije,
               in sem dolžan sklicati sejo, ne glede na to, katera stran jo skliče oziroma zahteva.
               In tako bom ravnal tudi v prihodnje, čeprav se lahko z nekaterimi stvarmi, ki ste jih
               na koncu povedali, tudi jaz strinjam.</p>
               <p>Zdaj bom dal besedo gospodu Urošu Kreku iz Urada predsednika republike, da nam poda,
               če sem pravilno razumel oziroma zagotovo, stališče predsednika republike in vrhovnega
               poveljnika. Izvolite.</p>
            </sp>
            <sp xml:id="SDT7-OZO-nujna-8-2015-05-13.sp6">

               <speaker>UROŠ KREK:</speaker>

               <p>Hvala lepa, gospod predsednik.</p>
               <p>Torej, upoštevajoč vaše izhodišče glede pristojnosti, mi dovolite, da preberem
               stališče predsednika republike: "Predsednik republike in vrhovni poveljnik obrambnih
               sil Borut Pahor ocenjuje, da so bila dosedanja povišanja  v generalske čine rezultat premalo dolgoročne
               in skrbne kadrovske politike, ki bi izhajala iz načrtovanih kariernih poti na
               najvišjih vojaških dolžnostih. Predsednik republike je ob zadnji menjavi načelnika
               Generalštaba opozoril, da tovrstne hitre menjave slabo vplivajo na vodenje vojske. Po
               predsednikovi oceni so bila namreč povišanja preveč odvisna od menjav na čelu
               ministrstva in vojske. Zato je treba tako postavitve na najvišje vojaške dolžnosti
               kot tudi s tem povezana povišanja v činih načrtovati z večjo skrbnostjo in z manjšo
               odvisnostjo od sprememb na čelu ministrstva in vlade. Predsednik republike pričakuje,
               da mu bo pred odločitvijo o povišanjih v generalske čine nova ministrica za obrambo v
               razumnem roku predstavila kadrovski načrt in karierno pot najvišjih častnikov
               Slovenske vojske, vključno z naslednjim načelnikom in namestnikom načelnika
               Generalštaba. Šele na podlagi te predstavitve in pogovora s predsednikom Vlade in
               ministrico bo predsednik republike sprejel odločitev o novem povišanju v čin
               generalmajorja." Toliko splošno.</p>
               <p>Glede Davida Humarja pa naslednje: "Predsednik republike je 14. aprila 2015 prejel
               predlog ministra za kmetijstvo, gozdarstvo in prehrano mag. Dejana Židana v funkciji
               ministra za obrambo, ki je na podlagi predhodnega soglasja Vlade predlagal povišanje
               brigadirja Davida Humarja v čin generalmajorja. Iz tega predloga ter ostalih
               pridobljenih informacij izhaja, da je David Humar v činu brigadirja že od 15. maja
               2008, da je na položaju generalmajorja že dve leti, da ima za seboj primerno karierno
               pot, da ima ustrezne poveljniške in mednarodne dolžnosti, da ima ustrezno vojaško
               izobrazbo in kompetence. Kot dodatno je pomembno, da z osebnim zgledom, širokim
               znanjem in bogatimi izkušnjami prispeva k izgradnji, profesionalizaciji ter ugledu
               Slovenske vojske in da je med pripadniki vojske kot tudi v javnem življenju cenjen
               zaradi preudarnosti, načelnosti, poštenosti in pripadnosti vrednotam, ki jih mora
               odražati obrambni sistem Republike Slovenije." Hvala.</p>
            </sp>
            <sp xml:id="SDT7-OZO-nujna-8-2015-05-13.sp7">

               <speaker>PREDSEDNIK PETER VILFAN:</speaker>

               <p>Hvala.</p>
               <p>Še naprej dajem besedo našim gostom oziroma vabljenim gostom. Naslednji se je k
               besedi javil generalmajor Alojz Šteiner, Zveza slovenskih častnikov. Izvolite.</p>
            </sp>
            <sp xml:id="SDT7-OZO-nujna-8-2015-05-13.sp8">

               <speaker>ALOJZ ŠTEINER:</speaker>

               <p>Hvala za besedo, spoštovani gospod predsednik. Spoštovani zbrani!</p>
               <p>Jaz se k besedi javljam kot predsednik Zveze slovenskih častnikov, pa tudi kot
               vojaška oseba, ki ima kar nekaj vedenj in izkušenj o tematiki, ki je na dnevnem redu
               današnje seje tega parlamentarnega odbora.</p>
               <p>V Zvezi slovenskih častnikov, ki je samostojna stanovska interesna in strokovna zveza
               društev na področju obrambe, zaščite in varnosti v Republiki Sloveniji, so vprašanja
               vojaških povišanj izredno pomembna. Zato že dalj časa opozarjamo na nujnost njihove
               bolj transparentne ureditve in približevanja standardom, ki veljajo znotraj 28-erice
               držav, bodisi v EU ali v Natu. Zato danes izražamo presenečenje, pa tudi nestrinjanje
               s poskusi lustriranja profesionalnih pripadnikov Slovenske vojske. Letos praznujemo
               častitljivo 25-letnico demokratičnih sprememb v Sloveniji, manevrske strukture
               narodne zaščite in začetka obrambnih priprav, ko smo se zavestno oddaljevali od
               prejšnjega sistema, ne le na političnem in ekonomskem, ampak tudi na
               obrambno-varnostnem področju. Tako kot v številnih drugih državah v tranziciji v
               tistem času smo na obrambno-varnostnem področju pričakovali, da bodo nove rešitve
               tudi v pogledu kariernih poti in napredovanj vojaških kadrov boljše, bolj poštene in
               bolj profesionalne. Še posebej so ta prizadevanja narasla, ko smo vodili postopke za
               vstop v evroatlantske integracije in profesionalizacijo naše vojske. Verjamem, da nas
               je večina tistih iz obdobja manevrske strukture narodne zaščite, pa tudi tistih, ki
               smo zatem ustvarjali podobo Slovenske vojske in izpolnjevali kriterije
               organiziranosti, profesionalnosti in delovanja profesionalne vojske in verjeli, da je
               konec postopkov MPP ali moralnopolitične podobnosti, če uporabim izvirni izraz. V
               sistemu, ki smo ga zapuščali in pomagali rušiti, je bil omenjeni partijski kriterij
               namreč pomembno vodilo in mehanizem ustroja vojske. Zato se danes upravičeno lahko
               sprašujemo, ali smo po četrt stoletja s poskusi, kot je današnji, ponovno na začetku.
               Pa tudi, ali so vsa prizadevanja za profesionalno in strokovno, avtonomno Slovensko
               vojsko ter temu primerno civilno-vojaški  odnosi in nadzor nad njo bili zaman. Lepšega "darila",
               pod narekovaji, kot so današnji poskusi ob omenjeni četrtstoletnici in bližajočem
               prazniku vojske si ne bi mogli zaželeti in dobiti. O tem se je namreč treba vprašati
               in zavedati tudi sporočila, ki ga dajemo 7.138 zaposlenim v Slovenski vojski, med
               njimi 1.092 častnikom, 1.977 podčastnikom in 576 vojaškim uslužbencem ter 3.054
               vojakom in dodatno še 1.136 pogodbenim rezervistom Slovenske vojske, pa tudi
               nekajkrat večji skupini nekdanjih rezervistov in udeležencev osamosvojitvene vojne.
               Jim želimo morda sporočiti, da politična lojalnost vojske ne velja dovolj, če ni
               podprta s političnim deklariranjem in pripadnostjo, in da veljajo neki drugi
               kriteriji? Če primerjamo s prakso in sodimo po rezultatih vpliva politike in
               politično izbranih kadrov na upravljanje državnih gospodarskih podjetij, potem je
               zaskrbljenost več kot na mestu. Mogoče pa vojaškim profesionalcem in vojakom za
               slovensko osamosvojitev želimo povedati, da se nismo in ne moremo otresti političnega
               šikaniranja in lustracij v vojski, če nam drugje to ne uspeva povsem. Profesionalna
               vojska prisega na kompetentnost in lojalnost do vsakokratne oblasti ter na
               učinkovitost in zanesljivost delovanja. Kompetence so sestavljene iz izobraženosti,
               vojaško strokovne usposobljenosti, pripravljenosti in sposobnosti za prepoznavanje in
               sledenje ciljem vojaške organizacije. Na teh štirih stebrih se skladno z vojaškim
               etičnim kodeksom gradi tudi etični profil vojaških profesionalcev. Temu bi morale
               slediti tudi karierne poti in povišanja. Slovenija je edina država v Evropski uniji
               in Natu, ki se še ni ločila od tako imenovanega starega kompetenčnega modela, ki ga
               opredeljuje Zakon o obrambi iz leta 1994. Ta po eni strani določa, da lahko vojaški
               profesionalec dobi vojaško dolžnost, ki je za en položaj višja od njegovega čina. Na
               drugi strani pa s tem posledično vodi v celo vrsto posebnosti glede povišanj.
               Omenjena je le navidezna "boniteta", pod narekovaji, in največja cokla
               profesionalizacije in obenem vzvod za neenakopravno obravnavo, nepotizem in
               diskriminacijo v odnosu na javne uslužbence, poklicni vojaki pa to seveda so. Za
               pojasnitev naj navedem, da takrat, kadar civilnega javnega uslužbenca postavimo, na
               primer, na mesto sekretarja, ta dobi istočasno temu tudi primerno plačo in uradniški
               naziv. Ko pa vojaškega profesionalca postavimo na določeno formacijsko mesto, ne
               glede na to, ali ima vse kompetence ali pa glede čina še ne, mu damo položaj in
               plačo, ne pa tudi čina, ki je zunanji izraz tako imenovanega uradniškega naziva.
               Zlasti pri brigadirjih in generalih postavljanja na te dolžnosti omogoča, da smo si
               in si izmišljamo različne dodatne ovire in zadržke za njihova povišanja, bodisi
               realne ali virtualne. Če so ti realni, bi jih morali upoštevati v času postavitve na
               dolžnost.</p>
               <p>Kot načelnik vojske sem spomladi 2011 dal pobudo in sodeloval pri oblikovanju
               predloga za povišanje v čin generalmajorja brigadirja Furlana, brigadirja Maherja in
               brigadirja Pograjca. Ne takrat in ne do danes nisem dobil uradnega odgovora, zakaj
               niso bili povišani in kdo je ustavil postopek. Pristojnemu za povišanje sem upal
               povedati, da gre za svojevrstno obliko političnega šikaniranja; s tem sem si najbrž
               zaprl vrata tudi za svoje povišanje. V resnici pa je zaušnico dobila vojaška
               profesija in njeno pričakovanje do civilnih nadzornikov. Kot pobudnik predloga sem se
               tudi zavedal, da nismo dobro opravili procesa predlaganja. Tudi mojim najbolj
               odgovornim podrejenim, ki so v tistem ekonomsko ne najugodnejšem času držali vojsko
               pokonci, je bilo jasno, da nisem pravi. Lahko sem jim dajal naloge, jih priganjal k
               uresničitvi, nisem pa jim uspel priznati tega, kar je  v primerljivih vojskah standard. Zato se bolj kot
               današnja razprava dobrodošla prizadevanja in razprave kako spremeniti zakonodajo in
               postaviti rešitve, ki bodo izključevale opisane primere in vodile še k bolj
               preglednim civilno vojaškim odnosom. Pri tem pa Odbor za obrambo DZ ima pomembno
               vlogo in nalogo. Ko gre za presojanje o vojaških kompetencah bi veljal tisti znani
               Prešernov odgovor Kopitarju, še zlasti, ker smo z vpetostjo v vojaške strukture, Nato
               in EU v situaciji, ko te lahko preverjamo tudi v tem okolju. To je pomembno tudi,
               zaradi vprašanja, ali so očitki tega izpostavljenima pripadnikoma Slovenske vojske
               res tako tehtni, da je bilo potrebno podvomiti v predlog stroke in izveden postopek
               pobude oziroma predloga načelnika generalštaba, predloga ministra za obrambo, za
               vlado in postopek potrditve na vladi. Bi nam očitno spornost potrdili tudi v
               zavezništvu? David Humar je res začel vojaško kariero v jugoslovansko ljudski armadi
               kot podčastnik in leta 1990 postal častnik. Na podlagi pristopne izjave mu je odločbo
               za službo v teritorialni obrambe Slovenije 24. junija 1991 podpisal prvi minister za
               obrambo. Brigadir Humar je bil prvi in do sedaj edini slovenski brigadir, ki je
               opravlja dolžnost Nato poveljnika v zavezniškem poveljstvu v Skopju. Kot šef vojske
               sem prejel pohvalo za njegovo delo od njegovega neposredno nadrejenega generala v
               Neaplju in tudi od najvišjega zavezniškega poveljnika za operacijo v Monssu. Tudi
               zato sem ga po vrnitvi z misije predlagal za poveljnika brigade slovenske vojske. O
               tem je potekala posebna razprava tudi na Odboru za obrambo. V času, ko je poveljeval
               prvi brigadi je ta dosegla najvišje bojne zmogljivosti in številčno stanje v svoji
               zgodovini. V Zavezništvu ga dobro poznajo in potrditve za to, da ni kompetenten tam
               gotovo ne bi dobili. To je polkovnik Franc Koračin, je bivši častnik JLA, ki jo je
               zapustil leta 1990 in tako za tem postal poveljnik proti diverzantske enote TO v
               Občini Gornja Radgona, ki jo je vodil tudi v osamosvojitveni vojni. Z bojnih
               položajev v Gornji Radgoni ga poznam tudi sam. V času, ko je poveljeval 72 brigadi v
               Mariboru je ta prva v državi uspela vzpostaviti in usposobiti bataljonsko bojno
               skupino tudi na mednarodni vojaški veji v Nemčiji in pridobiti zavezniški certifikat.
               Imel sem možnost ogledati to vajo in delo slovenske enote in tudi poveljnika brigade.
               Ali je njegovo znanje tujega jezika zadostno, pa je, ali naj pojasni njegov narejeni,
               načelnik generalštaba. Tisti, ki so v Zavezništvu v lanskem letu ocenjevali bojno
               skupino in brigado, ki jo je vzpostavila ne bi potrdili, da pri Koračinu gre za ne
               kompetentnega častnika.</p>
               <p>Spoštovani. Za strokovno avtonomijo vojske je ključnega pomena, da vzpostavi in lahko
               vzdržuje ustrezne karierne poti in napredovanja svojih pripadnikov. Politika naj in
               mora uveljaviti svoj vpliv pri postavitvah in normativni opredelitvi kriterijev in
               postopkov. Tako ali drugače sproženi procesi glede kompetentnosti škodijo tako
               kredibilnosti političnega nadzora kot strokovni avtonomiji vojske. Tudi zato, ker
               vprašanj o povišanjih vojaških oseb v Sloveniji nismo in nočemo ustrezno urediti.
               Kako si sicer razlagati, da po skoraj četrt stoletja še vedno nismo prevedli vojaških
               činov častnikom in podčastnikom rezervne sestave teritorialne obrambe, ki so
               sodelovali v osamosvojitveni vojni. Tudi povišali smo zgolj peščico od približno 3
               tisoč častnikov in prav toliko podčastnikov, tisti, ki so se borili za državo. Jim
               hočemo povedati, da so iz bivšega sistema in da imajo oznako JLA. Ko se je dogajala
               podobna tranzicija s starešinami, ki so zaprisegli avstro ogrskemu cesarju in kralju
               in kasneje končali v vojski Kraljevine Srbov, Hrvatov in Slovencev in tudi po drugi
               vojni, ko so prihajali iz vojske Kraljevine Jugoslavije v Jugoslovansko armado so
               bili s tem prevajanjem in s temi postopki hitrejši. V Zvezi slovenskim častnikom smo
               že v lanskem letu predlagali, da se te zadeve uredijo in popravijo, zato v Zvezi
               slovenskih častnikov pričakujemo, da bo  opisani pogrom nad vojaško starešinsko strukturo
               končal. Izražamo strinjanje večine pripadnikov stalne sestave Slovenske vojske, da se
               povišata tudi danes obravnavana pripadnika. Od vrhovnega poveljnika vojske pa
               pričakujemo, da bo glede povišanja generalov vrnil zaupanje v institucijo, ki jo
               predstavlja. Hvala.</p>
            </sp>
            <sp xml:id="SDT7-OZO-nujna-8-2015-05-13.sp9">

               <speaker>PREDSEDNIK PETER VILFAN:</speaker>

               <p>Hvala tudi vam za to razpravo. Naslednji predstavnik Sindikata Vojakov Slovenije,
               gospod Gvido Novak. Pred vam dam besedo.</p>
               <p>Predstavnik Sindikata Vojakov Slovenije je danes prisoten na seji, zato ker je to v
               svoji zahtevi podal predlagatelji sklica današnje seje. Jaz sem seveda vmes, včeraj
               in danes, prejel tudi protest ostalih treh sindikatov, ki delujejo v sistemu, jaz ta
               njihov protest sicer lahko razumem, še enkrat ponavljam, danes je prisotnost enega od
               sindikatov na zahtevo predlagatelja stranke, sicer pa menim, da je ta tema danes
               taka, da seveda prisotnost sindikatov ni nujna oziroma potrebna.</p>
            </sp>
            <sp xml:id="SDT7-OZO-nujna-8-2015-05-13.sp10">

               <speaker>GVIDO NOVAK:</speaker>

               <p>Spoštovani predsednik, hvala za besedo. Spoštovani vsi ostali.</p>
               <p>Zahvalil bi se za vabilo in predlog, da se nas povabi. Ker Sindikat Vojakov Slovenije
               menimo, da je potrebno odpreti razpravo na to temo. Kot veste si v Sindikata si že od
               ustanovitve sindikata prizadevamo za spoštovanje predpisov v Slovenski vojski in tudi
               tokrat je tako. Pri diskusiji okoli poviševanja predlaganih dveh kandidatov, ki bi
               naj bila sporna se odpirajo dejansko trije pogoje, ki bi naj bili pogoji za
               napredovanje večino. To pa so, da je predlagan kandidat veteran vojne za Slovenijo,
               da je opravil kakšno mednarodno operacijo ali misijo in da obvlada angleški jezik.
               Kot sem prej povedal v Zakonu o obrambi ni niti enega od teh pogojev kot pogoji za
               napredovanje. To so neka nenapisana pravila, ki jih imamo v Slovenski vojski ogromno,
               ki se spoštujejo, enkrat da in enkrat ne. Konkretno pri poviševanjih se ta nenapisana
               pravila striktno spoštujejo za vse nižje od brigadirja, polkovnika, to pomeni, za
               podčastnike, častnike in do vseh ostalih pripadnikov v Slovenski vojski je nepravično
               in ni pošteno, da se za brigadirja naredi izjema in lahko napreduje, kljub temu, da
               se ta nenapisana pravila izpolnijo v celoti. Mnogi pripadniki niso napredovali ravno,
               zaradi tega, ker niso bili na misiji, ne obvladajo dobro jezika, s tem, da pravim, da
               v celoti ne obvladata. Zaradi tega mislim, da vsa ostala debata, ki po moji oceni je
               bolj politična, na neki način razvodeni, ker pri 7 tisoč 200 pripadnikih, da se
               spoštujejo pravila, ki niso v zakonu za posameznike se pa naredi izjema, to se nam ne
               zdi korektno in ni pošteno.</p>
               <p>Dalje bi želel glede konkretnih kandidatov za generalmajorja povedati, da v Sindikatu
               Vojakov Slovenije lahko ocenjujemo le naše delo ali sodelovanje z njim v socialnem
               dialogu in moram povedati, da smo zelo kritični, ker je častnik, ki je pripravljal
               ukaz, ki ga je načelnik podpisal glede pospešenega koriščanja viškov ur. Generalštab
               je sam priznal na neki način tudi javno, da imamo v Slovenski vojski 400 tisoč viškov
               ur, ki so s 1. januarjem po predpisih in sodni praksi postale nadure. Brigadir Humar
               je pripravil ukaz, po katerem dejansko vojaki te ure koristijo doma po ukazu
               nadrejenih, gledajo v zrak, dobijo minimalno plačo ali malenkost več, nadur pa ne
               bodo nikoli dobili izplačanih. Častnik, ki delovnopravne zakonodaje ne spoštuje s
               stališča Sindikata menimo, da ni primeren za napredovanje. Glede ostalih  kvalifikacij pa mislim, da
               ni na sindikatu, da to komentira.</p>
               <p>Glede drugega kandidata polkovnika Koračina pa menimo in tudi osebno je moje
               stališče, da bo narejena krivica, če ne bo napredoval, ker vse zakonske pogoje za
               napredovanje izpolnjuje. On je častnik, ki ima najdaljši staž na mestu poveljnika
               bataljona okoli 10 let. Nobeden častnik ni bil tako dolgo v Slovenski vojski
               poveljnik bataljona kot on. Poveljeval je trem bataljonom. S Slovensko vojsko je
               dobesedno rastel, začel je kot poveljnik oddelka, danes je poveljnik brigade.
               Angleški jezik, nekaj let nazaj je tudi pridobil certifikat, da ga obvlada, toliko
               kolikor ga mora za zasedbo svojega delovnega mesta in tudi za napredovanje, ker kot
               sem prej povedal, to ni pogoj za napredovanje, in na neki način bo pri njemu storjena
               napaka, če ne bo napredoval. Na drugi način pa bo storjena neka krivica vsem ostalim
               pripadnikom, ki zaradi neizpolnjevanja teh neformalnih pogojev tudi niso napredovali.
               Odločitev je na ministru in da pozivamo, da v tem primeru se odloči in ga napreduje.
               Pozivamo istočasno bodočo ministrico, za katero predvidevamo, da bo skoraj zagotovo
               ministrica, da zagotovi, da se v Slovenski vojski pravila in predpisi spoštujejo za
               vse enako, brez nekih nenapisanih pravil, ki jih imamo ogromno, ne samo na področju
               napredovanja, ampak tudi marsikje drugje in potem se enkrat spoštujejo enkrat pa ne
               za določene posameznike. Za gospoda predsednika države pa apeliramo na njega, da
               dobro razmisli, saj je naše mnenje, da tisti častnik, ki ne spoštuje predpisov
               delovnopravnih in na neki način s tem tudi pokaže, da nima socialne čuta dovolj
               razvitega, da ni primeren za čin generala. Hvala.</p>
            </sp>
            <sp xml:id="SDT7-OZO-nujna-8-2015-05-13.sp11">

               <speaker>PREDSEDNIK PETER VILFAN:</speaker>

               <p>Hvala tudi vam. Predsednik Zveze veteranov vojne za Slovenije, Ladislav Lipič.
               Izvolite.</p>
            </sp>
            <sp xml:id="SDT7-OZO-nujna-8-2015-05-13.sp12">

               <speaker>LADISLAV LIPIČ:</speaker>

               <p>Hvala lepa, gospod predsednik. Članice in člani Odbora za obrambo. Hvala, da ste nas
               povabili in hvala tudi predlagatelju tega vabila.</p>
               <p>Veterani vojne za Slovenijo, ki smo združeni v Zvezi veteranov vojne za Slovenijo se
               pravzaprav nikoli do sedaj nismo oglašali oziroma dajali mnenja k predlogom za
               napredovanje in imenovanja pripadnikov in pripadnic Slovenske vojske. Ne samo, zaradi
               tega, ker nismo bili o tem povprašali, temveč predvsem iz razloga, ker smo k
               predlogom, kateri so pripravili v generalštabu Slovenske vojske in jih je ministru za
               obrambo podal načelnik generalštaba Slovenske vojske povsem in v celoti zaupali. Tako
               je tudi v tem primeru, čeprav se le ta razlikuje v nekaterih pomembnih podrobnostih.
               Če ne bi bilo teh podrobnosti, katere sem slišal tudi do sedaj bi bilo enako tudi v
               tem primeru. Sedaj, ko smo slišali podane obrazložitve se je ugotovilo, da Franc
               Koračin izpolnjuje potrebna kompetentna merila, ker obvlada jezik in ima za to tudi
               ustrezen <stage>/ nerazumljivo/</stage>. Razen tega je ta isti Franc Koračin med vojno za Slovenijo
               kot je že bilo povedano poveljeval enoti Teritorialne obrambe v Gornji Radgoni, ki se
               je spopadala z enoto polkovnika Popova. Od vsega in celo preseganju strogih
               kompetentnih meril, ki veljajo v Slovenski vojski smo sedaj slišali iz podanih
               obrazložitev. Drugo. Prav tako se je izkazalo, da brigadir David Humar v
               Jugoslovanski armadi ni vztrajal do novembra 1991, ampak se je v takratni
               Teritorialno obrambi zaposlil 23. julija 1991 in ima tudi zato veljavno odločbo.</p>
               <p>Dovolite mi še enkrat, da ponovim stališče Vojnih veteranov, ki smo združeni v Zvezi
               veteranov vojne za Slovenijo. Popolnoma in v celoti zaupamo predlogu načelnika
               generalštaba Slovenske vojske, s katerim predlaga povišanje obeh imenovanih v višji
               čin. Spoštovani predsednik,  samo še nekaj besed mi dovolite, glede na to, da imam
               priložnost danes biti na tem odboru. In sicer, v petek, 15. maja 2015, je dan
               Slovenske vojske in prav je, da pripadnicam in pripadnikom naše vojske zaželimo
               veliko uspeha pri upravljanju njihovega, za državo Slovenijo pomembnega poslanstva.
               Zaradi težavnih in zahtevnih gospodarskih razmer se tudi naša vojska nahaja pred
               številnim izzivi in delujejo vsak dan v težavnejših razmerah. Težav povzročenih s
               pomanjkanjem finančnih in materialnih zmogljivosti še lahko razumemo, ne razumemo pa
               skrajne politizacije, v kateri se je zaradi široko odprtih vrat v temu pojavu znašla
               ta ista Slovenska vojska. Dobro bi bilo in prav bi bilo, da tudi tisti posamezniki,
               ki so bili omenjeni, ki so spodbudili to razpravo iz same Slovenske vojske, da
               stopijo do načelnika, ministra in se o tem tudi doma dogovorijo, kje so te napake, o
               katerih je govoril tudi predstavnik enega izmed sindikatov, ki je danes vabljen na to
               sejo. Prav bi bilo, da se s tako politizacijo preneha ter da se vsa energija usmeri v
               stabilizacijo razmer v celotnem obrambnem sistemu. Nacionalna varnost in obrambni
               sistem kot sestavni del te je pomembna zadeva, da bi lahko služila z dnevno politično
               ali politikantske namene. Veterani verjamemo, da bo ta pomemben državnozborski organ
               kar Odbor za obrambo vsekakor. Nedvoumno je uspel v svojem mandatu ne samo ublažiti
               negativni in celo nevarni proces, ampak ga tudi zaustaviti, zato prosim, da razumete,
               da to ni le naša prošnja, ampak je to zahteva veteranov, kajti Veterani vojne za
               Slovenijo smo bili tisti, ki smo ta obrambni sistem, katere sestavni del je tudi
               vojaška obramba in Slovenska vojska ustvarjali in izgradili in zato so v Vojni za
               Slovenijo nekateri položili na oltar domovino svoja življenja, zato se nima prav
               nihče ne glede na zasluge pravice igrati s tem sistemom. Hvala lepa.</p>
            </sp>
            <sp xml:id="SDT7-OZO-nujna-8-2015-05-13.sp13">

               <speaker>PREDSEDNIK PETER VILFAN:</speaker>

               <p>Hvala. Imam še eno pooblastilo, zapustil nas je poslanec Franc Jurša nadomešča ga
               gospa Jenko. Naslednji, ki ima besedo je sedaj bivši minister za obrambo in poslanec
               DZ, gospod Veber. Gospod Veber, glede na to, da se približuje čas, ko bomo sejo
               prekinili, ali želite besedo ali boste v nadaljevanju morda? Izvolite.</p>
            </sp>
            <sp xml:id="SDT7-OZO-nujna-8-2015-05-13.sp14">

               <speaker>JANKO VEBER (PS SD):</speaker>

               <p>Predsednik, hvala za besedo. Hvala tudi za to, da ste me povabili kot bivšega
               ministra na današnjo sejo Odbora za obrambo.</p>
               <p>Kajti ob tej priložnosti bi se želel iskreno zahvaliti tako načelniku generalštaba
               kot celotnemu generalštabu in tudi komisiji, ki je pripravljala predloga za
               povišanje, ki bodo izvedena ob dnevu Slovenske vojske. Gre za izjemno kvalitetne
               predloge, kajti v čin brigadirja bodo povišani sedanji poveljniki, ki že odpravljajo
               naloge brigadirja in nenazadnje tudi povišanje v čin generalmajorja je ravno tako
               predlagan za gospod Davida Humarja, ki že opravlja naloge, ki zahtevajo čin
               generalmajorja torej namestnika načelnika generalštaba.</p>
               <p>Če se na kratko sprehodim skozi predlagane predloge. Za brigadirja gospod Roman
               Urbanč, je poveljnik prve brigade Slovenske vojske in zahtevan čin brigadir. Ravno
               tako gospod Milan Žurman, poveljnik brigade in sicer poveljnik logistične brigade,
               zahtevan čin brigadir. Ravno tako gospod Ernest Anželj, poveljnik enote za podporo
               delovanja generalštaba torej zahtevan čin brigadir. Ravno tako gospod Franc Koračin,
               poveljnik 72. brigade in zahtevan čin brigadir. Gre za strogo spoštovanje kriterijev
               in pravil, ki jih je potrebno izpolniti zato, da dosežejo napredovanja. Še enkrat
               zahvala za izjemno kvalitetne predloge. Hkrati tudi odgovor gospodu Mahniču, da je
               nekako zaskrbljen, ker je prišlo do tolikšnih predlogov za povišanje, torej
               povišujemo poveljnike, ki že opravljajo naloge, ki zahtevajo čin brigadirja, tako da
               je to začudenje povsem odveč.  Pri gospodu Davidu Humarju ravno tako. Namestnik načelnika
               generalštaba je naloga za katero je potrebno imeti tudi čin generalmajorja in upam,
               da bo tudi ob dnevu Slovenske vojske ta postopek zaključen.</p>
               <p>Glede ostalih zadev bi se želel predvsem odzvati na stališče, ki ga je prebral gospod
               Krek. Gre za stališče vrhovnega poveljnika obrambnih sil. Zelo sem zaskrbljen nad
               takšnim stališčem. Namreč opozarja na kadrovsko problematiko v Slovenski vojski,
               hkrati pa vas moram seznaniti, da v Slovenski vojski imamo ta hip z nazivom čina
               generalmajorja gospoda Gederja, potem imamo z nazivom generalmajorja gospoda Božiča
               in generalmajorja ta hip tudi aktualni načelnik generalštaba dr. Andrej Osterman. Dr.
               Andrej Osterman odhaja v letu 2016 v pokoj. Torej gospod Geder, torej generalmajor,
               ki se vrača iz Bruslja v Slovenijo bo tik pred upokojitvijo ko se bo vrnil v
               Sloveniji in ostane v sestavu Slovenske vojske generalmajor Božič, ki opravlja ta hip
               naloge v organizaciji Združenih narodov. Tako da ko predsednik republike oziroma
               vrhovni poveljnik oboroženih sil izpostavlja zaskrbljeno, da ni dovolj izdelana
               karierna pot potem me to resnično skrbi, kajti če ne bo izvedel imenovanja v čin
               generalmajorja pri gospodu Davidu Humarju bo dejansko oslabil sestavo, poveljniško
               strukturo Slovenske vojske kar me izjemno skrbi kot bivšega ministra, ki sem med
               drugim dal zelo velik poudarek prav karierni poti pripadnikov Slovenske vojske in naj
               povem, to je tudi odgovor gospodu Mahniču, da je bil tudi konec leta 2014 sprejet nov
               pravilnik o službeni oceni v Slovenski vojski s katerim smo službeno ocenjevanje kot
               eno od najpomembnejših elementov za napredovanje dogradili in odpravili nekatere
               anomalije, ki so se pojavile v praksi. Tudi to je bilo pripravljeno zaradi opozoril
               sindikata. Torej pravilnik je izčiščen zato, da bodo ti postopki pri ocenjevanju še
               bolj transparentni.</p>
               <p>In to kar želim seveda izpostaviti v tem trenutku pa je, da resnično očitno
               predlagatelje skrbi dosledno spoštovanje karierne poti in postopkov za predloge za
               napredovanje v višji čin. Kot primer slabe prakse in primer kaj se ne sme dogajati v
               Slovenski vojski bom pa izpostavil primer mojega predhodnika gospoda Hojsa. Ko je bil
               predsednik vlade gospod Janez Janša je bil predlagan gospod Dobran Božič za načelnika
               generalštaba s činom brigadirja in seveda je bil tudi s strani takratnega ministra
               Hojsa podan predlog za povišanje v čin generalmajorja gospoda Božiča in takrat gospod
               Božič ni izpolnjeval kriterijev za naziv v čin generalmajorja, vendar je takratna
               vlada, ki je pod okriljem bila SDS takrat in pod vodstvom kolega Hojsa vseeno želela
               izpeljati postopek mimo vseh pravil. In danes se pogovarjamo o tem, da želi nekdo
               usporavati, ki je kršil pravila, čisti postopek. Tako da samo opozarjam na to, da je
               zelo nekorektno od predlagateljev, da očitajo postopke, ki so jih sami storili drugim
               in s tem seveda tudi zmanjšujejo pomen dneva Slovenske vojske, ki bo 15. tega meseca
               in resnično upam, da bo vrhovni poveljnik izpeljal tudi to svojo nalogo, ki jo ima,
               da poviša gospoda Davida Humarja v čin generalmajorja. Hvala.</p>
            </sp>
            <sp xml:id="SDT7-OZO-nujna-8-2015-05-13.sp15">

               <speaker>PREDSEDNIK PETER VILFAN:</speaker>

               <p>Hvala.</p>
               <p>Gospod Hojs, vam bom dal besedo, seveda ampak res omejeni smo. Ob 9 moramo nujno
               prekiniti to sejo, ker že čaka seveda… je zaseden tale prostor. Izvolite.</p>
            </sp>
            <sp xml:id="SDT7-OZO-nujna-8-2015-05-13.sp16">

               <speaker>ALEŠ HOJS:</speaker>

               <p>Najprej bi seveda moral odgovoriti bivšemu ministru gosopdu Vebru. Torej podatek o
               tem, da sem jaz imenoval gospoda Dobrana oziroma predlagal imenovanje gospoda Dobrana
               na mesto brez ustreznih kompetenc in čina, ne drži. Drug podatek, ki ne drži je to,
               da gospoda Dobrana nisem predlagal v napredovanje v naziv generalmajorja ob njegovem
               imenovanju v načelnika generalštaba. Torej tudi to ne drži, ampak sem ga predlagal šele preden sem iz
               ministrstva odhajal. Tako, da bi bilo prav, če bi se vsaj datumsko stvari razjasnili
               in tukaj ne trosili laži.</p>
               <p>Gospod Dobran je bil imenovan na mesto načelnika Generalštaba Slovenske vojske povsem
               v skladu z vsemi pravili in z vsemi zakonskimi podlagami. Drži, da je ob mojem
               predlogu, ko sem iz ministrstva odhajal, da se gospoda Dobrana, ki je bil mimogrede
               takrat že eno leto načelnik Generalštaba, le ta poviša, takrat pa so zaradi različnih
               interpretacij o tem ali nekdo je lahko povišan v skladu s tem koliko časa je v neki
               funkciji ali v tem koliko časa je na funkciji, ki jo lahko zaseda z enim činom nižje
               je napredovan, pojavila različna tolmačenja. In jaz sem seveda absolutno akceptiral
               to kar je tudi naredil na koncu gospod predsednik Republike, odločil se je, da bo moj
               predlog zadržal za, mislim da eno polovico leta ali eno leto in potem, ko je ta čas
               minil, gospoda Dobrana povišal v naziv generalmajorja.</p>
               <p>Druga stvar, ki sem jo hotel povedati oziroma, če mi dovolite še dve stvari. Torej mi
               smo tudi v imenu združenja veseli, ker ste nas poklicali in moram reči, da smo v
               združenju vedno želeli in zastopali stališča, da je prav, da v tej državi tisti, ki
               so za to državo se borili, tako na političnem kot vojaškem področju napredujejo, da
               so ustrezno nagrajeni in da konec koncev tudi zato, ker so se v letih 1990 in 1991
               borili, nekako udejanjijo. Jaz moram reči, da osebno gospoda Humarja dobro poznam.
               Poznam ga iz časa svojega ministrovanja in vse kar sem imel opraviti z njim, moram
               izreči samo eno veliko pohvalo. Meni se je zdel to kompetenten človek. Zdel se mi je,
               da je svoji funkciji dorasel. Vedno je bil kredibilen in moram reči, da so me izjemno
               presenetile navedbe, ki sem jih v zadnjih dnevih bral o tem kaj je z njegovim
               prestopom in kaj je z njegovo izobrazbo. Jaz v času, ko sem bil minister, nisem
               nikoli raziskoval kdaj je kdo prestopil, ker se mi je zdelo samo po sebi razumljivo,
               da tisti, ki v Slovenski vojski so, vendarle so prišli tja po nekih pravičnih in
               poštenih kriterijih. Če je nekdo naredil napako, tudi če je bil to gospod Janez
               Janša, o čemer se večkrat govori, ki naj bi leta 1992 oziroma 1991 podpisal ta
               pristop gospoda Humarja, to seveda zadeve ne spremeni. Dejstvo je, da je takrat
               Slovenska Vlada, slovensko predsedstvo dalo vsem vojakom, častnikom možnost, da
               prestopijo od 27. 6. do 2. 7.. Kdor je to storil je storil, kdor tega ni storil, ni
               storil. In več kot očitno je, da gospod Humer tega ni storil, vendar tega jaz nisem
               vedel. Da pa seveda je jasno, da je ta način kadrovanja, ki nekako, pod narekovajih,
               preferira vojake ali pa starešine bivše Jugoslovanske armade, pravzaprav postalo
               pravilo ali pa bi rekel, neko nič takega, je vendarle treba pogledati tudi s
               političnega vidika. Poglejte, mi smo imeli ministra, mi smo imeli v slovenski vladi
               ministra, ki je nasprotoval Slovenski vojski. Ne čudite se, da v kolikor imamo take
               ministre, tudi v Slovenski vojski ne prosperirajo tisti, ki so nekdanji pripadniki
               Jugoslovanske armade. Moram še enkrat povedati, vsi tisti, ki so se borili na strani
               teritorialne obrambe in ki niso bili v vrstah Jugoslovanske armade kot agresorji,
               mislim da ni nikakršnih problemov, da napredujejo. Meni se na koncu postavlja samo
               eno vprašanje in to mislim, da bi bilo pravzaprav vprašanje tako za tiste, ki so
               predlagali ta napredovanja kot seveda tudi za odbor, ali imajo starešine, ki
               napredujejo, ustrezno izobrazbo. Jaz imam informacije, da med drugim gospod Humar ni
               nostrificiral niti svojega magisterija niti ne najde svoje diplome. V kolikor to
               drži, bi bilo to za mene, bi rekel, res veliko vprašanje. In druga stvar, ali imajo
               ustrezne kompetence. Govoriti o tem, da pa ima nekdo kompetenco s tem, da je bil na
               misiji v Skopju, oprostite, predstavniki slovenskih častnikov, enačiti misijo Nata v
               Skopju in kinetično misijo v Afganistanu ali pa na Kosovu, poveljnik ja. Tako,
               poveljnik Skopju. Veste kaj pomeni poveljnik v Skopju? Pomeni pisarna, 20 zaposlenih
               in nič drugega. Poveljnik v kinetični misiji na Kosovu, v Afganistanu, v Libanonu pa
               pomeni čisto nekaj drugega.</p>
               <p>Hvala lepa.</p>
            </sp>
            <sp xml:id="SDT7-OZO-nujna-8-2015-05-13.sp17">

               <speaker>PREDSEDNIK PETER VILFAN:</speaker>

               <p>Dobro. Hvala tudi vam.</p>
               <p>Sedaj pa nepreklicno torej prekinjam 8. nujno sejo Odbora za obrambo, ki jo bomo
               nadaljevali petnajst minut po končani seji Državnega zbora, predvidoma v velikem
               salonu, sicer pa boste o tem v teku dneva obveščeni.</p>
               <p>Hvala lepa. <stage type="time">(SEJA JE BILA PREKINJENA 13. MAJA 2015 OB 9.00.)</stage>
               </p>
            </sp>
         
            <stage type="time"/>
            

            <sp xml:id="SDT7-OZO-nujna-8-2015-05-13.sp18">

               <speaker>PREDSEDNIK PETER VILFAN:</speaker>

               <p>Lep pozdrav vsem!</p>
               <p>Pričenjam s prvim nadaljevanjem 8. Nujne seje Odbora Državnega zbora Republike
               Slovenije za obrambo, ki je bila sklicana na podlagi 47. in drugega odstavka 48.
               člena Poslovnika Državnega zbora Republike Slovenije. Pozdravljam vse navzoče člane
               odbora, vse vabljene ter navzoče predstavnike medijev!</p>
               <p>Obveščam vas, da so zadržani in se seje ne morejo udeležiti naslednji člani oziroma
               gre za enega člana, to je gospo Miha Kordiš. Imam pa tri pooblastila, torej na seji
               kot nadomestni člani odbora s pooblastili sodelujejo naslednji poslanci, gospod Bojan
               Podkrajšek namesto Franca Breznika, gospod Janko Veber namesto Matjaža Hana in gospod
               Tilen Božič namesto Marjana Dolinška.</p>
               <p>S sklicem seje ste prejeli naslednji dnevni red, sporno povišanje dveh pripadnikov
               Slovenske vojske v čin brigadirja in generalmajorja. </p>
               <p>Ker v poslovniškem roku nisem prejel predlogov za razširitev dnevnega reda oziroma za
               umik predlagane točke dnevnega reda, je določen takšen dnevni red seje kot ste ga
               prejeli s sklicem.</p>
               <p>Nadaljujemo s <title>1. točko dnevnega reda – sporno povišanje dveh pripadnikov
                  Slovenske vojske v čin brigadirja in generalmajorja.</title> Na jutranji seji so
               imeli besedo najprej predlagatelj zahteve za sklic seje, to je Poslanska skupina SDS,
               potem je govoril minister za kmetijstvo v funkciji obrambnega ministra, predstavnik
               Urada predsednika Republike Zveze slovenskih častnikov, Sindikat vojakov Slovenije,
               Zveze veteranov vojne za Slovenijo, združenje za vrednote slovenske osamosvojitve,
               govoril je tudi bivši minister gospod Janko Veber in kot sem med temi naštetimi
               omenil tudi Sindikat vojakov Slovenije, sem se potem odločil, da v nadaljevanju te
               seje povabil tudi še predstavnika dveh sindikatov in sicer Sindikat Ministrstva za
               obrambo in Sindikat vojske obrambe in zaščite.  Moje stališče je še vedno, da je to seja in tema na
               kateri seveda ni nujna prisotnost predstavnikov sindikatov, ampak če sem zjutraj
               povabil predstavnike enega sindikata predvsem zaradi tega, ker je bil to predlog
               predlagatelja tele danes seje, seveda sem potem se odločil, da povabim še
               predstavnike že omenjenih dveh sindikatov.</p>
               <p>In sedaj dajem besedo predstavniku sindikata Ministrstva za obrambo, gospod Darko
               Milenkovič.</p>
               <p>Izvolite.</p>
            </sp>
            <sp xml:id="SDT7-OZO-nujna-8-2015-05-13.sp19">

               <speaker>DARKO MILENKOVIČ:</speaker>

               <p>Hvala za besedo.</p>
               <p>Najprej se v imenu obeh sindikatov zahvaljujem za dodatno povabilo. Sicer z vašim
               stališčem, osebnim, se dejansko strinjam, to sva se že danes menila, da nobeden od
               sindikatov na seji, ki govori o kadrovskih postopkih v Slovenski vojski nima kaj
               početi. To je dejstvo. Enako kot nepolitika. Zahvaljujem vam se za današnji uvod, ki
               ste ga danes zjutraj dal kot prvo govoreči okoli pristojnosti odbora za obrambo in v
               imenu teh dveh sindikatov, torej se pravi, gre za največji, najstarejši Sindikat
               Ministrstva za obrambo in drugi najstarejši Sindikat vojske obrambe in zaščite, bi
               mogoče apeliral ali pa pozval Odbora za obrambo, da se v nadaljevanju svojega
               delovanja osredotoči na tri zelo pomembne točke kakor za nas kot sindikaliste tako za
               zaposlene in kot tudi za ministrstvo in za Slovensko vojsko.</p>
               <p>In sicer, prvič, daste vse svoje moči, da dvignete sredstva za obrambni proračun, ko
               se bo govorilo o kakršnimikoli sredstvi. Drugič, da malo pritisnete na gas, bi temu
               po domače povedal, pri doseganju političnega konsenza za spremembe Zakona o obrambi,
               ki je zelo nujno. In tretjič, da nam pomagate pri sklepanju kolektivne pogodbe za
               obrambni resor. V nadaljevanju bom pojasnil tudi zakaj.</p>
               <p>Ko govorimo o kadrovskih postopkih v Slovenski vojski, se v večini danes s tistim kar
               je povedal generalmajor Šteiner, dejansko strinjam. Tudi z ostalimi se strinjam, da
               imenovanje pripadnika Slovenske vojske v čin, je zgolj zaključek kadrovskega postopka
               in nič drugega. Torej se pravi, pripadnik Slovenske vojske se postavlja v formacijsko
               dolžnost oziroma uradniški naziv. Pri tem kadrovskem postopku, ki pri visokih
               častnikih in podčastnikih traja tudi do enega leta, se preveri vse kompetence, vsa
               znanja, vse potrebno ali zadovolji vse pogoje, ki jih mora imeti in šele potem se
               opravi njegovo postavitev v čin oziroma v naziv ali pa drugače povedano, formacijsko
               dolžnost. Na to formacijski dolžnosti so praviloma, ker pač ni bilo ustreznih činov,
               imenovani oziroma postavljeni pripadniki, ki zaostajajo en čin do tistega, ki ga pač
               pričakujemo, ki ga mora imeti na določeni dolžnosti in pri imenovanju v čin gre zgolj
               za stažiranje določenega pripadnika, pri čemer zopet mora imeti dobro službeno oceno
               in dobro mnenje nadrejenega in dejansko pridobivanje še tistega zadnjega čina v tem
               kadrovskem postopku. Je dejstvo, kot sem že povedal, da ne sindikati ne politika v
               teh kadrovskih postopkih nimajo kaj početi, ker potem bomo v Slovenki vojski imeli
               politično sindikalno kadrovanje in ne vem strokovno kadrovanje. To je dejstvo.</p>
               <p>Pri danes naštetih pripadnikih, ki se povišujejo v zelo visoke čine, o njihovih
               kompetencah, zaslugah, itn., jaz danes ne bi govoril. O tem so pristojne strokovne
               službe Ministrstva za obrambo oziroma Slovenske vojske, ki so to ocenjevale kot tudi
               nekateri drugi akterji. Ampak osebno se bi osredotočil na zlasti enega pripadnika
               oziroma današnjega namestnika načelnika Generalštaba in to zlasti pri očitku
               Sindikata vojakov Slovenije, da nima čuta za socialni dialog, in da nezakonito
               postopa pri izdajanju ukazov. Ne <stage>/ nerazumljivo/</stage> se s tem ne strinjamo. Namreč
               poudaril bom samo tisto kar smo že večkrat povedali. Z vsemi ministri, tudi
               ministrico, nekdanjo, Ljubico Jelušič, kot tudi z vsemi državnimi sekretarji, z vsemi
               načelniki Generalštaba, njihovimi namestniki oziroma z vsemi akterji smo vedno v ta
               dva sindikata, preostala dva sindikata, pa to trdim tudi za Sindikat pilotov, ki je
               še tretji, smo vedno imeli zelo kvaliteten socialni dialog. Nikoli nismo imeli težav
                   s socialnim
               dialogom. Težava je bila realizacija nekaterih skupnih sklepov, ki pa zopet niso
               striktno in strogo vezani za imenovane funkcije, torej se pravi ministrstva ali pa
               Slovensko vojsko. Predvsem so vezani za politiko. To sedaj povezujem, spremembe
               Zakona o obrambi, ki so nujne, kolektivne pogodbe, itn. Tistega, kar pa zagotovo ne
               morejo narediti, čeprav bi verjetno želeli, so pa višje plače v Slovenski vojski,
               ampak do tega ne bo tako hitro prišlo, ker smo vezani za neke druge procese.</p>
               <p>Okoli zakonitosti postopkov oziroma izdajanje ukazov, bi pa samo poudaril to. Čudi
               me, da sindikat, ki 90 % sproženih kolektivnih sporov, delovnih sporov izgubi in s
               tem omeji kakršnokoli možnost dodatnega socialnega dialoga, sploh govori še o zakonih
               <stage>/ nerazumljivo/</stage> postopka. Strinjam pa se s predsednikov SVS oziroma se vsi skupaj
               strinjamo, da glede na naloge, ki jih naši pripadniki opravljajo, je v Slovenski
               vojski premalo plačanih nadur. To se pa strinjamo.</p>
               <p>Za zaključek bi samo še enkrat pozval odbor za politiko, da tiste tri zadeve, ki sem
               jih izpostavil, da skušajo vse skupaj z nami, da dosežemo končno in dokončno nazaj
               vračanje denar v obrambni proračun, ki je zelo pomemben za delovanje obrambnega
               resorja, da nam zagotovite politični konsenz za nov Zakon o obrambi, spremenjen Zakon
               o obrambi, ki je zelo nujen in normalno za kolektivno pogodbo.</p>
               <p>Hvala.</p>
            </sp>
            <sp xml:id="SDT7-OZO-nujna-8-2015-05-13.sp20">

               <speaker>PREDSEDNIK PETER VILFAN:</speaker>

               <p>Hvala tudi vam.</p>
               <p>Ugotavljam, da so besedo dobili vsi tisti povabljeni, ki so besedo tudi želeli. Zato
               sedaj odpiram razpravo članov in članic odbor in sprašujem, kdo želi razpravljati.
               Vidim prijavo. Gospod kolega Marjan Pojbič, izvolite.</p>
            </sp>
            <sp xml:id="SDT7-OZO-nujna-8-2015-05-13.sp21">

               <speaker>MARIJAN POJBIČ (PS SDS):</speaker>

               <p>Spoštovani gospod predsednik, hvala lepa.</p>
               <p>Razpravo, ki sem jo poslušal danes dopoldan, torej na uvodni seji, moram reči, da je
               definitivno razkrila neke stvari, ki tako po moji oceni kot po oceni Slovenske
               demokratske stranke niso v skladu s tistim, kar smo poslušali deklarirano od
               predstavnikov ministrstva in posameznih združenj, gospoda Lipiča, gospoda Šteinerja,
               itd. Ta seja zagotovo ne bi bila sklicana in ta seja, ki jo je predlagala Slovenska
               demokratske stranka, ni politikantstvo. Jaz si kot poslanec te stranke tega ne
               dovolim, da se kdorkoli v tem Državnem zboru dovoli takšno kvalifikacijo, predvsem
               zato, ker interes sklica te seje ni bil interes politikantstva, temveč razčistiti z
               zadevami, ki po moji oceni in po oceni Slovenske demokratske stranke niso v skladu z
               zakonodajo, v skladu z vsemi tistimi dokumenti, ki zagotavljajo, da se morajo, torej
               da se določene aktivnosti ne glede na to kje, izvajajo na način kot to določa
               zakonodaja. In danes sem poslušal, mislim da je Uroš Krek, če se ne motim prav… Je,
               je. Ta gospod je danes povedal stališče predsednika države, hkrati tudi Vrhovnega
               poveljnika oboroženih sil v Republiki Sloveniji. In vsi tisti, ki smo poslušali to
               kar je gospod tukaj prebral, bi se morali v nekih določenih segmentih zamisliti in
               ugotoviti, da je sklic te seje imel ustrezne argumente. In potem v tistem trenutku
               odpade vsako natolcevanje, da je šlo za politikantstvo. Vsako. Kako so se vodili
               določeni postopki na Ministrstvu za obrambo v zvezi s temi povišanji, je bilo jasno
               možno razbrati iz tistega,  kar je povedal predstavnik, gospod Uroš Krek, na eni
               strani in na drugi strani del tistih, ki zagovarjajo take rešitve in na tretji strani
               predstavnika sindikata. Zelo zanimivo, za mene presenetljivo, je poslušati sindikate,
               ki delujejo na področju obrambnega ministrstva, govorim v celoti, ne govorim o
               posameznih segmentih, ki jih zastopajo posamezni sindikati, je povsem različno ali pa
               celo diametralno nasprotno, torej, nekaj ne more biti v redu. Ali se določeni
               sindikati postavljajo v vlogo oziroma interes zagovarjanja posameznikov s tem, da jih
               pač neko ozadje prepričuje k temu, da govorijo na tak način in neke druge sindikate
               pa na drugačen način? To je za mene absolutno sprejemljivo. Dokazuje, da vsi tisti,
               ki sedimo tukaj, poslanke in poslanci, ne glede na to iz katere stranke smo, lahko
               ugotavljamo, da je nekaj zelo narobe. Ker, če se trije sindikati, ki bi morali, to je
               moja osebna ocena, zagovarjati interese vojske, interese vsega tistega, kar se tam
               dogaja in interese vseh teh struktur na tak način, da bi se tam poenotili in na to
               komisijo prišli s skupnimi stališči na tak način, da bi zagovarjali pred nami tisto,
               kar je za njih ključno, najpomembnejše in ki bi bogatilo ministrstvo povezano z vsemi
               strukturami, s kompletnim vojaškim podsistemom, ampak tukaj doživljamo nekaj čisto
               drugega in to mene strašansko moti. Na drugi strani smo zadnjič slišali mnenje
               predsednika države hkrati vrhovnega poveljnika Slovenske vojske. Za mene je vrhovni
               poveljnik Slovenske vojske za enkrat še najbolj kredibilna oseba, če vemo kaj to
               pomeni v vojski, kako stvari tečejo, hierarhija. Če je on to povedal tukaj jasno pred
               nami vsemi, da po njegovi oceni ni vse tako kot bi moralo biti, potem je za mene
               dovolj velik razlog, da dvomim v to in mnenje razprave v tistih, ki nas tukaj
               poskušajo prepričevati, da smo Slovenska demokratska stranka polikati, ker smo to
               vprašanje podprli. To je tisto temeljno vprašanje. Jaz in moja poslanska skupina,
               torej, naša poslanska skupina si tega nikoli ne bo dovolila, da bi se poskušalo nas
               na tak način okvalificirati. Če na drugi strani imamo to kar sem povedal. Mnenje
               sindikatov je drugačno, torej, vrhovnega poveljnika oboroženih sil drugačno od
               tistega kot so posamezniki in vršilec dolžnosti ministra za obrambo, danes tukaj
               razlagal na temu odboru. Temu ne morete oporekati to so dejstva, sedaj sem govoril
               izključno v dejstvih. Lahko oporekate na način, da trdite, da vrhovni poveljnik
               oboroženih sil RS nima prav, tako kot si je danes dovolil govoriti gospod Veber
               tukaj, češ, da je zaskrbljen, če vrhovni poveljnik oboroženih sil tako razmišlja, ker
               sem si zapisal njegov stavek. Minister, ki je bil pred nekaj dnevi še minister za
               obrambnem ministru, danes tako razmišlja in tako razpravlja tukaj na tem odboru v
               zvezi z mnenjem vrhovnega poveljnika oboroženih sil RS. Še enkrat dodatno poudarjam,
               da iz tega sledi, da nekaj ni v redu. Jaz ne trdim in si tega ne bom nikoli dovolil,
               da bi se spuščal v zadeve, ki bi morale biti peljane v skladu z zakonodajo in
               strokovnimi merili, ki so zapisani, ampak očitno temu in tako. Mene niste prepričali.
               Tisti, ki sedite tukaj oziroma ste sedeli dopoldne, mene niste prepričali.  Danes je bilo zelo jasno
               povedano kaj pravzaprav naj bi bila tista osnovna podlaga za to, da lahko posamezni
               častniki napredujejo, kaj bi morali pravzaprav upoštevati kot podlago. Danes je bilo
               to zelo jasno rečeno. Zelo jasno je bilo tudi med drugim rečeno, da naj bi bili
               veterani vojne za Slovenijo prisotni na misijah in da bi morali obvladati tuje
               jezike. Jaz mislim, da so to trije pogoji, s katerim se strinjam, da bi morali biti
               kot ena izmed podlag za to, da bi lahko častniki dosegali tiste najvišje funkcije v
               Slovenski vojski. Ali je to v skladu z zakonom morajo povedati tisti, ki znajo na
               pravi način tudi strokovno obrazložiti stvari, ki so v zakonu zapisane. Jaz mislim,
               da v zakonu nič ni napisano od tega, da to ne bi bil del tistega, kar je potrebno za
               to, da se gre v te zadeve.</p>
               <p>Danes je bilo veliko povedanega tudi s strani sindikata, ko je bil tukaj, mislim da
               je bil eden drugi sindikat, da po njihovi oceni ta gospod, o katerem govorimo danes
               in to je med drugim tudi David Humar, da po njihovi oceni ne izpolnjuje pogojev,
               ključnih pogojev za to, da lahko napreduje na mesto generalmajorja. Povedali so, da
               je sodeloval pri nekem določenem predpisu in da ne spoštuje delovnopravne zakonodaje.
               To je sindikat povedal tukaj na tej seji. Za mene je to absolutno nesprejemljivo, da
               bi postavljali na pomembne funkcije, kjerkoli, ljudi, ki ne spoštujejo zakonodaje. To
               je moja ocena. Tako so povedali sindikati tukaj, to si nisem izmislil, ker sem si
               zapisal. Sindikat, ki je bil danes tukaj prisoten je to povedal. Jaz sem si to
               zapisal in je prav, da na te stvari opozorim, to je moje mnenje.</p>
               <p>Bom zaključil. Jaz mislim, da po vsem tem kar sem danes tukaj slišal, da je bilo še
               kako pomembno in kako prav, da smo se v Slovenski demokratski stranki pozvali ta
               odbor, da tukaj o tem vprašanju spregovorimo in na koncu bodo tako odločili, to sem
               prepričan, vrhovni poveljnik Slovenske vojske, gospod Borut Pahor, nam pa se je zdelo
               še kako pomembno, da na problematiko kot smo jo slišali in videli opozorimo in to smo
               tudi storili, zato resnično zavračam vsa natolcevanja in vse poskuse, da poslušajo
               napotiti Slovenski demokratski stranki, ki je to vložila, da smo politikanti in da
               smo izključno in zaradi tega vložili torej pozvali predsednika odbora, da je sklical
               ta odbor za obrambo. To je tisto, kar jaz mislim, da je prav in da je prav, da ljudje
               to slišijo.</p>
               <p>Za zaključek samo to. Jaz sem prepričan, da je danes vseh teh pogovorov, ki smo jih
               danes slišali in vseh razpravljavcev, ki smo jih danes tukaj poslušali jasno
               razvidno, da so določene stvari šle mimo tistega kar bi moralo  upoštevati, da bi do teh imenovanj prišlo
               resnično v skladu z zakonom in vsemi tistimi pravili, ki veljajo brez neke politično
               motivirane zgodbe iz ozadja in ravno to se je tukaj zgodilo. V to sem prepričan in to
               se ne bi smelo zgoditi. Jaz sem prepričan tudi hkrati, da je Slovenska vojska temelj
               te države, da je gradila skupaj z vsemi ostalimi, ki smo se odločili takrat, ko smo
               glasovali za svojo državo, samostojno RS in da je treba to spoštovati in upoštevati.
               Če je Slovenska vojska temelj slovenske družbe je, potem treba biti na vse stvari, ki
               niso in ki mislimo, da ne gredo v pravo smer na njih zelo občutljivi. Sami veste, če
               poči temelj kaj se, potem zgodi z nadgradnjo. To je tudi eden izmed ključnih
               razlogov, da smo to storil.</p>
               <p>Zadnji stavek. Jaz sem prepričan osebno, da imamo v Slovenski vojski bistveno bolj
               pomembna vprašanja, s katerimi se je treba Slovenska vojska ukvarjati tudi politika
               in to je, da najdemo rešitev za socialni status vojakov Slovenske vojske. To je
               temeljno vprašanje. Če se bomo s tem ukvarjali in temu vložili energijo, ki smo jo
               dolžni vložiti tudi politika lahko pričakujemo, da bo Slovenska vojska v resnici
               nadaljevala pot kot je začela leta ob osamosvojitvi. To je naša skupna naloga,
               dolžnost. Prepričan sem, da to moramo storiti v interesu slovenskega ljudstva in
               naroda. Hkrati pa tudi moramo zagotoviti, da bodo slovenski vojaki ne samo častniki
               in ne vem kdo živeli odlično, tudi slovenski vojaki lahko preživeli na način spodoben
               neke srednje razviti, še vedno trdim, evropski državi. To mora biti naš skupni temelj
               in cilj. Jasno je, da ta odbor mora obravnavati vprašanja, če ugotovimo oziroma če
               pridejo ustrezne pripombe na tak ali drugačen način do poslank in poslancev ter do
               kogarkoli tukaj, ki po naši oceni ne sledijo tistemu, kar je zapisno v ustavi in
               zakonu. To je bil edini cilj, zakaj smo v Slovenski demokratski stranki predlagali
               sklic odbora za obrambo. Hvala.</p>
            </sp>
            <sp xml:id="SDT7-OZO-nujna-8-2015-05-13.sp22">

               <speaker>PREDSEDNIK PETER VILFAN:</speaker>

               <p>Hvala tudi vam, kolega Pojbič. Naslednji razpravljavec je Benedikt Kopmajer. Izvolite
               gospod Veber. Še postopkovni predlog imamo pred tem, potem pa.</p>
            </sp>
            <sp xml:id="SDT7-OZO-nujna-8-2015-05-13.sp23">

               <speaker>GOSPOD________:</speaker>

               <p>Hvala za besedo. Gospod Veber bi kot bivši predsednik DZ lahko vedel, da je za
               postopkovno najprej potrebna razprava. Jaz sem se javil pred njim, ker je bil pa
               imenovan predsednik, jaz gospodu Vebru prepuščam, da govori pred menoj. Ja, ampak ni
               govoril že sedaj, tako da ne more biti replika, ampak niste razpravljal. Gospod
               Veber, replika.</p>
            </sp>
            <sp xml:id="SDT7-OZO-nujna-8-2015-05-13.sp24">

               <speaker>JANKO VEBER (PS SD):</speaker>

               <p>Hvala predsednik, za razumevanje. Na kratko bi rad dodatno podkrepil mojo
               zaskrbljenost glede tega, kar je gospod Krek kot predstavnik Urada predsednike
               Republike danes povedal na seji.</p>
               <p>Da želi dodatno s strani nove ministrice, ki je bila ravnokar imenovana preveriti
               kadrovske postopke. Imenovanje v čin generalmajorja se zaključi s podpisom ukaza
               predsednika Republike, zato morate vedeti kot poslanske in poslanci Odbor za obrambo,
               da sem šel najprej k predsedniku Republike in ga povprašal ali soglaša s tem, da
               začnemo s postopkom za imenovanje v čin generalmajorja pri gospodu Davidu Humarju,
               torej, postopek je tak, da greš kot minister najprej k predsedniku Republike, ki je
               po tej funkciji vrhovni poveljnik obrambnih sil in predsednik Republike  mi je dal soglasje, da
               lahko začnem s tem postopkom. Od tistega trenutka naprej je stekel postopek na način,
               da sem kot minister za obrambo posredoval gradivo vladi, zato da tudi vlada lahko da
               soglasje k temu imenovanju in vlada je soglašala s tem imenovanje, ker dejansko
               brigadir David Humar izpolnjuje vse pogoje za to imenovanje. To, kar ste usporavali v
               tem gradivu želim samo še dodatno pojasniti v tem umestnem obdobju sem govoril z
               ljudmi, ki so varnostno preverjali vse, ki so prestopili iz Jugoslovanske ljudske
               armade v teritorialno obrambo. David Humar je bil povsem nesporen, zato je tudi
               takratni minister gospod Janez Janša z njim podpisal delovno razmerje, zaposlil ga je
               v teritorialni obrambi in sicer 24. 7. 1991. Toliko o teh očitkih, ki so danes
               predmet razprav. Vse to je bilo opravljeno skozi preverjanje ljudi, ki so bili takrat
               izjemno precizni, mislim da se vsi strinjate s tem, da ni šlo skozi to sito
               pravzaprav ni šel nobeden predlog, ki bi bil kakorkoli sporen. Toliko v to
               pojasnilo.</p>
               <p>Moje zaskrbljenost je, zaradi tega pri predsedniku Republike, ponovno poudarjam, ker
               je soglašam s tem, da začnem s tem postopkom. Danes v trenutku, ko bi moral podpisati
               ukaz pravi, bi želel še dodatno z novo ministrico opraviti pogovore in neke nove
               kadrovske zadeve preverjati. Jaz bom samo za primerjavo navedel kako se je zaključil
               postopek pri imenovanju v čin generalmajorju Dobranu Božiču. Ne bom navajal vseh
               tistih prejšnjih zadev, ker ni gospoda Hojsa tukaj, ampak povedal bom samo naslednje.
               14. 11. 2013 na predlog ministra Jakiča izda vlada ponovno soglasje k povišanju v čin
               generala in s tem nadomesti soglasje takratne Janševe vlade, ker takrat še ni
               izpolnjeval pogojev. 14. 11. 2013 predlog na vlado, 15. 11. 2013 minister Jakič
               posreduje predlog za povišanje v generalski čin predsedniku Republike. Predsednik
               Republike isti dan podpiše ukaz o povišanju v čin generalmajorja. Jaz sem bil
               razrešen 9. aprila 2015, zato je 14. aprila 2015 v funkciji ministra za obrambo mag.
               Dejan Židan posredoval predsedniku Republik dopis, v katerem mu predlaga, da izda
               ukaz za povišanje v čin generalmajorja v skladu s 63. členom Zakona o obrambi za
               brigadirja Davida Humarja. Danes je 13. maj 2015, eden mesec je minil od takrat, ko
               je minister za obrambo posredoval ta predlog predsedniku Republike, danes je 3. maj
               2015 in še vedno tega ukaza ni. Bliža se pa dan Slovenske vojske, 15. maj 2015, ko bi
               to svečano dejanje moralo biti tudi izvršeno na najbolj dostojni in svečan način kar
               ga je mogoče izpeljati v Slovenski vojski. Vedno se izbere eden pomemben trenutek, ki
               ima zelo pomemben element v razvoju Slovenske vojske in v tem primeru je bil dan
               Slovenske vojske določen kot tisti, ko bi to povišanje bilo izvedeno.</p>
               <p>Tako da, ja, zelo sem zaskrbljen nad takim ravnanjem in dejansko to pomeni, da se bo
               oslabila poveljniška struktura Slovenske vojske, če to imenovanje ne bo izvršeno 15.
               5. 2015 kot je bilo predvideno.</p>
            </sp>
            <sp xml:id="SDT7-OZO-nujna-8-2015-05-13.sp25">

               <speaker>PREDSEDNIK PETER VILFAN:</speaker>

               <p>Hvala tudi vam, gospod Veber. Bila je to, skoraj, bolj razprava kot replika. Replika
               je po navadi okoli 3 minute.</p>
               <p>Bi želel nekaj povedati. Nekateri smo tukaj ali pa večina že od sedmih zjutraj. Dajmo
               zdržati do konca tudi te seje. Bodimo dovolj tolerantni in razumevajoči in speljimo
               zadevo na kulturnem nivoju. Zato tudi bom morda, tako kot sem tokrat v primeru
               gospoda Vebra, komu pustil kakšno minuto dlje, da bo govoril, ampak v želji v tem, da
               bi danes prišli do zaključka. Naslednji razpravljavec Benedikt Kopmajer.</p>
            </sp>
            <sp xml:id="SDT7-OZO-nujna-8-2015-05-13.sp26">

               <speaker>BENEDIKT KOPMAJER (PS DeSUS):</speaker>

               <p>Zaradi vsebine prav gotovo ne, saj ta tematika ne spada na odbora za obrambo.  Bi rekel zgolj, da zaradi
               gole formalnosti in zadovoljitve 48. In 32. člena Poslovnika Državnega zbora.
               Dopoldan smo slišali najodgovornejši z obrambnega ministrstva, da so bili vsi
               postopki izpeljani v skladu z zakonom, pravilniki, sistematizacijo in da vsi
               kandidati izpolnjujejo pogoje. Zaradi spomina, ker očitno imamo nekateri malo oziroma
               si manj zapomnimo ali pa bolj hitro pozabimo kaj so očitki in programske trditve
               Poslanske skupine SDS. Na prvo trditev je ravnokar odgovoril gospod Veber. Obstaja
               dokaz, da je bil Humar 24. julija 1991 že zaposlen v teritorialni obrambi Republike
               Slovenije z aktom, ki ga je podpisal takratni minister. Drugi očitek, v vojašnici
               Vipava se mu je zgodil upor vojakov. Tudi zato smo že zjutraj izvedeli, pa kljub temu
               ponavljam še enkrat, da se ni zgodil upor ampak so ti vojaki samovoljno zapustili
               vojašnico, ker niso hoteli po večdnevni terenski vaji vsaj na stražo. Namestnik
               poveljnika je s sodelavci takrat pač zagotovil stražo z drugimi vojaki. Ali je to
               upor? In pa tretja trditev, izkazal se je kot nesposoben za vodenje pripadnikov
               Slovenske vojske in da pod nobenim pogojem ni primeren za povišanje v čin
               generalmajorja. Brigadir Humar je v svoji karieri uspešno, kot njegova biografija
               govori, več štabnih dolžnosti, učil v šolah, uspešno poveljeval Natovem poveljstvu v
               Skopju, prvi brigadi Slovenske vojske, zadnje tri službene ocene za poveljevanje v
               prvi brigadi Združenem operativnem centru in vodenjem štaba generalštaba mu je celo
               zadnji načelnik dal oceno odlično.</p>
               <p>Zdaj pa zakaj sta sporna samo ta dva kandidata? Ugotovili smo, da izpolnjujeta
               formalne pogoje. Če je to zato, kar je bilo tudi med vrsticami rečeno, da zato, ker
               sta se pač šolala v JLA, potem moram osvežiti spomin na leto 1990, 1991 ko so bili
               vsi poveljniki teritorialne obrambe takrat na vseh ravneh šolani v enotah JLA in
               kakšen je bil rezultat leta 1991 pa vemo vsi. Torej odpade tudi ta vzrok.</p>
               <p>Pridobil sem si nekaj ocen o brigadirju Humarju, ki ocenjujejo njegove kompetence. To
               je brigadir Bogdan Beltram. Nekateri boste to poznali. Predvsem bi se pa osredotočil
               na enega vam zelo poznanega, danes častnega predsednika Zveze veteranov vojne za
               Slovenijo, se pravi gospoda polkovnika Srečka Lisjaka, upam, da upoštevate njegovo
               avtoriteto, ki pravi o gospodu Humarju takole, dovolite, da to preberem. "Svojo
               zavezanost slovenskemu človeku in slovenskemu vojaku je vedno in še sedaj dokazuje s
               svojim spoštljivim in hvaležnim odnosom do slovenske vojaške preteklosti. Njegova
               nesebična pripravljenost nuditi pomoč in podporo Združenju veteranov vojne za
               Slovenijo omogoča uspešno upravljanje veteranskega poslanstva v dobrobit slovenskega
               človeka, slovenske domovine in države. Brigadir David Humar je zaslužen pripadnik
               Slovenske vojske in z ugledom dobrega vojaka, častnika in poveljnika…" Da ne berem
               vse, to je dopis, izvaja z dne 7. maja 2015 tako da bom imel zelo lahko odločitev pri
               glasovanju. Hvala lepa.</p>
            </sp>
            <sp xml:id="SDT7-OZO-nujna-8-2015-05-13.sp27">

               <speaker>PREDSEDNIK PETER VILFAN:</speaker>

               <p>Hvala tudi vam.</p>
               <p>Naslednji razpravljavec Marko Ferluga.</p>
            </sp>
            <sp xml:id="SDT7-OZO-nujna-8-2015-05-13.sp28">

               <speaker>MARKO FERLUGA (PS SMC):</speaker>

               <p>Hvala za besedo.</p>
               <p>Jaz bi začel na drugačen način.  Ta sklic seje meče slabo luč na to, kar nas čaka v petek
               oziroma kar naj bi bila slovesnost v petek, to je dan Slovenske vojske. Mislim, da je
               to slaba popotnica, in bom razložil, zakaj. Termin današnje razprave je nekako, vsaj
               po moji oceni, tempiran tako, da bi se ta slovesnost spremenila v nekaj drugega, in
               je očitno uspel v tem namenu. Če začnem od začetka, je pa že v samem sklicu 1. točka
               obrazložitve, zakaj naj bi bilo sporno povišanje v polkovnike – tu so sicer navedeni
               štirje polkovniki, ampak med vsemi temi štirimi je, zanimivo, najbolj sporen samo
               gospod Koračin. Pa se mi postavlja čisto enostavno vprašanje, kaj so pa ostali trije,
               ali niso, kaj je to, v čem tu keč. Ali je to zato, ker je gospod Koračin bil iz jugo
               vojske, ostali trije pa ne. Potem je v 2. točki, da so kompetence izjemno pomemben
               faktor. Pa ne, da bi se dal v to, da sem jaz kompetenten, daleč od tega, tako kot je
               tudi gospod predstavnik sindikatov samokritično povedal, da tudi oni niso to merilo.
               Pa se bom povrnil na to, kdo je odgovoren za napredovanje, ampak naj samo komentiram
               te obrazložitve. Da gospod Koračin ne zna angleškega ne francoskega jezika, zjutraj
               nam je bilo povedano, da ima baje narejen izpit, ki ga je treba imeti, ne vem niti,
               kako se imenuje. Za 3. točko, glede gospoda Humarja, pa se ne bi niti obregnil, ker
               je že gospod Kopmajer to dovolj jasno povedal, kako in kaj. Tako se na podlagi vsega
               tega človek resno sprašuje, ali je ta odbor… Naj povem še to, da so kot razpravljavci
               bili Zveza veteranov in Združenje vrednot Slovenske vojske in sindikat, in to je bil
               samo en sindikat povabljen, no, zdaj je prišel tudi predstavnik drugih dveh. Mislim,
               da to ni stvar debate tukaj, ampak je, če hočemo in želimo imeti profesionalno
               vojsko, to stvar strokovnih služb na Ministrstvu za obrambo. Mi lahko imamo vsak
               svoje mnenje, ampak dejstvo je, da so po zakonu, če sem jaz pravilno seznanjen, če
               sem pravilno prebral, Zakonu o obrambi oziroma Uredbi o činih in povišanjih v
               Slovenski vojski je to natančno in jasno opisano v teh segmentih. Se pravi, če
               govorimo o napredovanjih, in tu je ta tematika, moramo ločiti dve zadevi, kakor sem
               jaz seznanjen, pri poteku napredovanja, in sicer, do ranga brigadirja in potem višji
               rangi od generala naprej. Kar se tiče do ranga brigadirja, naj bi bilo tako, da
               osnovne enote dajo svoje mnenje načelniku Generalštaba, pa me lahko potem popravite,
               ker, saj pravim, nisem strokovnjak, kjer je formirana strokovna komisija, ki ocenjuje
               ta napredovanja. In potem načelnik Generalštaba predlaga ministru in ta potem da
               naprej. Kar se tiče pa generalskih činov, kar pravimo za gospoda Humarja, je pa tako,
               da na ministrski ravni minister določi to komisijo in na podlagi predlogov načelnika
               Generalštaba in, jasno, tudi osnovnih enot se to pregleda, strokovno, jasno, z vsemi
               temi, kot sem prej povedal, po Uredbi o činih in po Zakonu o obrambi, in potem
               minister predlaga oziroma se pozanima, tako kot je že gospod Veber jasno in glasno
               povedal, da se to pozanima. In to nima nobene zveze s sindikatom, ne z Združenjem
               vrednot Slovenske vojske, ne z ničimer, pač pa je to na čisto profesionalni strokovni
               bazi. In tako tudi mora ostati in na tem je treba tudi delati, da tu ostane
               profesionalno in da se ne okuži od te nesrečne politike, ker je vse zapacano.</p>
               <p>Naj grem h koncu. Kar je že tudi gospod Veber omenjal, da pa vrhovni poveljnik dvomi
               o izboru ministra, je pa eno veliko vprašanje, kakšno sporočilo daje to javnosti. Se
               pravi, vrhovni poveljnik dvomi o svojih ljudeh in stroki. Se pravi, kam to vodi? Če
               vrhovni poveljnik ni seznanjen s kadrovskim  načinom napredovanja ali pa s tem, da se vpraša njega,
               in da se zdaj naenkrat, danes slišimo v medijih in tudi njegov predstavnik,
               svetovalec za obrambne zadeve je to povedal, da pa zdaj predsednik razmišlja o tem,
               kako in kaj, tri dni, dva dneva pred dnevom Slovenske vojske, ko se ve, da je to dan,
               ko se podeljujejo priznanja. Kakšen signal daje to vrhovni poveljnik svojim? Da ne
               zaupa svoji vojski, Generalštabu? Jaz tega ne razumem. To je pa čisto, ne vem, eno
               res tako, bom rekel, zelo nevarno, zelo nevarne igre se gremo. In potem pridemo na
               to, da se zadeve politizirajo. Tako da dejansko res prihajamo na tanek led. Namesto
               da bi se ukvarjali na našem odboru s tem, kako – kar je povedal gospod iz sindikata,
               da bi poskušali obrniti ta budžet, ki je 80%, da gre za plače in samo 3% za
               investicije v opremo… <stage>/ oglašanje v ozadju/</stage> Ja, tudi. Ne verjamem, ker če je tako že
               zdaj narejeno, mislim, da je tudi tu treba iskati.</p>
            </sp>
            <sp xml:id="SDT7-OZO-nujna-8-2015-05-13.sp29">

               <speaker>PREDSEDNIK PETER VILFAN:</speaker>

               <p>Prosim! Prosim, da se držimo, razpravlja kolega Ferluga, ki ima besedo.</p>
            </sp>
            <sp xml:id="SDT7-OZO-nujna-8-2015-05-13.sp30">

               <speaker>MARKO FERLUGA (PS SMC):</speaker>

               <p>Samo to sem hotel povedati, no, da je treba po mojem tu večji napor narediti in
               verjetno tudi v tem segmentu bi bilo pametno se tudi pogovarjati o razmerjih
               častnikov, podčastnikov in vojakov. To so neke smiselne debate tukaj. To pa, kar
               nekatere strokovne službe predlagajo, in ne vidim, zakaj jim tega ne bi zaupali, ker
               to je njihovo delo, potem smo zgrešili namen našega dela. Hvala.</p>
            </sp>
            <sp xml:id="SDT7-OZO-nujna-8-2015-05-13.sp31">

               <speaker>PREDSEDNIK PETER VILFAN:</speaker>

               <p>Hvala, kolega Ferluga.</p>
               <p>Samo dve kratki obrazložitvi. Ker ste govorili o sindikatih, jaz sem to jasno povedal
               že zjutraj, kako je bilo, zakaj je bil povabljen samo predstavnik enega sindikata.
               Potem sem povedal enako tudi pred začetkom tega nadaljevanja, ko sem povabil še dva
               dodatna sindikata. Tako mislim, da je glede tega zdaj situacija jasna.</p>
               <p>Kar se tiče pristojnosti tega odbora, o kateri ste govorili. Tudi to sem zjutraj pred
               začetkom oziroma čisto na začetku zelo jasno povedal, kakšne so pristojnosti Odbora
               za obrambo. In sem tudi jasno povedal, da Odbor za obrambo praktično nima nobenih
               pristojnosti pri poviševanju v višje čine v Slovenski vojski. Odbor za obrambo lahko
               razpravlja, lahko se seznani z informacijo, ne more pa sodelovati vsebinsko v samem
               postopku pri imenovanjih oziroma poviševanjih častnikov v višje čine.</p>
               <p>Naslednji se je k razpravi javil kolega Žan Mahnič.</p>
            </sp>
            <sp xml:id="SDT7-OZO-nujna-8-2015-05-13.sp32">

               <speaker>ŽAN MAHNIČ (PS SDS):</speaker>

               <p>Hvala za besedo, predsednik. Spoštovani gostje! Lep pozdrav tudi sindikalistu!
               Obljubim, da se bomo trudili, da bodo zaveze oziroma prizadevanja šla v isto
               smer.</p>
               <p>Ko ste govorili o obrambnem proračunu, me veseli, da ste predstavili tudi svoje
               stališče. Dopoldne smo slišali stališče drugega sindikata, ki je bilo diametralno
               nasprotno. In če kdaj, potem zdaj gospoda Koprivnikarja malo bolje razumem, kako
               potekajo pogajanja s sindikati, ko ti dva sindikata praktično o isti stvari z istega
               področja govorita različno.</p>
               <p>Bom kratek, predsednik, glede na to, da so poslanci koalicije že vzdihovali; ne vem,
               ali se jim mudi gledat Bar ali Big Brotherja, to prepuščam njim.</p>
               <p>Je pa zadeva taka. Slovenska demokratska stranka ni predlagala te seje zaradi
               politizacije. S politizacijo ste začeli vi, ko ste dejali, da je to politizacija.
               Očitno ste prepoznali, da je zadeva tu napačna. Strinjam se s tem, ko ste rekli,
               zakaj se nam pa ostali trije ne zdijo sporni. Mi smo že dejali, da smo to sejo
               predlagali, ker so se na nas obrnili določeni predstavniki oziroma vojaki Slovenske
               vojske. In ne boste verjeli, eden od njih, s katerimi sem se pogovarjal, mi je dejal:
               "Ne volim vas, nikoli nisem bil za SDS. Izpod časti mi je, da moram kot vojak priti
               do neke politične stranke, ampak vem, da če bom šel k našim, tega nobeden ne bo
               izpostavil." In če bi mi želeli politizirati to zadevo, bi kot spornega izpostavil še
               enega od teh treh in kot sporno zadevo navedel, da je političen, ker ima v svoji
               pisarni sliko pokojnega Janeza Drnovška; verjetno tisti, ki ste iz vojske, veste, o
               katerem polkovniku govorim,  tu ga javno ne bom izpostavljal. </p>
               <p>Rečeno je bilo, da je David Humar podpisal pogodbo oziroma da je bil zaposlen v
               slovenski Teritorialni obrambi, v Slovenski vojski, 24. julija 1991. Kdaj pa je bilo
               konec osamosvojitvene vojne? Če sem jaz pravilno seznanjen z datumi, če sem pravilno
               bral zgodovinske knjige - priznam, verjetno si tudi kdo od vas misli, kaj tu govorim,
               takrat sem bil še v plenicah, po domače rečeno, in ravno zaradi tega govorim, ker
               imam do teh ljudi, ki so takrat dali svoja življenja, žrtvovali svoja življenja in se
               izpostavljali, tako spoštovanje, da čutim, da moram zavarovati njihovo integriteto.
               Vojna ni bila končana 24. julija, vojna je bila končana dobrih 14 dni prej. David
               Humar je bil takrat na strani JLA. Vi ste govorili o vseh drugih zadevah, tudi
               predstavniki. Saj so rekli, ja, so kompetence, ampak zame je bistveno to, kar je
               povedal predstavniki Sindikata vojakov Slovenske vojske, ki je bil prej tukaj – da
               morajo biti tri glavna merila, sicer so nenapisana, predsednik, pričakujem, da boste
               enkrat sklicali tudi sejo o tem, da se pogovarjamo, da se sprejmejo neki osnovni
               kriteriji, čeprav vem, da so že, ampak da se mogoče nadgradijo, kako se lahko
               napreduje v najvišje čine. In ne strinjam se, da to ni tema Odbora za obrambo. Ne
               vem, bom drugič rekel svojim poslanskim kolegom, da skličejo na to temo Odbor za
               kmetijstvo, pa me zanima, če za tam ta tema. Ja, kdo drug se bo pa pogovarjal o
               povišanjih oziroma o kadrovskih zadevah v Slovenski vojski, če ne Odbor za obrambo!
               Dajte si prebrat v poslovniku pristojnosti odborov! In takrat je bilo bistveno –
               izpostavil je tri zadeve, da zna tuj jezik, da je bil udeležen v osamosvojitveni
               vojni za Slovenijo, da takrat ni bil na strani Jugoslovanske ljudske armade in da je
               bil na mednarodnih misijah ali operacijah. To smo slišali, da se to gleda in upošteva
               pri napredovanjih nižjih častnikov, ko pa gre za brigadirje, ko gre za generale, se
               pa tega ne upošteva. In, roko na srce, da rečemo bobu bob, 70 let mineva od druge
               svetovne vojne, je minilo, in lahko potegnemo neke vzporednice oziroma glavne tri
               razlike med osamosvojitveno vojno za Slovenijo in koncem druge svetovne vojne.
               Bistvene tri razlike so: bojevali smo se brez zaveznikov, zmagali smo brez
               zaveznikov, zmagali smo brez izgube kančka ozemlja in po vojni tistih z nasprotne
               strani nismo pobili. To so glavne tri razlike med koncem druge svetovne vojne, kaj se
               je dogajalo, in koncem osamosvojitvene vojne. In nekdo, ki je bil v tistem času na
               strani JLA, si po našem mnenju in po mnenju marsikaterih pripadnikov Slovenske vojske
               ne zasluži čina generala. Jaz upam, gospod Ferluga, da to, kar ste zdajle rekli
               potiho, da boste vprašali naglas veterane, koliko časa je trajalo. Očitno tistih 10
               dni ni bila vojna, ni bilo vredno, ali kako? Dajte jih vprašat! <stage>/ oglašanje v ozadju/</stage>
               Ne, ne mene spraševati, njih vprašajte. Slišali smo glede upora, da niso hoteli iti
               na stražo. Tudi sam sem bil v vojašnici v Vipavi in ko je poveljujoči nekaj ukazal,
               se je ta ukaz izpolnil. Ko bo šlo za resno stvar, ko bo šlo za oborožen konflikt, ko
               bo poveljujoči pošiljal vojake, kjer bodo riskirali svoja življenja, kjer bo šlo za
               življenje in smrt, bo nekdo rekel, ja, meni to ne paše. Tak človek očitno nima
               avtoritete in vi bi ga zdaj povišali v generala. In da se zdaj tu napada predsednika
               republike, oprostite, Slovenska demokratska stranka ni nominirala gospoda Boruta
               Pahorja, ni se podpisala pod njegovo kandidaturo. Njegovo kandidaturo so podpisali
               Socialni demokrati, minister Janko Veber iz Socialnih demokratov, to sta bivša
               strankarska kolega. In naenkrat napadati zdaj predsednika republike, ali je očitno to
               danes politizirano, ali boste rekli, da smo se v Slovenski demokratski stranki z njim
               zmenili, da teh 
               častnikov očitno v petek ne bo povišal, kakor je zdaj slišati. To očitno ni naše
               maslo. Mislite, da imamo mi vpliv na predsednika republike? Očitno v vojski prihaja
               res do nekih zadev, ki so tudi predsednika države spodbudile, da še enkrat premisli o
               tem, koga bo v petek povišal. David Humar, današnji brigadir, je bil v času slovenske
               osamosvojitvene vojne na strani JLA, ki je bila poražena. Pika, konec, tu je zgodba
               zaključena. In da ni mogel priti iz Knina, to sem že dopoldne rekel, naš admiral
               Petrič je prišel iz Črne gore. Če jaz ne plačam računa Mobitelu v roku, me izklopijo,
               tudi če govorim, da sem jim pripaden, pa gor pa dol, pa da sem hotel plačati, ampak
               da nisem mogel. Dajmo imeti enake vatle za vse! Verjetno veste, koga povišati, koga
               ne. In če več ljudi v tej državi, ne samo politika, tu smo očitno koalicija in
               opozicija vsak na drugem bregu, kar je seveda tudi očitno normalno. Ampak če še
               predsednik države meni, ki ima svoje svetovalce za nacionalno varnost, ki zagotovo
               niso člani Slovenske demokratske stranke, in če pripadniki Slovenske vojske temu
               nasprotujejo, ki tudi niso člani Slovenske demokratske stranke, potem očitno tu mora
               biti nekaj narobe. In je predsednik čisto prav odreagiral, da bo zahteval od bodoče
               ministrice pojasnila oziroma kakšne ima kadrovske načrte.</p>
            </sp>
            <sp xml:id="SDT7-OZO-nujna-8-2015-05-13.sp33">

               <speaker>PREDSEDNIK PETER VILFAN:</speaker>

               <p>Hvala, kolega Mahnič. Samo en medklic, ni bilo nobene potrebe, no, po tisti opazki v
               uvodu vaše razprave, o tem, kdo kam odšel in kaj bo gledal. Znate dovolj vsebinsko
               razpravljati in predlagam, da se vsi držimo argumentov, za katere menimo, da so
               pravi, in jih tudi dostojno zagovarjamo.</p>
               <p>Naslednji se je k besedi javil kolega Franc Jurša.</p>
            </sp>
            <sp xml:id="SDT7-OZO-nujna-8-2015-05-13.sp34">

               <speaker>FRANC JURŠA (PS DeSUS):</speaker>

               <p>Predsednik, hvala za besedo.</p>
               <p>Jaz bom o tej zadevi govoril malo tudi iz izkušenj. Moram reči, da sem v sistemu
               obrambe in zaščite deloval vrsto let kot profesionalec, nekaj časa tudi v bivši
               predhodniki Slovenske vojske, Teritorialni obrambi, nekaj pa tudi kot mlad pripadnik
               Teritorialne obrambe, ko sem hodil na vsa tista usposabljanja, ki so bila čisto
               normalna za tiste čase, ko sem bil v rosnih letih. Že takrat sem razmišljal, da je
               napredovanje častnikov, podčastnikov in vojakov v različne čine vprašanje nekih
               aktov, dokumentov, napredovanja pa so izvajali za to usposobljeni strokovni ljudje.
               Zdaj pa mislim še bolj, da to zadevo morajo delati tisti ljudje, ki so na nek način
               znotraj sistema plačani za to. In od njih zahtevati podatke in se po tem tudi
               ravnati. Moram priznati, da sem dobil včeraj podatke, ki so me nedvoumno prepričali v
               to, da so postopki pri napredovanju omenjenih gospodov – ne bom govoril o imenih in
               priimkih -, da so postopki tekli normalno in da so dejansko napredovanja tista, ki se
               lahko izvedejo. Veste, da se v to se vmešavata sindikat in politika, je zelo nerodno.
               Mi kot Odbor za obrambo imamo svoje specifične naloge do Ministrstva za obrambo, do
               področja obrambe, kakor tudi do področja zaščite in reševanja, in s tistimi vprašanji
               bi se morali mi predvsem ukvarjati. Če mi zdaj spomin seže dovolj daleč, mislim, da
               smo leta 2011 razpravljali o nekem takem podobnem vprašanju in da je to bila prva
               praksa, tokrat in zdaj imamo drugo prakso. Nobeden me ne bo prepričal, da ni termin
               izbran pravočasno in prav zaradi politike. Veste, toliko pa verjetno mi vsi, ki
               sedimo v poslanskih klopeh, politiko že razumemo, kljub temu, da so nekateri
               relativno malo v tej politiki, drugi tu sedimo malo dlje, da lahko ocenimo,  kdaj so pravi trenutki,
               da sprožiš nek postopek. Jaz imam namen v petek iti na proslavo Slovenske vojske.
               Hodim že nekaj let na to proslavo in da se mi je zdelo zelo čudno, da smo v zaključni
               fazi dejansko na nek način zaustavili oziroma da so zaustavili postopek napredovanja
               nekoga. Kako so ljudje prihajali iz Jugoslovanske vojske, ki so tam službovali kot
               Slovenci v tisti vojski je pač to bila skupna vojska v času ko se je v Sloveniji
               nekaj dogajalo, ko je vrelo v Sloveniji, pa so različna. Jaz sem imel priložnost
               takrat v tistih časih govoriti z različnimi pripadniki takratne Jugoslovanske vojske
               kako in na kakšen način so vse hodili iz južnih republik. Tako da to posploševati in
               ocenjevati, veste, ni tako enostavno in pri tem moramo biti zelo premišljeni.</p>
               <p>Postopek predsednika države, predsednika republike gospoda Pahorja se mi v tem
               primeru ne vidi primeren. Mislim, da ni dobro ravnal. Če je to točno kar je rekel
               bivši minister, da se je z njim pogovarjal, potem bi predsednik republike moral
               takrat reči: do tega imam jaz zadržek, tega ne bom speljal. Ne pa, da je dva dni pred
               dogodkom dejansko zaustavil postopek. Ne zdi se mi korektno od predsednika republike.
               Ni moja, da ocenjujem predsednika republike, ampak kot državljan te države pa mislim
               pač tako kot sem povedal.</p>
               <p>Veste, če nekdo ima na steni sliko bivšega predsednika republike, pa naj bo to bilo
               kateri od bivših predsednikov republike, ali je to bogokletno? Je to to, kar ni prav?
               Je. Veste, meni je moj dedek v preteklosti rekel, ja, tam bogec visi po <stage>/
               nerazumljivo/</stage>, tam Franc Jože visi, tu pa Tito, ker je pač v tistem času živel in je
               bilo to zanj čisto normalno. Tudi jaz bi rekel, da to nič ni narobe, če je slika
               Drnovška pač nekje obešena, ker Janez Drnovšek je bil bivši predsednik naše
               države.</p>
               <p>Pa še mogoče samo za osvežitev spomina. Podkrepil bom to kar je rekel moj kolega
               Benjamin Kopmajer. Kdo pa je vodil sistem obrambe in zaščite leta 1991? Zgodovinsko
               pogledano, pa ne bom zdaj tolmačil kdo je to bil, poglejte si, preberite, če še
               takrat niste bili, in ugotovite. Vsi mi, ki smo bili svoj čas na urjenju,
               usposabljanju v različnih vojaških šolah, tudi sam sem bil v eni izmed teh šol za
               rezervne takratne častnike, ampak sem bil pač tam, ker takrat nismo imeli samostojne
               Slovenske vojske in se nismo tam mogli usposabljati in smo se pač usposabljali, ampak
               1991 je 99 % vseh teh naših državljank in državljanov stopilo na pravo mesto in bili
               smo tam kjer nas je država bodoča potrebovala. Hvala lepa.</p>
            </sp>
            <sp xml:id="SDT7-OZO-nujna-8-2015-05-13.sp35">

               <speaker>PREDSEDNIK PETER VILFAN:</speaker>

               <p>Hvala kolega Jurša.</p>
               <p>Predno dam besedo naslednji razpravljavki Andreji Potočnik ima Žan Mahnič repliko na
               besede, če sem prav razumel, Franca Juršo. Izvolite.</p>
            </sp>
            <sp xml:id="SDT7-OZO-nujna-8-2015-05-13.sp36">

               <speaker>ŽAN MAHNIČ (PS SDS):</speaker>

               <p> Hvala predsednik.</p>
               <p>Bom na kratko. Očitno sem bil samo napačno razumljen. Gospod Jurša, jaz nisem nič
               problematiziral, da ima nekdo sliko bivšega predsednika republike. Celo dejal sem, če
               bi to želel problematizirati in če bi se mi to zdelo sporno, bi še njega vključil v
               poslanski skupini v ta paket, pa ga nismo. Vam pa mogoče dam malo nazaj. Vam ali pa
               ostalim, kako bi nekdo reagiral, če bi nekdo imel v svoji sobi kot slovenski vojak
               sliko Janeza Janše. Strinjam se pa s tem kar sem na koncu povedal. 99 % se vas je vas
               odzvalo klice domovine, 1 % jih pa ni prišlo. David Humar, ki ga predlagate za
               generala je v tem 1 %.</p>
            </sp>
            <sp xml:id="SDT7-OZO-nujna-8-2015-05-13.sp37">

               <speaker>PREDSEDNIK PETER VILFAN:</speaker>

               <p>Andreja Potočnik beseda je vaša.</p>
            </sp>
            <sp xml:id="SDT7-OZO-nujna-8-2015-05-13.sp38">

               <speaker>ANDREJA POTOČNIK (PS SMC):</speaker>

               <p> Predsednik hvala za besedo.</p>
               <p>Jaz bi se v nekem delu z gospodom Pojbičem strinjala in sicer bi se strinjala v zvezi
               z njegovimi besedami, da nekaj ni v redu. Ni v redu to, da se politika vtika v delo
               strokovne službe, ni v redu to, da se vtikamo v službe oziroma v komisije, ki
               predlagajo napredovanja pripadnikov Slovenske vojske. Menim, da tukaj politika nima
               kaj iskati. Očitno so pač nekateri poslanci danes  niso slišali ali niso želeli slišati državnega
               sekretarja pri obrazložitvi, da zakonodaja ni bila kršena. Nekateri poslanci de facto
               ugotavljajo, da ta zakonodaja je bila kršena. Mogoče bi prosila državnega sekretarja,
               da na kratko ponovi, zakaj zakonodaja ni bila kršena. </p>
               <p>Žalosti pa me dejstvo, da danes sedim tukaj na odboru, ampak ne zato, da bi si želela
               čim prej domov ogledati kakšno oddajo ali kaj podobnega. Če bi bilo potrebno in če bi
               bilo to v ponos Slovenske vojske sem pripravljena sedeti tudi celo noč, to za mene ni
               problem. Sem žalostna zato, ker je ta tema, ki jo imamo danes na mizi meče slabo luč
               na dan Slovenske vojske. Res lepo darilo, hvala.</p>
            </sp>
            <sp xml:id="SDT7-OZO-nujna-8-2015-05-13.sp39">

               <speaker>PREDSEDNIK PETER VILFAN:</speaker>

               <p>Kolega Mahnič, replika.</p>
            </sp>
            <sp xml:id="SDT7-OZO-nujna-8-2015-05-13.sp40">

               <speaker>ŽAN MAHNIČ (PS SDS):</speaker>

               <p>Hvala, predsednik. Sem se prepoznal v tem, da sem govoril, da me je kolegica razumela
               kot, da je to protizakonito oziroma da povišanja niso bila v skladu z zakonom. Jaz
               tega nisem rekel in tudi v Slovenski demokratski stranki tega ne trdimo in tudi nismo
               trdili. Dajte si še enkrat prebrati zahtevo našo za sklic seje in glavna dva očitka
               Davidu Humarju.</p>
               <p>Gre pa za eno drugo stvar, ki jo vaša stranka in vaš predsednik Vlade poudarjata od
               samega nastopa mandata. Morala in etika pa nikjer nista zapisani in to v nobenem
               zakonu. To verjetno vi dobro veste, ki se na to sklicujete.</p>
               <p>Prosim tudi, predsednik, da ustavite take manipulacije, da je to darilo Slovenski
               vojski. To so zmanipulirali našo sejo. Če je kaj slabo darilo Slovenski vojski je to,
               da se nekoga, ki je bil v času osamosvojitve na strani JLA poviša v generala.</p>
            </sp>
            <sp xml:id="SDT7-OZO-nujna-8-2015-05-13.sp41">

               <speaker>PREDSEDNIK PETER VILFAN:</speaker>

               <p>Naslednji razpravljavec je gospod Bojan Podkrajšek.</p>
            </sp>
            <sp xml:id="SDT7-OZO-nujna-8-2015-05-13.sp42">

               <speaker>BOJAN PODKRAJŠEK (PS SDS):</speaker>

               <p>Spoštovani predsednik, hvala za besedo. Nisem najstarejši v tej sejni sobi in tudi
               najmlajši nisem, sem nekje vmes. Poskušal bom biti kratek ter se držati tematike.</p>
               <p>Da ne bom preveč na pamet govoril bom povedal, da sem vsaj šest mesecev težke tedne
               preživljal v vojski JLA, zadnjič šest mesecev in tudi s ponosen moram povedati, da
               sem bil ponosen tri tedne, ko se je šlo za vojno za Slovenijo, 21 dni, šteje moj
               prispevek. Danes veliko govorimo, ali je ta seja smiselna ali je politična ali
               nepolitična, ali sodi na ta odbor, ali na kateri drugi odbor. Tudi naj povem, da sam
               globoko spoštujem, da je predsednik države, in ni pomembno kakšno je njegove ime in
               priimek, da je predsednik vseh državljank in državljanov. Seveda danes smo bili na
               seji DZ, kjer smo eno ministrico po osmih mesecih, seveda predsednik vlade je
               predlagal že tretjo za šolstvo in nikogar nisem slišal v dvorani, da je to
               nesmiselno, politično, ampak temu tako je. Moram priznati, da sem danes bil
               presenečen kot s strani sindikata slišim, seveda vsem vam poslankam in poslancem,
               kaj, o čem naj se pogovarjamo, kaj so bolj potrebne teme. Jaz bi se z nekim delom
               strinjal, ampak moram priznati, da globoko spoštujem vse ljudi, seveda, ki delajo v
               vojski, ki delajo za Slovenijo. Globoko spoštujem vojake, ki imajo zelo težke pogoje
               in bi želel, da bi seveda lahko preživljali svoje družine iz meseca v mesec.</p>
               <p>Moram se strinjati, da je ta seja politična. Da je ob tem času, ko Slovenska vojska,
               ki je temelj Slovenije praznuje obletnico. Če se vrnem v sobotni prireditvi v
               Ljubljani in ko sem gledal fotografije te prireditve sem bil najprej mnenja, da so te
                   slike fotomontaža.
               Seveda dejansko kot človek, ko se v to malo bolje poglobi, vidi, da je to realnost po
               25-ih letih. Tudi to napredovanje, o katerem je bila danes sklicana ta seja, se nam
               zdi nesmisel. Jaz se ne morem s tem strinjati. Naj povem, da sem bil do 7. julija v
               vojni za Slovenijo. Kandidat, ki ga seveda stroka predlaga pa je bil na drugi strani.
               Danes veliko govorimo in slišimo, kako je bilo enim možno uspeti priti nazaj, enim pa
               ne. Sedaj se s tem ne morem strinjati, ker je to tudi neko spoštovanje do vseh
               ostalih, ki so bili v vojni in ki danes delajo za Slovensko vojsko in Slovenijo.</p>
               <p>Poglejte, spoštovani predsednik, kolegice in kolegi, saj mi danes ne mečemo tega
               gospoda iz Slovenske vojske. Govorimo zgolj o napredovanju. Osebno sem mnenja in
               mnenja smo v naši Poslanski skupini, Slovenske demokratske stranke, da tako
               napredovanje je sporno z večih vidikov, zato spoštujmo in se dajmo poslušati.</p>
               <p>Naj zaključim. Ko govorimo o Slovenski vojski je prav gotovo odbor za obrambo, tisti
               odbor, ki mora te problematike reševati. Hvala.</p>
            </sp>
            <sp xml:id="SDT7-OZO-nujna-8-2015-05-13.sp43">

               <speaker>PREDSEDNIK PETER VILFAN:</speaker>

               <p>Hvala tudi vam. Gospod Janko Veber.</p>
            </sp>
            <sp xml:id="SDT7-OZO-nujna-8-2015-05-13.sp44">

               <speaker>JANKO VEBER (PS SDS):</speaker>

               <p>Hvala, predsednik, za besedo. Samo na kratko bi rad, še enkrat, zelo jasno
               povedal.</p>
               <p>Če kolegi iz Slovenske demokratske stranke trdijo, da je gospod David Humar deloval
               znotraj Jugoslovansko ljudske armade proti osamosvojitvi Slovenije, potem govorite o
               tem, da ne zaupate predsedniku Slovenske demokratske stranke, gospodu Janezu Janši.
               Gospod Janez Janša je podpisal zaposlitev gospodu Davidu Humarju, 24. 7. 1991 v vrste
               teritorialne obrambe. Naj povem, da je gospod David Humar v tistem trenutku, ko se je
               začela agresija na Republiko Slovenijo zahteval svojo razrešitev v Jugoslovansko
               ljudski armadi. Ali menite, da bi Jugoslovansko ljudska armada vključila v svoje
               aktivnosti nekoga, ki zahteva svojo razrešitev, zaradi agresije na Republiko
               Slovenijo? Nikakor ne. Ali mislite, da bi takratni minister za obrambo, gospod Janez
               Janša, podpisal zaposlitev z gospodom Davidom Humarjem v teritorialni obrambi, če ne
               bi pred tem bila opravljena preverjanja o ravnanju gospoda Davida Humarja. Ta
               preverjanja sem vam danes povedal, so bila opravljena in za Davida Humarja ravno
               tako. Tiste službe so takrat opravljale zelo vestno svojo nalogo, vsakega so detajlno
               pogledati, če je želel prestopiti z JLA v teritorialno obrambo, tako da lahko
               govorimo o tem, da je gospod David Humar aktivno sodeloval proti agresorju in tudi po
               vseh svojih najboljših moč omogočil, da je prišlo do osamosvojitve Slovenije.</p>
            </sp>
            <sp xml:id="SDT7-OZO-nujna-8-2015-05-13.sp45">

               <speaker>PREDSEDNIK PETER VILFAN:</speaker>

               <p> Hvala, kolega Veber. Predstavnik sindikata.</p>
            </sp>
            <sp xml:id="SDT7-OZO-nujna-8-2015-05-13.sp46">

               <speaker>DARKO MILENKOVIČ:</speaker>

               <p> Hvala za besedo. Zgolj in striktno, ker sem bil izven, pa to ne gre za repliko.</p>
               <p>Zelo me veseli, da omenjate socialno status in socialno položaj vojakov, o katerem
               smo že vsi sindikati neštetokrat opozarjali. Rešili boste takrat, ko boste vojaku
               dvignili plačo na tisoč neto. To je bil poziv politike že v začetku mojega izlaganja,
               dvignite jim plače in ne bo več nobenega socialnega problema.</p>
               <p>Ko govorimo o razlikah med sindikati. Vsak sindikat ima svoje mnenje ali pa nima
               svoje mnenje. Ali se to razlikuje diametralno ali v nekih zelo malih procentih, 
                   to nima veze za sam sindikalizem.
               Največji problem je v tem, da ko sindikat, ki je danes tukaj sedel ga vsi ostali
               sindikati iz sindikalne centrale dejansko prenaša na njega krivico, da razbije
               sindikalizem v Sloveniji in mogoče je o tem potrebno drugič malo razmisliti. Ampak,
               to niti ni tema danes.</p>
               <p>Bi samo še pokomentiral tisto razmerje, zakaj je prišlo do takega slabega razmerja
               glede obrambnega poračuna. Leta 2008 je obrambni resor dobil približno 530 milijonov
               evrov. Ta se je v letih varčevanja znižal za več kot polovico. Masa za plače je
               ostala približno enaka in zaradi tega se je delež plače iz 52., 53., povečal na 80 %
               in delež preostalega dela za investicije, za vzdrževanje se je pa zmanjšalo, zato da
               smo ohranili tako mizerne plače, ki jih pač imamo, ne samo mi, in policisti,
               pravosodni policisti, cariniki, se pravi, vsi tisti, ki smo nekako uniformirani in ki
               smo vezani na državno upravo. V tem je problem obrambnega proračuna in ne samo našega
               tudi nekaterih drugih. Hvala.</p>
            </sp>
            <sp xml:id="SDT7-OZO-nujna-8-2015-05-13.sp47">

               <speaker>PREDSEDNIK PETER VILFAN:</speaker>

               <p>Hvala tudi za to razpravo. V tem trenutku nimam več prijavljenih članov ali članic
               odbora za razpravo. Izvolite, kolega Pojbič.</p>
            </sp>
            <sp xml:id="SDT7-OZO-nujna-8-2015-05-13.sp48">

               <speaker>MARIJAN POJBIČ (PS SDS):</speaker>

               <p>Hvala, spoštovani gospod predsednik. Bom kratek.</p>
               <p>Najprej moram zelo jasno poudariti. Vsi, ki živijo v tej domovini Sloveniji se moramo
               ene pomembne stvari zavedati in za nas, za Slovensko demokratsko stranko, je to
               temeljno in ključno in to je, da se je treba znova in znova za zdrave temelje RS in
               ljudi, ki živijo v tej domovini boriti znova, znova in znova, zato imamo znova in
               znova več razlogov. Vrednote slovenske osamosvojitve so vrednote, ki bi morale in so,
               ko smo se osamosvajali povezale vso politiko te države, ki je nastala. Mi si želimo v
               Slovenski demokratski stranki, da začnemo ponovno stopati po tej poti in se nehamo,
               resnično to moram poudariti sedaj, nehajmo deliti na ene Slovence, druge Slovence,
               tretje Slovence, zelene, črne, rumene, itd. Nehajmo s temi oslarijami. Stopimo skupaj
               in enkrat se pri tistih zadevah, ki so temelji slovenske samostojnosti, slovenske
               državnosti, stopimo skupaj in se znamo okoli tega povezati. Dajmo slovenskemu narodu
               jasno sporočilo, da nam ni v interesu politikantstvo, ko gre za temelje slovenske
               države, da nam je ključno kako izgraditi državo, v kateri bodo ljudje radi živeli, da
               se ne bodo izseljevali v Avstrijo, v Italijo in ne vem kamorkoli. To moramo narediti.
               To je naša naloga, to je naša dolžnost in odgovornost.</p>
               <p>Spoštovani, gospod predsednik. Ko smo v SDS predlagali sklic tega odbora smo zelo
               jasno povedali, da ocenjujemo, na podlagi informacij, ki smo jih dobili, da nekaj s
               temi napredovanji ni v redu. To je potrdil vrhovni poveljnik Slovenske vojske in
               hkrati predsednik države. Ne glede na to, iz katere stranke je bil kdaj ali je, da
               nekaj s temi imenovanji v tej državi ni bilo v redu. Jaz mislim, da je to vrhovna
               avtoriteta, ki jo ni možno kar tako zanikati in spregledati ne glede na to, iz katere
               stranke je. Opozoril je, da nekaj ni v redu. Enako, čisto enako in sem sedel na
               tistem vogalu, ko je šlo za mnenje predsednika Vlade RS o razrešitvi gospoda Vebra
               kot ministra za obrambo. Takrat sem povedal, če gospod predsednik vlade, Miro Cerar,
               pove, da potrebuje še dodatne informacije zato, da se bo odločil ali si želi še tega
               gospoda v svoji vladni strukturi ali ne mora biti nekaj narobe. dokazalo se je, da
               danes gospod Veber, sedi tukaj na tej poslanski, ne več kot minister, ampak kot
               poslanec DZ. Jaz nisem govoril, jaz, kaj je gospod Veber naredil narobe. Predsednik Vlade je
               ugotovil, da pač nekaj ni bilo v redu in je v skladu… Je ugotovil, sicer bi še vi
               gospod Veber danes bil član te ekipe in bi bil minister, ne govorite mi tega. In
               hkrati danes enako, popolnoma enako trdim, da je vrhovni poveljnik Slovenske vojske
               gospod Borut Pahor ugotovil, da v tem postopku nekaj ni v redu in zato je odložil,
               kako se bo on odločil, se lahko samo on odloči, ker je on je vrhovni poveljnik
               Slovenske vojske in odločitev njegova bo na koncu dokončna. Ne naša, ne tega odbora.
               In ta odbor in mi v Slovenski demokratski stranki smo predlagali sklic tega odbora
               zato, da vidimo ali stran, ki je predlagala ta napredovanja, je spoštovala vse tisto
               kar je potrebno za to, da lahko predlaga takšne rešitve. In očitno po tem kar smo
               danes slišali, temu ni tako. In zaključil bom pa s tem stavkom, ki pa je po moji
               oceni, kar se pa ne bi smelo zgoditi in danes je bilo ogromno slišanega od vseh
               razpravljavcev, da politika tukaj nima prostora in da ga ne bi smela imeti. In v
               resnično politika ne bi smela biti, ko gre za napredovanje, nima kaj iskati zraven.
               Za to so strokovno usposobljene komisije, službe, itd., v skladu z zakonom,
               pravilniki in vse tisto kar sodi zraven. Ampak ravno zaradi vmešavanja politike
               določenih strank iz koalicije je prišlo do sklica tega odbora, sicer ne bi
               potrebovali nobenega sklica tega odbora in to je ključno in temeljno vprašanje in na
               to nas je želel vse skupaj opozoriti tudi predsednik države in vrhovni poveljnik
               Slovenske vojske. Jaz tako razumem to. Jaz tako razumem to in sem prepričan, da to
               kar sedajle govorim, 100 % stoji in drži. In če si ne bi uzurpirala posamezna
               politična grupacija ali pa stranka v tej državi, možnost da počenja to kar se je
               tukaj zgodilo, sem prepričan, da bi gospod Borut Pahor brez vsakega problema podpisal
               to napredovanje. Brez vsakega problema. V to sem prepričan, ker za enkrat je še zame
               razsoden človek brez, če ga je toliko ljudi zanj glasovalo, potem je jasno, da ima v
               tej državi neko avtoriteto in prav je tako. In to je temeljno vprašanje, ki smo ga mi
               želeli tukaj odpreti. Ali ima politika prste pri tej zgodbi vmes in dokazano je, da
               ima. Ve se katera politična grupacija je tista, ki je v zadnjem času imela največji
               in najmočnejši vpliv in kakšne posledice sledijo. In temu je treba narediti konec. In
               treba je narediti konec vmešavanja politike tako v vse te naše družbene podsisteme,
               vse na tak način, kot se tukaj dogaja, kot tudi vedno rad povem na seji Državnega
               zbora in na to sem ponosen in vesel, ker v to verjamem in v to sem prepričan, tudi v
               gospodarstvu. Če bi ta slovenska politika se ukvarjala s tistim kar je njihova naloga
               in dolžnost, bi ta država danes bila, veste kje, da ne bi bila tam dol pod Makedonijo
               in ne vem, Albanijo, ampak bi bili sogovorniki s Švico, to ko sem se jaz osamosvajal,
               ko sem jaz šel na volitve za samostojno Slovenijo, je moje srce igralo, jokal sem se
               kot mali otrok z vsemi svojimi prijatelji, plesali smo, šampanjce odpirali, ker smo
               rekli, sedaj pa je enkrat konec tiranije, ki je uničevala našo dostojanstvo, našo
               dušo, našo kredibilnost in mi se sedaj vračamo tamle sedaj od koder so nas uničevali,
               od koder smo imeli polne, da smo lahko šli tankat, od koder nisi mogel priti do deset
               dek kave, od koder si moral zbirati na meji ljudi, da si lahko pet vreč cementa
               pripeljal, da si lahko ploščo zabetoniral. To je naša skupna domovina Jugoslavija,
               dragi moji in ne menite se, da je ljudem v tej državi šlo dobro in ne zavajajte
               slovensko javnost, ne dovolite si tega. Ne zavajajte in zastrupljajte mlade Slovenke
               in Slovenke z rdečo zvezdo na glavi. Kdo je napadel slovensko ozemlje? Kdo? Kdo je
               nosil na glavi rdečo titovko? Kdo? Jugoslovanska narodna armija.</p>
            </sp>
            <sp xml:id="SDT7-OZO-nujna-8-2015-05-13.sp49">

               <speaker>PREDSEDNIK PETER VILFAN:</speaker>

               <p>Kolega Pojbič… Z vsem spoštovanjem, samo opozarjam</p>
            </sp>
            <sp xml:id="SDT7-OZO-nujna-8-2015-05-13.sp50">

               <speaker>MARIJAN POJBIČ (PS SDS):</speaker>

               <p>… in si tega več ne bom dovolil, da bi se na tak način… Oprosti, predsednik!</p>
            </sp>
            <sp xml:id="SDT7-OZO-nujna-8-2015-05-13.sp51">

               <speaker>PREDSEDNIK PETER VILFAN:</speaker>

               <p>Z vsem spoštovanjem, samo opozarjam</p>
            </sp>
            <sp xml:id="SDT7-OZO-nujna-8-2015-05-13.sp52">

               <speaker>MARIJAN POJBIČ (PS SDS):</speaker>

               <p>Sem šel predaleč ja, mislim preglasen sem… Ampak govorim samo o dejstvih in resnici.
               In slovenski parlament, slovensko ljudstvo si najmanj, kar si  zasluži, da enkrat za vekomaj prekinemo
               s to zgodbo in rečemo, poglejte, agresor so bili tisti, ki so na glavi nosili rdečo
               zvezdo in nima kaj iskati več v slovenskem političnem prostoru. Morajo biti kaznovani
               vsi tisti, ki to nosijo zato, ker je to protidržavna zgodba, ki je napadla moj narod
               in koliko žrtev je padlo za slovensko osamosvojitev. Koliko jih je padlo? Veste
               koliko jih je padlo? In kdo jih je pobijal. Kdo je na njih streljal? Kdo je še
               streljal z avioni?</p>
            </sp>
            <sp xml:id="SDT7-OZO-nujna-8-2015-05-13.sp53">

               <speaker>PREDSEDNIK PETER VILFAN:</speaker>

               <p>Kolega Pojbič, absolutno verjamem, da vse to drži, ker…</p>
            </sp>
            <sp xml:id="SDT7-OZO-nujna-8-2015-05-13.sp54">

               <speaker>MARIJAN POJBIČ (PS SDS):</speaker>

               <p>To drži sto procentno, spoštovani gospod predsednik.</p>
            </sp>
            <sp xml:id="SDT7-OZO-nujna-8-2015-05-13.sp55">

               <speaker>PREDSEDNIK PETER VILFAN:</speaker>

               <p>Današnja tema je napredovanja in prosim, da se tega držite.</p>
            </sp>
            <sp xml:id="SDT7-OZO-nujna-8-2015-05-13.sp56">

               <speaker>MARIJAN POJBIČ (PS SDS):</speaker>

               <p>Vem ja. Sedaj bom resnično zaključil s to temo, ker jaz včasih tudi čustveno
               odreagiram, ko gredo zadeve predaleč.</p>
               <p>Ker ste nam poskušali podtikati politikantstvo, sem se jaz odzval na tak način na te
               stvari, ker to je pa višek nesramnosti. Tista stranka, ki pa je peljala politikanstvo
               in politično kadrovala, pa danes to prenaša tako kot je vedno v zgodovini stara
               njihova igra. To kar jaz naredim slabega, moram naprtiti tretjemu, izkoristim
               režimske medije in zgodba na koncu uspe. Temu je v Sloveniji tega narediti konec in
               narod mora temu narediti konec, sicer bomo v kratkem hlapci od hlapcev. Moj <stage>/
               nerazumljivo/</stage> tako kot je, Moše Pijada govoril na njihovem zasedanju. Preberite se še
               enkrat tisto, preberite si, preberite si kaj so govorili. Hlapce je treba narediti iz
               naroda, da lahko z njim manipuliraš in točno to se dogaja. Ponovno smo zelo blizu
               temu in temu je treba narediti konec in preprečiti to.</p>
               <p>Hvala lepa gospod predsednik.</p>
            </sp>
            <sp xml:id="SDT7-OZO-nujna-8-2015-05-13.sp57">

               <speaker>PREDSEDNIK PETER VILFAN:</speaker>

               <p>Preden nadaljujemo, imam še eno obvestilo. Dobil sem še eno pooblastilo in sicer, dr.
               Bojan Dobovšek nadomešča mag. Aleksandra Kavčiča na današnji seji.</p>
               <p>Sedaj bom dal pa besedo državnemu sekretarju na Ministrstvu za obrambo, gospodu
               Milošu Bizjaku mislim, da je kar nekaj zadev na kater je verjetno potrebno tudi kaj
               dodati ali pa odgovoriti.</p>
               <p>Izvolite.</p>
            </sp>
            <sp xml:id="SDT7-OZO-nujna-8-2015-05-13.sp58">

               <speaker>MILOŠ BIZJAK:</speaker>

               <p>Spoštovani predsednik, spoštovani člani odbora, hvala lepa za besedo.</p>
               <p>Seveda na neke zadeve bi moral opozoriti in tudi odgovoriti, vendar moram v startu
               povedati, da je moj status sedaj tukaj malce vprašljiv. Namreč jaz menim, da mi je
               funkcija državnega sekretarja prenehala s funkcijo ministra, tako da če ste
               zadovoljni, lahko govorim kot bivši državni sekretar na podlagi pooblastila, ki mi ga
               je dal na začetku seje še aktualni minister Židan.</p>
            </sp>
            <sp xml:id="SDT7-OZO-nujna-8-2015-05-13.sp59">

               <speaker>PREDSEDNIK PETER VILFAN:</speaker>

               <p>Sedaj kar se mene tiče, to ni nobena težava, kolegice in kolegi. Ali je v redu tako?
               Izvolite, kar nadaljujte.</p>
            </sp>
            <sp xml:id="SDT7-OZO-nujna-8-2015-05-13.sp60">

               <speaker>MILOŠ BIZJAK:</speaker>

               <p>Poglejte, jaz bi rad ogovoril na nekatere zadeve, ki so bile danes tukaj izrečene in
               čutim dolžnost, da seveda nanjo opozorim in tudi jih demantiram. Seveda najprej moram
               ugotoviti, da so bili izrečeni večkrat naslednji pogoji, ki sicer ste povedali, da so
               nenapisani, vendar da se naj bi jih upoštevalo. In sicer, najprej je pogoj za
               poviševanje, rekli ste nenapisano pravilo, da naj bi bil veteran. Drugo nenapisano
               pravilo, da naj bi tisti, ki je kandidat za napredovanje, obvladal tuj jezik. In
               tretjič. Rekli ste, da naj bi bil tisti, ki je kandidat za napredovanje prisoten v
               misijah. Ta tretji pogoj seveda je tudi opredeljen, ostala dva pa nista opredeljena
               in ostanemo na stališču, da ostanemo torej na nepisanih pravilih. Jaz trdim, da teh
               nepisanih pravil ni oziroma jaz osebno za njih ne vem. Tako, da pri teh konkretnih
               napredovanjih ne moremo govoriti o nekaterih nepisanih pravilih, ker jih vsak lahko
               razlaga po svoje in tudi danes, ko so bili izrečeni, ne vemo za katera nepisana
               pravila gre. Sicer pa s popolnoma odgovornostjo lahko zatrdim, da imamo splošne
               pogoje za napredovanje, ki so opredeljeni v zakonu o obrambi in imamo posebne pogoje
               za napredovanje, ki so opredeljeni v uredbi o činih in poviševanju v Slovenski
               vojski. Ta uredba je bila napisana leta 2005, spremenjena 2006 in seveda tudi 2007 in
               do sedaj smo v Slovenski vojski in na Ministrstvu za obrambo skušali dobiti vse
               relevantne podatke in potrebe, ki smo jih vključili v ta normativni predpis. V
               primeru, da seveda menite,  da bi bili potrebni tudi drugi pogoji, so lahko predlogi relevantni,
               vendar jih je treba spraviti v upravni red. tako, da v tem trenutku lahko z
               zagotovostjo zatrjujem, da nič ni šlo mimo upoštevanja trenutno veljavne zakonodaje.
               O tem kaj je nenapisano pravilo, pa v tem trenutku ne morem govoriti, ker absolutno
               napisanih ni, kako pa kdo razume kaj je nenapisano pravilo, je pa stvar vsakega
               posameznika, ki o tem razpravlja ali odloča.</p>
               <p>Seveda je treba tudi povedati, moram odreagirati na trditev, ki je bila rečena, da ne
               spoštujemo pravni red. To je predstavnik sindikata zjutraj povedal in danes so vas
               spoštovani poslanci tudi citirali. Jaz moram popolnoma z odgovornostjo trditi, da
               poskušamo upoštevati pravni red kar je v naših močeh. Imamo nadzorne organe, imamo
               Varuhinjo človekovih pravic, ki nas nadzira, imamo nadzor vašega odbora, ki nas tudi
               v določeni meri nadzira, imamo inšpekcije s področja delovne zakonodaje in nenazadnje
               imamo tudi informacijsko pooblaščenko, ki nas absolutno opozarja in usmerja v
               primeru, da prihaja do domnev, da kršimo pravni red. zato poenostavite ene trditve,
               enega sindikata mislim, da je preveč pavšalna in mislim, da v tem trenutku je moja
               dolžnost, da to zavrnem. Moram tudi opozoriti na tretji pogoj, ki ste ga omenili in
               sicer, da mora biti tisti, ki napreduje, tudi v mednarodni misiji. To ni neformalno
               napisano in nepisano pravilo, to je opredeljeno v obveznih usmeritvah za vodenje
               kariernih poti vojaških oseb, ki so bile podpisane, spremenjene in podpisane 21. 3.
               2014, vendar za konkretno osebo katero je bilo danes tukaj rečeno, da tega pogoja ne
               izpolnjuje, je ugotovljeno in smo preverili, da izpolnjuje tudi ta kriterij. Namreč
               te dikcije iz teh obveznih usmeritev v prehodnih določbah je urejeno, da ne veljajo
               za pripadnike Slovenske vojske, ki so bili zaposleni v Slovenski vojski pred 1. 1.
               2003 in so bili do uveljavitve teh usmeritev že na položaju brigadirja. Omenjeni
               kandidat za brigadirja izpolnjuje oba pogoja iz prehodnih odločb teh usmeritev in
               zato še enkrat trdim in zatrjujem, da vsi predlogi, ki so danes bili tukaj
               obravnavani, upoštevajo pravno zakonodajo na področju povišanja in napredovanja in
               mislim, da smo upoštevali vse kar je potrebno. Govorim pa o splošnih in posebnih
               pogojih. O nepisanih pravilih pa jaz danes tukaj ne bi razpravljal.</p>
               <p>Hvala lepa gospod predsednik.</p>
            </sp>
            <sp xml:id="SDT7-OZO-nujna-8-2015-05-13.sp61">

               <speaker>PREDSEDNIK PETER VILFAN:</speaker>

               <p>Hvala tudi vam.</p>
               <p>Želi še kdo od članov morda razpravljati? Izvolite gospod Podkrajšek.</p>
            </sp>
            <sp xml:id="SDT7-OZO-nujna-8-2015-05-13.sp62">

               <speaker>BOJAN PODKRAJŠEK (PS SDS):</speaker>

               <p>Hvala še enkrat za besedo.</p>
               <p>Obljubim, da bom čisto kratek. Seveda, ko sedaj več kot eno uro se pogovarjam,
               govorimo vsak o svojem mnenju, pa prej je bil gospod Veber, kolega poslanec govoril,
               moram povedati, da sem kot mladi poslanec kar zmeden. Gospod Veber je avtoriteta. Bil
               župan, več mandatov poslanec, predsednik Državnega zbora, obrambni minister in seveda
               kot mlajši poslanec spremljam vas, verjamem da ste vse naredil, da je vaš še takrat
               strankarski kolega gospod sedanji predsednik bil izvoljen za predsednika države.
               Danes govorite, da je v zmoti. En mesec nazaj vas je predsednik Slovenske vlade pred
               osmimi meseci imenoval, pred dobrim mesecev želel razrešiti, smo tri tedne poslušali
               takšne in drugačne scenarije, pa sedaj govorim za božjo boljo, komu še v tej državi
               naj verjamem.</p>
               <p>Hvala. 
               </p>
            </sp>
            <sp xml:id="SDT7-OZO-nujna-8-2015-05-13.sp63">

               <speaker>PREDSEDNIK PETER VILFAN:</speaker>

               <p>Hvala tudi vam. Replika, gospod Veber ali… Izvolite no. Imate besedo.</p>
            </sp>
            <sp xml:id="SDT7-OZO-nujna-8-2015-05-13.sp64">

               <speaker>JANKO VEBER (PS SD):</speaker>

               <p>Zelo kratko.</p>
               <p>Saj mogoče samo v pojasnilo tudi glede rdeče zvezde, ki je bila že danes omenjena.
               Želim samo spomniti, da so pripadniki Teritorialne obrambe imeli rdečo zvezdo, ko so
               se postrojili v Kočevski reki in izrazili podporo odločitvi Slovenk in Slovencev,
               državljank in državljanov za osamosvojitev. Pritrjujem pa tako gospodu Pojbiču kot
               tudi gospodu Podkrajšek, da obstaja skupni imenovalec med moji razrešitvijo s
               funkcije ministra za obrambo in med povišanjem v čin generalmajorja gospoda Davida
               Humarja. Tukaj vam pa pritrjujem, da obstaja skupni imenovalec.</p>
            </sp>
            <sp xml:id="SDT7-OZO-nujna-8-2015-05-13.sp65">

               <speaker>PREDSEDNIK PETER VILFAN:</speaker>

               <p>Hvala kolega Veber.</p>
               <p>Sedaj pa ugotavljam, da smo razpravo zaključili. Torej bom dal na glasovanje predloge
               sklepov.</p>
               <p>Najprej bomo glasovali o treh sklepih, ki jih je podal predlagatelj te seje, torej
               Poslanska skupina SDS. V primeru, da ta prvi sklep predlagatelja ne bo sprejet, bomo
               glasovali tudi še o sklepu odbora, ki ga predlagam, da ga v tem primeru jasno o njem
               glasujemo.</p>
               <p>Predlogi sklepov so naslednji. Prvi sklep predlagatelja je: Odbor za obrambo se je
               seznanil z razlogi za povišanje posameznikov v čine brigadirja in generalmajorja.</p>
               <p>Drugi sklep, in tukaj sprašujem predlagatelja ali ga lahko jaz preformuliram glede na
               to, da je med tem prišlo do spremembe, da imamo že novo ministrico za obrambo, se
               potem glasi takole: Odbor za obrambo predlaga ministrici za obrambo, da prekliče
               sklep o napredovanju polkovnika Franca Koračina v čin brigadirja Slovenske
               vojske.</p>
               <p>In potem je tukaj še tretji sklep: Odbor za obrambo predlaga Vladi Republike
               Slovenije, da razveljavi sklep o soglasju k imenovanju brigadirja Davida Humarja v
               čin generalmajorja Slovenske vojske.</p>
               <p>V razpravo in glasovanje dajem torej predlog prvega sklepa, ki se glasi – še enkrat
               ga bom prebral: Odbor za obrambo se je seznanil z razlogi za povišanje posameznikov v
               čine brigadirja in generalmajorja. Želi kdo razpravljati ali obrazložiti glas? Kolega
               Mahnič, izvolite.</p>
            </sp>
            <sp xml:id="SDT7-OZO-nujna-8-2015-05-13.sp66">

               <speaker>ŽAN MAHNIČ (PS SDS):</speaker>

               <p>V imenu poslanske skupine, hvala za besedo predsednik.</p>
               <p>Mi bomo seveda te sklepe podprli, sploh prvi. Seznanili smo se z razlogi. Sedaj, če
               bo kdo tukaj proti glasoval, očitno ni seznanjen z razlogi, kar pomeni, da razlogov
               ni in toliko bolj si ne zaslužijo povišanja.</p>
               <p>Drugo je potem kaj bodo člani odbora glasovali pri drugem in tretjem sklepu.</p>
               <p>Rad bi pa samo še enkrat poudaril. S tem, ko smo sklicali to sejo, nismo želeli
               nobene politizacije. To potrjujejo tudi naša pretekla dejanja. Nismo problematizirali
               povišanja dr. Ostermana v čin generalmajorja, kljub temu, da ga je predlagal
               predstavnik, minister za obrambo leve politične opcije. Glede na to, gospod Veber, da
               odkimavate, mi smo nasprotovali seveda problematizirali odstavitev oziroma zamenjavo
               na vrhu Generalštaba, brigadirju Ostermanu pa nismo nasprotovali. Jaz sem se celo
               udeležil komemoracije oziroma proslave, če lahko temu tako rečem, dogodka ob njegovem
               povišanju. Prav tako ni bila sklicana nobena seja, ko se je predlagalo, da se v čin
               generalmajorja imenuje takratnega načelnika Generalštaba Alojza Šteinerja, kljub
               temu, da smo danes iz njegovih stališč lahko slišali kateri politični opciji pripada,
               itn. vedeli ste kaj se lahko zgodi. Že leta 2011 smo problematizirali napredovanje
               Davida Humarja in to je bil problem tudi danes. Mi nismo nasprotovali nobenih drugim
               povišanjem v generale, kljub temu, da so jih predlagali za povišanje ministri leve
               ali desne politične opcije. Ob prazniku Slovenske vojske, da zaključim, pa vsem našim
               pripadnicam in pripadnikom Slovenske vojske želim, da jih vodijo sposobni kadri, da
               duhu osamosvojitvene vojne in pa predvsem vrednote osamosvojitvene vojne nikoli ne
               izginejo iz Slovenske vojske, da se Slovenska vojska ne obrača pod okrilje Ruske
               federacije, ampak tam kjer nam je mesto, kjer nam je vedno bilo mesto, na zahodu.
               Skratka želim jim prijetno praznovanje in pa  tako kot so tudi že sindikati opozorili, na
               čimprejšnje izboljšanje tako pogojev za delo, tako izboljšanje njihove varnosti kar
               se opreme tiče kot pa tudi njihovega socialnega položaja.</p>
               <p>V Slovenski demokratski stranki bomo vse tri sklepe podprli.</p>
            </sp>
            <sp xml:id="SDT7-OZO-nujna-8-2015-05-13.sp67">

               <speaker>PREDSEDNIK PETER VILFAN:</speaker>

               <p>Želi še kdo razpravljati, obrazložiti glas? Kolega Ferluga, izvolite.</p>
            </sp>
            <sp xml:id="SDT7-OZO-nujna-8-2015-05-13.sp68">

               <speaker>MARKO FERLUGA (PS SMC):</speaker>

               <p>Hvala za besedo.</p>
               <p>Torej v imenu SMC ne bomo podprli te predlagane tri sklepe kolegov iz SDS. Bomo pa
               podprli naslednji sklep Odbora za obrambo, ki vam je bil sedaj dan na mizo, ki se
               glasi: Odbor za obrambo se je seznanil z informacijo Ministrstva za obrambo o
               povišanju častnikov Slovenske vojske. Menimo, da je to primernejša terminologija za
               to zadevo. Kar se tiče pa ostalih, se pravi pod drugo in tretjo točko pa smo seveda
               proti tem sklepom.</p>
            </sp>
            <sp xml:id="SDT7-OZO-nujna-8-2015-05-13.sp69">

               <speaker>PREDSEDNIK PETER VILFAN:</speaker>

               <p>Hvala kolega Ferluga.</p>
               <p>Želi še kdo besedo? Ugotavljam, da ne.</p>
               <p>Torej prehajamo na glasovanje o prvem sklepu. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(8 članov.)</stage></p>
               <p>Ugotavljam da sklep ni sprejet.</p>
               <p>V razpravo in glasovanje dajem predlog drugega sklepa, ki se glasi: Odbor za obrambo
               predlaga ministrici za obrambo, da prekliče sklep o napredovanju polkovnika Franca
               Koračina v čin brigadirja Slovenske vojske. Želi kdo obrazložiti svoj glas oziroma
               razpravljati? Ugotavljam, da ne. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(8 članov.)</stage></p>
               <p>Ugotavljam da sklep ni sprejet.</p>
               <p>V razpravo in glasovanje dajem še predlog tretjega sklepa, ki se glasi: Odbor za
               obrambo predlaga Vladi Republike Slovenije, da razveljavi sklep o soglasju k
               imenovanju brigadirja Davida Humarja v čin generalmajorja Slovenske vojske. Želi kdo
               razpravljati ali obrazložiti glas? Tudi tokrat ugotavljam, da ne. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(8 članov.)</stage></p>
               <p>Ugotavljam da sklep ni sprejet.</p>
               <p>V razpravo in glasovanje dajem sedaj predlog sklepa Odbora za obrambo, ki se glasi:
               Odbor za obrambo se je seznanil z informacijo Ministrstva za obrambo o povišanjih
               častnikov Slovenske vojske. Želi kdo razpravljati ali obrazložiti glas? <stage>(Ne.)</stage>
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(1 član.)</stage></p>
               <p>Ugotavljam da je sklep sprejet.</p>
               <p>S tem smo tudi izčrpali ta dnevni red.</p>
               <p>Tudi sam bi kot predsednik odbora preden zaključim to sejo, želel vsem pripadnicam in
               pripadnikom Slovenske vojske čestitati ob njihovem dnevu Slovenske vojske, seveda
               tudi vsem tistim, ki kakorkoli sodelujejo in delujejo v Slovenski vojski, tudi vsem
               državljankam in državljanom, ki mislim, da smo seveda prav vsi še kako ponosno na to
               našo Slovensko vojsko in jaz samo upam, da ta današnja skorajda celodnevna razprava
               pa verjetno tudi razprave, ki se bodo na to temo še vlekle, ne bodo pokvarile
               zadovoljstva in pa veselja v petek ob dnevu Slovenske vojske.</p>
               <p>Hvala vsem za pozornost. Zahvaljujem se vam in vas lepo pozdravljam. <stage type="time">Seja se je
                  končana 13. maja 2015 ob 20.14.</stage>
               </p>
            </sp>
      
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNJF-redna-18-2015-10-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A75CDCEEC3ABCAB9C1257EC7002679CB</idno>
               <idno type="custom" subtype="day">960A02A578C38C3EC1257EFA004A6F35</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=960A02A578C38C3EC1257EFA004A6F35</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-18-2015-10-14.KZNJF" n="18">
               <name>redna seja</name>
               <date when="2015-10-14"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-18-2015-10-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-18-2015-10-14.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">18. seja</stage>
            <stage type="date">(14. oktober 2015)</stage>
            <stage type="chairman">Sejo je vodil mag. Andrej Šircelj, predsednik Komisije za nadzor javnih
            financ.</stage>
            <stage type="time">Seja se je začela ob 10.03. </stage>
            


            <sp xml:id="SDT7-KZNJF-redna-18-2015-10-14.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovani predstavniki Vlade, spoštovani predstavnik Računskega sodišča, UMAR,
               Ministrstvo za pravosodje, lepo pozdravljeni! Kolegi in kolegice, tudi vam lep
               pozdrav!</p>
               <p>Začenjam 18. redno sejo Komisije za nadzor javnih financ. Nimam podatkov, da se
               katerikoli član te seje ne more udeležiti kakor tudi ne, da kdorkoli od poslancev in
               poslank sodeluje na tej seji s pooblastilom. Tako prehajam, kot je v nadavi, na
               določitev dnevnega reda seja.</p>
               <p>Kot prvo je obravnava Revizijskega poročila Računskega sodišča Republike Slovenije
               uspešnost načrtovanja zadolževanja v letu 2013 in prvi polovici leta 2014. Druga
               točka je obravnava revizijskega poročila Računskega sodišča Republike Slovenije,
               učinkovitost ureditve financiranja in delovanja javnih agencij in javnih skladov. In
               kot tretja obravnava revizijskega poročila Računskega sodišča Republike Slovenije,
               pravilnost poslovanja upravnega sodišča Republike Slovenije.</p>
               <p>Predlogov poslancev in poslank o kakršnikoli spremembi nisem prejel v poslovniško
               določenem roku. Prejel pa sem opravičila povabljenih k 3. točki, to je obravnava
               revizijskega poročila Računskega sodišča, pravilnost poslovanja upravnega sodišča
               Republike Slovenije. In sicer sem prejel tako opravičilo s strani upravnega sodišča,
               predsednico upravnega sodišča, katero razumem, da ima nujne obveznosti, vendar
               obstajajo na upravnem sodišču tudi namestniki in ljudje, ki bi jo lahko nadomestili
               na tej seji.  Poleg
               tega sem naknadno vabil tudi predstavnike Vrhovnega sodišča Republike Slovenije k tej
               točki. Tudi od njih sem prejel obvestilo, da se nihče ne bo udeležil te seje,
               sporočilo, da se nihče ne bo udeležil te seje. In tako predlagam, da se 3. točka
               preloži na eno izmed naslednjih sej na kateri bomo lahko zagotovili prisotnost
               odgovornih za delo na upravnem sodišču. To je tako, predstavnike upravnega sodišča
               kot predstavnike vrhovnega sodišča. So pa tukaj danes predstavniki Ministrstva za
               pravosodje, tudi k tej točki vabljeni, katerim se opravičujem, da so prišli ob tej
               preložitvi te točke, vendar jaz mislim, da je nujno, da se tudi glede na položaj
               sodišč v republiki v skladu z ustavo, ker je to pač samostojna veja oblasti, da so k
               tej točki, da so na tej točki prisotni predstavniki sodišč. Zato prelagam 3. točko in
               o datumu boste izvedeli naknadno. Zdi se mi dejansko neprimerno, da ena veja oblasti
               enostavno ne upošteva druge veje oblasti, to je Državni zbor in bom rekel, išče
               razloge ali tudi če ne išče razloge, da se pač opravičuje, čeprav jaz mislim, da je
               na obeh sodiščih dovolj ljudi, vodstvenih ljudi, ki bi lahko zastopali delo upravnega
               sodišča in seveda tudi s strani vrhovnega sodišča, vemo da je tukaj povezanost.
               Takšno stanje ne daje podlage za dobro in konstruktivno delo teh vej oblasti in jaz
               upam, da se to ne bo več ponavljalo. </p>
               <p>Tako prehajam na določitev dnevnega reda, to je samo 1. in 2. točka dnevnega reda. Se
               pravi, javne agencije in javni skladi ter uspešnost načrtovanja zadolževanja kot 1.
               točka. Tukaj bi vas rad spomnil na to, da je obravnava 1. in 2. točke današnje seje
               že spomladi zahtevala Poslanska skupina Nove Slovenije – krščanskih demokratov in
               takrat smo se tudi dogovorili, da bomo ti dve revizijski poročili obravnavali potem,
               ko dobimo še porevizijska poročila.</p>
               <p>Tako prehajam na obravnavo <title>1. TOČKE DNEVNEGA REDA – OBRAVNAVA REVIZIJSKEGA
                  POROČILA RAČUNSKEGA SODIŠČA REPUBLIKE SLOVENIJE, USPEŠNOST NAČRTOVANJA
                  ZADOLŽEVANJA V LETU 2013 IN PRVI POLOVICI LETA 2014.</title> To revizijsko poročilo
               in tudi porevizijsko poročilo sta bila objavljena na spletni strani Državnega zbora s
               sklicem seje. K tej točki so bili vabljeni dr. Miro Cerar predsednik Vlade, dr. Dušan
               Mramor minister za finance, gospod Tomaž Vesel predsednik Računskega sodišča, mag.
               Boštjan Vasle, direktor Urada za makroekonomske analize in razvoj, predstavniki
               Vlade, Ministrstva za finance, Računskega sodišča, Urada za makroekonomske analize in
               razvoj. Vse prisotne še enkrat lepo pozdravljam.</p>
               <p>Če morda ne bom koga imenoval, vas prosim da se predstavite predvsem zaradi
               magnetograma in televizijskega prenosa.</p>
               <p>Predlagam, da opravimo razpravo tako, da najprej dobijo besedo predstavniki
               Računskega sodišča, potem bom prosil predstavnike Vlade, da povedo kako si
               predstavljajo popravljalne ukrepe in kako nameravajo izboljšati stanje na tem
               področju. Prav tako bom prosil predstavnika Urada za makroekonomske analize in
               razvoj, da predstavijo svoj pogled na to tematiko. Potem bomo prešli na razpravo
               članov in članic.</p>
               <p>Sedaj prosim predstavnika Računskega sodišča, to je prvega  namestnika predsednika gospoda Jorga
               Petroviča, če lahko poda uvodno obrazložitev.</p>
            </sp>
            <sp xml:id="SDT7-KZNJF-redna-18-2015-10-14.sp2">

               <speaker>MAG. JORG KRISTIJAN PETROVIČ:</speaker>

               <p>Spoštovani predsedujoči, hvala za besedo. Lep pozdrav vsem poslancem in vsem ostalim
               prisotnim!</p>
               <p>Na Računskem sodišču smo izvedli revizijo uspešnosti načrtovanja zadolževanja v letu
               2013 in prvi polovici leta 2014. Revizijo smo izvajali na Vladi Republike Slovenije
               in na Ministrstvu za finance. V okviru glavnega revizijskega vprašanja ali je bilo
               načrtovanje zadolževanja državnega proračuna uspešno, smo preverili ali je bila
               oblikovana srednjeročna strategija zadolževanja. Preverili smo ali je bil letni
               program financiranja usklajen s strategijo oziroma strateškimi cilji zadolževanja in
               ali je Ministrstvo za finance analiziralo ustrezno strategijo zadolževanja in ciljev
               ter predlagala spremembe in nenazadnje, ali je bila posamezna zadolžitev z novimi
               obveznicami načrtovana v skladu s strateškimi in operativnimi cilji zadolževanja.
               Ključni dokument na področju načrtovanja zadolževanja je program financiranja
               proračuna Republike Slovenije, ki ga sprejme Vlada Republike Slovenije. v njem so
               določeni strateški in operativni cilji zadolževanja za leto v katerem velja.
               Ministrstvo za finance je v strategiji ministrstva za finance za obdobje 2014-2015 v
               zvezi s temi strateškimi cilji določilo merila in roke za doseganje ciljev,
               aktivnosti ter tveganja pri uresničevanju ciljev in ukrepanje za njihovo
               obvladovanje. Najpomembnejši strateški cilj zadolževanja je zagotovitev financiranja
               izvrševanja proračuna, ki ga je minister za finance moral doseči ne glede na ostale
               cilje. Strateški cilji zadolževanja so skladni z izsledki dobre prakse, ki jo
               priporočajo mednarodne finančne inštitucije. Zato menimo, da predstavljajo ustrezno
               podlago za naslednje faze načrtovanje zadolževanja. Skladno z usmeritvami iz gradiv
               mednarodnih finančnih organizacij se strateški cilji niso veliko spreminjali. Zadnja
               večja sprememba je bila v letu 2007, ko je Republika Slovenija prevzela evro. Menimo,
               da je ta praksa oblikovanja strateških ciljev ustrezna, saj se strateški cilji
               postavljajo za daljše časovno obdobje, poleg tega pa so oblikovani tako, da jih je
               mogoče zasledovati ne glede na makroekonomske okoliščine države oziroma okoliščine na
               kapitalskih trgih. Strateške cilje bi morali predstavljati izhodišče za oblikovanje
               srednjeročne strategije zadolževanja, ki pa je Vlada Republike Slovenije ni sprejela.
               Strategija zadolževanja naj bi predvsem dala usmeritev Ministrstva za finance o
               stopnji tveganj, ki jih lahko sprejme v želji po minimiziranju stroškov zadolževanja.
               Ker Vlada Republike Slovenije te usmeritve ni sprejela, je moralo Ministrstvo za
               finance voditi konservativno politiko zadolževanja, da bi kar najbolj minimiziralo
               izpostavljenost dolga tveganja. Pomemben korak na področju spremljanja in
               obvladovanja tveganj predstavlja usmeritev odbora, ustanovitev odbora za upravljanje
               s tveganji in dolžniške kapitalske trge Ministrstva za finance v okviru katerega naj
               bi se zagotovilo tudi ustrezno dokumentiranje odločitev, kar bi med drugim zagotovilo
               kasnejše in lažje reproduciranje okoliščin v času sprejemanja odločitev.
               Dokumentiranja analiz in odločitev, ki so bile sprejete na podlagi teh analiz, namreč
               ni bilo celovito, kar je povezano tudi z velikim obsegom nalog, ki so jih zaposleni
               izvajali v obdobju na katerega se nanaša revizija. Obseg zadolževanja se je namreč v
               primerjavi z obdobjem pred finančno krizo močno povečal, število zaposlenih, ki
               izvajajo posle zadolževanja, pa se je z leti zmanjševalo. S tem se je povečalo
               operativno tveganje, pravočasne izvršitve vseh zahtevanih opravil in postopkov ob
               izdaji vrednostnih papirjev, še posebej ob nepričakovanih odsotnostih zaposlenih. Na
               uspešnost izvedbe poslov zadolževanja vpliva tudi seznanjenost organa pristojnega za
               zadolževanje s trenutnimi gospodarskimi in političnimi razmerami v državi in z
               načrtovanimi politikami države. Posebne komunikacijske poti med Ministrstvom za
               finance in drugimi nosilci politik niso bile utečene, zato menimo, da bi bilo
               smiselno vzpostaviti protokole komuniciranja na podlagi katerih bi Ministrstvo za
               finance sproti razpolagalo s podatki za lažje načrtovanje zadolževanja. Operativni
               cilji zadolževanja so bili določeni v programih financiranja za leti 2013 in 2014 in
               sicer z določitvijo inštrumentov zadolževanja. Programa financiranja sta dopuščala
               tudi alternativne inštrumente zadolževanja. Vlada Republike Slovenije je s tem
               ministru za finance dala precej široka pooblastila.  Načelo prožnosti, ki ministrstvu za finance omogoča
               večjo možnost prilagajanja tržnim razmeram, je bilo uvedeno zaradi posledic finančne
               krize, ko so možnosti zadolžitve postale omejene in so države morale iskati nove
               načine za pridobitev sredstev. Menimo, da je tovrstna sprememba ustrezen odziv na
               spremenjene okoliščine, vendar opozarjamo, da takšna odločitev okvira za zadolževanje
               brez ustreznih usmeritev Vlade Republike Slovenije glede sprejemanja izpostavljenosti
               dolga tveganjem zahteva prevzemanje večje odgovornosti odločevalcev in strokovnih
               služb na Ministrstvu za finance, hkrati pa od Ministrstva za finance zahteva vodenje
               konservativne politike zadolževanja, ki dolžniški portfelj čim manj izpostavlja
               tveganjem. Preverili smo tudi skladnost načrtovanja zadolževanja z novimi
               obveznicami, strateškimi in operativnimi cilji. Menimo, da je Ministrstvo za finance
               odločitev za izvedbo zadolžitve z novo izdanimi obveznicami v letu 2013 in v prvi
               polovici leta 2014 sprejelo ob ustreznem upoštevanju izvedenih analiz. Zadolžitev je
               načrtovalo tako, da je skušalo kar najbolj minimizirati izpostavljenost dolga tržnim
               tveganjem.</p>
               <p>Spoštovani! Računsko sodišče je ne glede na izpostavljene ugotovitve načrtovanja
               zadolževanja ocenilo kot uspešna. Ključni cilj zagotavljanja financiranja izvrševanja
               proračuna je vedno dosežen. Rečemo torej lahko, da zakladnica deluje dobro. S tem
               seveda ne hvalimo obsega zadolžitve Republike Slovenije. Nasprotno, o obsegu
               zadolženosti smo se že večkrat izrazili izjemno kritično. Prav zato smo tudi ob
               objavi te revizije ponovno opozorili na problematiko dolga. Iz prikazanih rezultatov
               je razvidno, da v času krize ni šlo za varčevanje. Nasprotno, z odpravo nakopičenega
               dolga se bomo namreč ukvarjali še vrsto let, ne zgolj trenutna generacija, temveč še
               prenekatera za njo. Kakorkoli, sprejem Zakona o fiskalnem pravilu v danem trenutku
               daje upanje, da bomo dosegli cilj dolgoročne vzdržnosti naših javnih financ. Da smo
               na pravi poti dokazuje uspeh pri zmanjšanju nominalnega primanjkljaja pod 3 % in
               nekaj četrtletju v kateri že beležimo gospodarsko rast. Ne glede na znamenja
               optimizma pa čas za popuščanje še ni prišel. Nasprotno, začrtane stvari je potrebno
               izpeljati do konca, naslednjo in natančno. Po odpravi nominalnega primanjkljaja bo
               sedaj tako potrebno posvetiti vso pozornost odpravi strukturnega primanjkljaja. K
               temu nas nenazadnje zavezujejo tudi prehodne določbe Zakona o fiskalnem pravilu. Po
               letu 2019, ko bo proračun strukturno izravnan, pa bo potrebno vse napore posvetiti
               razdolževanju. Situacija za dokončanje začrtanega je ugodna. Naj poleg prej omenjene
               rasti spomnim predvsem na politiko Evropske centralne banke, na kvantitativno
               popuščanje in nizke obrestne mere. Ob tem seveda iskreno upam, da vsi skupaj
               razumemo, da obrestne mere niso nizke zato, da bi se spet bolj zadolževali, temveč
               zato, da bi čim lažje in čim prej ustvarili proračunske presežke in začeli z
               odplačili obstoječih dolgov. Upam, da te prilike zaradi prehitre želje po
               participaciji na gospodarski rasti ne bomo izpustili. Zavedati se namreč moramo, da
               smo na trenutni gospodarski rasti že participirali in sicer zadolževanjem v času
               krize. Ob izdaji poročila o opravljeni reviziji Računsko sodišče od vseh revidirancev
               zahtevalo predložitev odzivnih poročil. Zahtevani popravljalni ukrepi so se nanašali
               na pripravo načrtov aktivnosti za sprejem protokola komunikacije, opredelitev
               postopka priprave letnega programa financiranja in analize dejanskega obsega, ki je
               povezan z izvedbo poslov zadolževanja in sprejemanjem ukrepov s katerimi bi se
               zmanjšalo operativno tveganje povezano s kadrovsko strukturo zakladnice. Poleg
               zahteve za izvedbo popravljalnih ukrepov je Računsko sodišče Vladi Republike
               Slovenije in Ministrstvo za finance podalo več priporočil. Priporočila so se nanašala
               na oblikovanje srednjeročne strategije zadolževanja državnega proračuna ob
               sodelovanju širše skupine strokovnjakov in na izvedbo stresnih testov na podlagi
               katerih bi sodelovanje deležnikov z različnih področij analizirali posledice
               uresničitve ključnih tveganj. Revidiranca sta v odzivnem poročilu navedla vse tri
               načrtovane aktivnosti. Navajala sta, da bo Ministrstvo za finance do 15. 9. 2015
               pripravilo, Vlada pa do 1. 10. 2015 sprejela protokol komunikacije in prav tako
               smernice za pripravo letnih programov financiranja proračuna Republike Slovenije.
               ministrstvo za finance bo do 30. 6. 2016 preverilo  ustreznost sistemizacije delovnih mest ob upoštevanju
               spremenjenih okoliščin poslovanja direktorata. Popisane naj bi bile vse naloge, ki
               jih zahteva izdaja dolga in upravljanje z dolgom z navedbo potrebnega časa in
               strokovnega delavca, ki naloge opravlja. Opravljeni naj bi bili tudi koraki za
               podkrepitev nove organizacijske strukture z novimi sodelavci. Vse navedene ukrepe, ki
               so bili izvedeni smo ocenili kot zadovoljive. Vlada nam je pred kratkim poslala
               dokumente za katere si je kot rok postavila 1. oktober. Hvala lepa.</p>
            </sp>
            <sp xml:id="SDT7-KZNJF-redna-18-2015-10-14.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa vam, spoštovani gospod Petrovič, za ta izhodišča.</p>
               <p>Sedaj bi dal besedo državni sekretarki, gospe Ireni Sodin in bi jo že kar prosil, če
               pove, če je Vlada sprejela vse te dokumente, ki jih je navedla v odzivnem poročilu.
               Izvolite.</p>
            </sp>
            <sp xml:id="SDT7-KZNJF-redna-18-2015-10-14.sp4">

               <speaker>IRENA SODIN:</speaker>

               <p>Hvala lepa, predsedujoči za besedo. Lep pozdrav vsem poslankam in poslancem in
               ostalim prisotnim. Najlepša hvala gospodu Petroviču za povzetek tako revizijskega
               poročila kot ocene porevizijskega poročila, ki je bilo pripravljeno s strani
               Ministrstva za finance.</p>
               <p>Osredotočila bi se kar na vaše vprašanje, gospod predsednik. Namreč, Vlada je v
               svojem odzivnem poročilu pripravila dva načrta aktivnosti. Načrt aktivnosti za
               sprejem protokolov komunikacije, na podlagi katerih bo Ministrstvo za finance na
               sistematičen način pridobivalo podatke od ostalih državnih organov in ostalih
               deležnikov za čim bolj uspešno načrtovanje in izvršitev zadolževanja in načrt
               aktivnosti za sprejem akta, kjer bo opredeljen postopek priprave letnega programa
               zadolževanja, kar pomeni, da bo ta akt sprejet vsako leto do konca leta in s tem
               omogočeno zadolževanje že takoj v januarju prihodnjega leta s časovno opredelitvijo
               izvedbe posameznih nalog. Vlada Republike Slovenije je v predpisanem roku do 9. 7.
               sprejela odzivno poročilo za revizijsko poročilo, ki je izkazovalo načrt aktivnosti
               za pripravo protokolov za pridobivanje podatkov in pa načrt aktivnosti za sprejem
               akta, kjer bo opredeljen postopek priprav letnega programa financiranja proračuna
               Slovenije in s sklepom Vlada naložila Ministrstvu za finance pripravo tako protokola
               kot smernic, kar je bilo že storjeno v septembru in na osnovi sklepa Vlade je
               ministrstvo danes zjutraj poslalo protokol vsem državnim organom v vednost za
               nadaljnje komuniciranje in z vsemi nalogami, ki jih pač določa protokol za
               pridobiranje podatkov. Ravno tako velja, da so bile tudi smernice sprejete 23. 9. na
               Vladi.</p>
               <p>Druga zadeva, ki smo se je zelo dobro zavedali v zakladnici na Ministrstvu za finance
               je bila kadrovska podhranjenost, ki se je pač zgodila zaradi omejitev zadolževanja
               državnih organov v zadnjih letih in tudi tukaj smo ne samo pripravili načrt, ampak že
               konkretno pristopili k popravljalnim ukrepom, tako da smo od izmenjave mnenj z
               Računskim sodiščem do danes zaposlili dva dodatna sodelavca in pristopili k temu, da
               skupaj s kadrovsko službo Ministrstva za finance dejansko analiziramo vsako od
               delovnih mest in opravimo pač spremembe, ki bodo potrebne za to, da se tveganja tudi
               na kadrovskem področju čim bolj zmanjšajo. Se pravi, do 30. 6, ker tako kot je
               navedeno v priporočilih Računskega sodišča bo pripravljen popis vseh del in nalog v
               zakladnici in opravljene ustrezne korekture.</p>
               <p>Kot je namestnik predsednika Računskega sodišča izpostavil v svojih povzetkih je, kar
               se tiče obsega zadolževanja vsekakor cilj, da se delež zadolžitve  v prihodnjih letih začne zniževati. K
               temu seveda nas napeljuje tudi Zakon o fiskalnem pravilu, ki je bil sprejet in po
               katerem se mora strukturna izravnava proračuna do leta 2020 uravnovesiti, tako da se
               pričakuje, da bo z letošnjih ca 81,6 % BDP dolga do leta 2019 ta del znižal na 98,2
               %. Pri tem se znižajo tudi obresti, ki so bile v letu 2013 tehtano povprečje ca 4,58
               %. V lanskem letu se je ta delež obresti znižal na, obrestna mera tehtana znižala na
               2,67 % in v letošnjem letu beležimo ca 2 % BDP.</p>
               <p>Zadolževanje ne postaja lažje oziroma dostop do finančnih sredstev. Kot omenjeno
               kvantitativno popuščanje in regulatorje spremembe na področju bančne zakonodaje, ki
               so posledica krize. Ožijo število akterjev na tem področju tako, da je tistih, ki
               investirajo v vrednostne papirje držav, zaradi regulatorjih omejitev manj in zaradi
               tega je treba vse aktivnosti na področju zadolževanja, zato da uravnovesimo tveganja
               in zagotavljanje financiranja proračuna zelo skrbno tehtati in v to smer tudi
               delujemo. Hvala.</p>
            </sp>
            <sp xml:id="SDT7-KZNJF-redna-18-2015-10-14.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Sodin. Sedaj bi prosil mag. Boštjana Vasleta, direktorja Urada za
               makroekonomske analize in razvoj, da v svoji predstavitvi se osredotoči na obseg
               dolga in vpliv tega dolga na ostale kazalce ter seveda tudi kaj stroškovno to pomeni
               za državo predvsem, ko plačujemo ne samo dolg, ampak tudi obresti. Izvolite, gospod
               Vasle.</p>
            </sp>
            <sp xml:id="SDT7-KZNJF-redna-18-2015-10-14.sp6">

               <speaker>MAG. BOŠTJAN VASLE:</speaker>

               <p>Hvala lepa za besedo, gospod predsednik. Lepo pozdravljeni vsi prisotni. V
               nadaljevanju bom podal kratek pregled, makroekonomski pregled, revolucija dolga v
               zadnjih letih predvsem v času krize.</p>
               <p>Te osnovni podatki kažejo, da se je dolg v času krize relativno močno povečal, kar
               seveda ni posebna novica, če je še leta 2008 torej tisto zadnje leto pred izbruhom
               znašal 21,6 % BDP se je ta številka do konca lanskega leta povzpela na 80,8 % in tudi
               podatki za letošnje leto kažejo, da je bil ob koncu prve polovice leta na tej ravni
               torej nekaj čez 80 %. Razlogi, ki so privedli do tega povišanja dolga, ki je, če se
               primerjamo z ostalimi članicami EU eno izmed največjih povečanj dolga kljub temu, da
               naš dolg ostaja za približno 10 % pod povprečjem celotnega evrskega območja. Razlogi,
               ki so privedli do tega povečanja so večinoma povezani z odzivom fiskalne politike na
               gospodarsko krizo. Gre za to, da smo v času krize v preteklih letih beležili visoke
               proračunske primanjkljaje. Ti so bili v začetnih letih v veliki meri povezani z
               ukrepi za blaženja posledic krize predvsem za ukrepe, ki so bili namenjeni
               preprečevanju teh negativnih posledic na trgu dela. Poleg tega so na naš dolg, na
               slovenski dolg v zadnjih letih pomembno vplivali tudi nekateri enkratni dejavniki kot
               so na primer dokapitalizacije bančnega sistema oziroma sanacija celotnega bančnega
               sistema. Zaradi tega se je dolg sektorja države v letu 2011 povečal za približno 240
               milijonov evrov. V letu 2012 za 61 milijonov evrov in potem največje povečanje v letu
               2013, ko je to povečanje znašalo nekaj čez 3,6 milijarde evrov. Poleg tega so bili še
               nekateri drugi enkratni dejavniki. V letu 2013 obračun razlike v plači, zaradi
               odprave plačnih nesorazmerij, proces prilagajanja sistema plač v javnem sektorju, ki
               je potekal v Sloveniji skoraj celo desetletje, njegova izvršitev pa je sovpadla prav
               z časom krize.  Poleg
               tega se je dolg v istem letu torej v letu 2013 za približno 130 milijonov povečal
               tudi, zaradi odplačilo odškodnin izbrisanim iz registra prebivalcev RS. V zadnjem
               letu torej v letu 2014 tudi glede po povezavi z obveznosti do varčevalcev Ljubljanske
               banke v Hrvaškem in BiH. Poleg tega je v vseh teh kriznih letih uporabila tudi
               instrument pred financiranja, kar pomeni, da je izkoriščala v tistem trenutku
               relativno ugodne pogoje zadolževanja zato, da je pripravila zalogo za prihodnja leta.
               Po zadnjih letih znaša znesek denarja, ki ga ima, znesek sredstev, ki jih ima RS pri
               računih Banke Slovenije 1,5 milijarde evrov.</p>
               <p>Po krizi je Slovenija precej bolj zadolžena država kot je bila pred izbruhom krize,
               ko je spadala v najmanj zadolžene države, vendar je ta primerjava še vedno kaže, da
               ne presegamo povprečja EU.</p>
               <p>Z makroekonomskega vidika ima tako povečanje dolga predvsem dve posledici. Prva
               posledica je neposredno povečanje zneska, ki ga namenjamo za odplačilo obresti. Če
               zopet navedem številke. Ta znesek je v letu 2008 torej v zadnjem letu pred izbruhom
               krize znašal približno 420 milijonov evrov, do konca leta 2014 pa se je povečal na
               1,18 milijarde evrov. Kar pomeni, da je, zaradi tega relativno visokega povečanja
               otežen proces konsolidacije javnih financ kateremu je zavezana Vlada RS. Na drugi
               strani pa še pomembnejša posledica, še bolj ključna posledica za nadaljnji
               gospodarski razvoj Slovenije je ta, da nam tako visoko povečanje dolga zmanjšuje
               manevrski prostor za odzivanje v primeru naslednje gospodarske krize. Slovenija je ob
               izbruhu krize, ki se na neki način končuje ni imela zelo velikih ali omejujočih
               problemov na strani višine javnega dolga. S pozicije, v katero bomo vstopili v novo
               gospodarsko krizo, če se ta dinamika v naslednjih letih ne bo spremenila bo ta višina
               pomenila velik omejitveni dejavnik za morebitno odzivanje ekonomskih politik na
               izbruh krize.</p>
               <p>Seveda smo na urada razmišljali tudi o možnih rešitvah tega problema oziroma o
               ukrepih, ki bi jih lahko priporočili makroekonomski politiki za zaustavitev te
               dinamike naraščanje dolga oziroma zato, da bi dosegli celo zmanjšanje dolga sektorja
               država in tukaj so ključni ukrepi, ki bi prispevali k tekočem zmanjševanju
               proračunskega primanjkljaja oziroma ukrepi, ki bi omogočili, da bi fiskalna politika
               sledila gospodarskim ciljem, da bi torej v času visoke gospodarske rasti beležili ali
               zagotovili presežke proračuna, kar se v zadnjih 20 letih v Sloveniji ni dogajalo.
               Seveda, da bi to dosegli je po naši oceni, našem mnenju potrebno poseči precej
               globoko v strukturo samega gospodarstva, v strukturo samih socialnih sistemov torej z
               drugim besedami, predlagamo strukturne reforme, ki bi se ukvarjale z dvema
               področjema. Eno področje bi naslovilo demografske spremembe, ki smo jim priča v
               Sloveniji, ki se že dogajajo po teh projekcijah, ki smo jih naredili v uradu in se
               bodo v naslednjih letih še okrepile. S temi ukrepi bi torej razbremenili pritiske
               oziroma izboljšali dolgoročno vzdržnost javnih financ. Na drugi strani pa priporočamo
               ukrepe, ki bi povečale sposobnost slovenske ekonomije za rast. Če bi vse te ukrepe
               strnil v eno besedo gre tukaj za ukrepe za povišanje produktivnosti, ki bi izboljšale
               celotno makroekonomsko sliko naše države in s tem posledično tudi fiskalno sliko RS.
               Hvala lepa.</p>
            </sp>
            <sp xml:id="SDT7-KZNJF-redna-18-2015-10-14.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod Vasle. Odpiram razpravo ostalih vabljenih in članov in članic
               komisije. Kdo želi besedo? Gospod Luka Mesec, izvolite.</p>
            </sp>
            <sp xml:id="SDT7-KZNJF-redna-18-2015-10-14.sp8">

               <speaker>LUKA MESEC (PS ZL):</speaker>

               <p>Lep pozdrav vsem skupaj.</p>
               <p>Od vseh v bistvu kritik Računskega sodišča se mi zdi najresnejša v tem trenutku ta,
               da Vlada ni sprejela strategije zadolževanja. To je problem v dveh smislih. Prvič je
               to problem ker kot je namestnik predsednika Računskega sodišča povedal ne sprejem
               strategije zadolževanja v bistvu implicira neko vrsto način zadolževanja. In sicer v smislu sam je dejal,
               da zaradi tega, ker vlada ni sprejela strategije zadolževanja je to pomenilo, da je
               Ministrstvo za finance moralo voditi konzervativno politiko zadolževanja, se pravi,
               ne sprejem pomeni konzervativno politika zadolževanja. Ob tem se odpira vprašanje
               vzdržnosti trenutne gospodarske slike Slovenije in vzdržnosti javnih financ na neki
               srednji rok v tem oziru. Vsi vemo, da Slovenija okreva, da je rast že 22 mesecev
               pozitivna in med najvišjimi v Evropi, ampak na žalost faktorji na katere se ta rast
               naslanja pa niso tako zelo stabilni. Po eni strani kohezijska sredstva, ki so gradnik
               te rasti se nekoliko iztekajo oziroma lahko računamo v prihodnosti, da se bodo
               skrčila. Na drugi strani izvoz je precej vprašljiv sploh v smislu ohranjanja predvsem
               držav BRICS. Na eni strani imamo ohlajanje Kitajska, na drugi strani imamo recesijo v
               Rusiji in Braziliji. Ob tem je v težave zašla še nemška avtomobilska industrija,
               zadnja afera Volkswagen in <stage>/ nerazumljivo/</stage> je naš avtomobilski grozd v Sloveniji
               izvozno predvsem vezan na ta sektor. Makroekonomska slika svetovnega gospodarstva ni
               dobra. Država Slovenija bi v tem smislu morala biti pripravljena tudi na eventualno
               tretjo recesijo. Mislim da ena izmed ključnih komponent, priprav makroekonomskih na
               možne scenarije v prihodnosti bi bila ravno smiselna strategija zadolževanja. Dokler
               so razmere na svetovnih trgih še ugodne, dokler je obrestna mera nizka celo
               zgodovinsko najnižja bi bilo smiselno to vzeti v zakup in razmišljati tudi o tem, da
               bi Slovenija za prihodnje nestabilne razmere v tem trenutku strateško nabrala nekaj
               rezerv oziroma po drugi strani za neko smiselno zadolžitvijo investirala v tiste
               komponente slovenskega gospodarstva, s katerimi bi lahko okrepila njegovo stabilno v
               prihodnosti. To mislim, da bi bil ključen strateški razmislek in da ne smemo tako
               enoznačno prejeti dolga kot pač nekega bremena. Seveda je breme, ampak ne smemo tako
               enoznačno se označiti za konzervativno politiko zadolževanja in reči dolg je potrebno
               nujno zmanjšati, ker se lahko zgodi kaj nepredvidenega in bo država potisnjena v
               nestabilno situacijo in bo zato, da izvede osnovni cilj se pravi za golo izvršitev
               proračuna v bistveno bolj tveganih in zaostrenih razmerah z višjimi obrestnimi merami
               zopet pahnjena v to, da bo najela dolg. Številni svetovni ekonomisti svarijo pred tem
               scenarijem. Kot so v bistvu vsi govorniki ugotovili so vse evropske države, ne samo
               Slovenija, trenutno do vratu v dolgovih. Če smo bili pred krizo nizko zadolženi in je
               obstaja manevrski prostor za neko dolžniško reševanje dveh recesij, ki sta nastopili
               smo za tretjo recesijo zelo slabo pripravljeni. Imamo izkušnje iz preteklih let, ko
               vemo, da se lahko razmere v svetovnem gospodarstvu zelo hitro zaostrijo in da moramo
               biti na to strateško pripravljeni. Moj poziv je tukaj predvsem predstavnikom
               Ministrstva za finance, da v tem oziru pripravijo neko smiselno strategijo zadolžitve
               na srednji rok.</p>
            </sp>
            <sp xml:id="SDT7-KZNJF-redna-18-2015-10-14.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p> Hvala lepa. Želite naprej razpravljati? V redu. Jaz se prijavljam k razpravi v
               zvezi s tem tukaj. Imam nekaj vprašanj in izhodišč za Ministrstvo za finance, tudi za
               gospoda Vasleta iz Urada za makroekonomske analize in razvoj.</p>
               <p>Tudi, če bi Ministrstvo za finance pripravilo  strategijo, je ta apel kolega Mesca, da naj se ministrstvo preveč
               konzervativno ne zadolžuje, po mojem mnenju, na nek način dvoumno. Dvoumno predvsem
               zaradi tega, ker je tudi vprašanje Ministrstva za finance je, kje smo se mi
               zadolžili. Se pravi, zanima me tudi malo geografsko kje smo se zadolžili, koliko smo
               se zadolžili v Evropi, koliko smo se zadolžili v Ameriki, koliko smo se zadolžili
               doma in koliko smo se zadolžili na tujem. Sedaj pač, po moji oceni, se seveda največ
               zadolžimo v Ameriki in tudi po evropskih multinacionalkah, ki dejansko živijo od teh
               obresti, ki jih plačujejo različne države. In seveda to so multinacionalke, to so
               prvovrstno in seveda primarno kapitalistične ustanove, katerim gre tudi za
               optimizacijo profita. In sedaj, seveda, nekonzervativno zadolževanje razumem tudi kot
               na nek način bolj liberalno zadolževanje, se pravi več zadolževanja ali lahkotnejše
               zadolževanje in seveda to pomeni tudi lahkotnejše plačevanje teh stroškov, predvsem
               obresti tem finančnim inštitucijam. Kajti, kot vemo, države se zadolžujejo pri
               finančnih multinacionalkah, ki so tudi v zasebnem lastništvu in tukaj je nekoliko ne
               razumem tega stališča, predvsem zaradi tega, ker so obresti od leta 2008, ki jih
               plačuje države narasle iz 420 milijonov leta 2008 na 1,18 milijarde v letu 2014, kot
               je povedal gospod Vasle. In sedaj moramo vedeti, da za 1,18 milijarde v letu 2014 je
               bilo manj denarja za šolstvo, za socialo, za zdravstvo, za vse javne dejavnosti. In
               če se zadolžimo še več bodo obresti še višje. Že zaradi tega, ker bo dolg višji. To
               je zelo enostavno. In zaradi tega jaz mislim, da gre apel ravno v nasprotno smer, da
               zmanjšujemo ta dolg in da zmanjšujemo stroške zadolžitve. Se pravi, znesek obresti,
               ki ga mora država letno plačati. Seveda se nekaj lahko naredi, ker obrestne mere
               padajo, ker, ko tej gospa državna sekretarka rekla, so bile v letu 2008 mislim da
               4,58% in so padle letos na približno 2%, mislim da ste omenili. To je en način. Ampak
               v kolikor bo prišlo do krize, do spremenjenega okolja do kakršnihkoli težav, ki jih
               bomo tudi mi imeli doma, potem bodo finančni trgi, to se seveda lepo reče finančni
               trgi, ampak finančni trgi so te multifinančne, multinacionalke, ki nastopajo na tem
               finančnem trgu in ki seveda tudi na nek način s ponudbo in povpraševanjem kreirajo
               obrestno mero posamezne države. Enostavno tako, da bodo rekle, poglejte, mi pa v
               naslednjem mesecu ne kupimo vaših obveznic na primer. Zamislite si, kakšna obrestna
               mera bo potem to za eno državo. Poglejmo, recimo, imamo primere Grčije, še prej
               primere Argentine in tako naprej, ko finančni trgi, to pa so te multinacionalke
               katerim plačujemo te obresti, lahko, bom rekel, na nek način tudi dvignejo in na drug
               način lahko seveda tudi zmanjšujejo te obrestne mere, vsaj vpliv imajo na to. Zaradi
               tega mene pravzaprav ta poziv na nekonzervativno zadolževanje, bom rekel, se z njim
               nikakor ne morem strinjati. Tukaj jaz mislim,da je vsekakor bolje, da delujemo
               konservativno in še bolj konservativno. In v zvezi s tem me zanima, tukaj je gospod
               Vasle rekel, če sem prav razumel, da ima Republika Slovenija 1,5 milijarde denarja
               pri Banki Slovenije, če je to pravi podatek.  Mene zanima, koliko imamo denarja na enotnem
               zakladniškem računu. In koliko ima Republika Slovenija denarja na računih, na vseh
               računih, ki ga kjerkoli ima, ne le Republika Slovenija kot Vlada, ampak tudi, dajmo
               reči, javni sektor po metodologiji, zdaj ima nek nov naziv ne ESA 95, ampak je nek
               naziv, ampak vsebinsko pomeni ESA 95 in kako mi upravljamo s tem denarjem, in koliko
               obresti dobimo od tega denarja letno. Zdaj če je to res podatek med 5 in 6
               milijardami, bi potem tudi prosil Ministrstvo za finance, da pove razloge zakaj je
               toliko denarja, kaj nam grozi, razen če Republika Slovenija, če v tem primeru
               Ministrstvo za finance ne vlaga tako uspešno, da so obresti od teh depozitov, da tako
               rečem, večje od obresti, ki jih plačujemo finančnim multinacionalkam. Potem tukaj
               vidim nek razlog, potem je tukaj nek izračun, da, bom rekel, služimo zdaj na razliki
               med aktivnimi in pasivnimi obrestnimi merami, če se nekoliko po bančno izrazim,
               čeprav tukaj ni temu tako. Tako, da to me dejansko zanima.</p>
               <p>Drugo me zanima tudi, zdaj tukaj je bilo tudi rečeno, da naj bi se država bolj
               liberalno zadolževala. Jaz upam, da ne preveč neoliberalno, kolega Mesec, tako da bi
               tukaj res apeliral na to, da mogoče ne in da bi potem vlagala, kot sem razumel,
               država v to. Glejte, država nima kaj vlagati, mi imamo že državne lastnine zelo
               veliko, edino, če bo država ustanavljala neka nova podjetja, neke nove delniške
               družbe, zato, da bi kaj vlagala. Tukaj je lahko to pomoč izključno samo gospodarstvu,
               mislim pa da na nek drug način, ne pa na neposreden način, ker lahko to zmanjšuje
               obresti doma, na primer, ampak da pa bi zdaj država neposredno potem to vlagala, jaz
               si to zelo težko predstavljam, to je bilo morda v nekem drugem sistemu pred 70, 60
               leti. Tako, da tukaj si težko predstavljam. Mi se zadolžujemo in plačujemo, zadolženi
               smo več kot 30 milijard, to je več kot 80 % bruto družbenega proizvoda. Plačujemo 1,8
               milijarde obresti in zanima me, skratka, kako v bistvu nadomesti, kakšen program,
               reprogram teh dolgov je, če so zdaj obresti nižje. Se pravi, ali je možno, da država
               enostavno, po domače povedano, zamenja en dolg po visokih obrestnih merah, z drugim
               dolgom po nizkih obrestnih merah. Jaz še nisem slišal, da bi zdaj predčasno odplača
               en dolg. Ali je to sploh možno po pogodbah, ki jih je ministrstvo za finance oziroma
               vlada sklepalo, da se en dolg, ko smo se zadolžili, ne vem, po 6, 7 %, da pa ga zdaj
               v celoti odplačamo, te obveznice plačamo na kateri dan in tako naprej, ali je to
               dejansko možno. To je za enkrat moj prispevek na to.</p>
               <p>Seveda, če ima še kdo<gap n="…"/></p>
               <p>Repliko, izvolite, gospod Mesec.</p>
            </sp>
            <sp xml:id="SDT7-KZNJF-redna-18-2015-10-14.sp10">

               <speaker>LUKA MESEC (PS ZL):</speaker>

               <p>Da ne bom narobe razumljen.</p>
               <p>Moj poziv gre v smeri, da pač je treba sprejeti strategijo, ki bo omogočila načrtno
               in premišljeno zadolževanje na srednji rok. Se pravi, da se ne bomo zadolževali
               stihijsko, takrat ko nas bodo razmere v to prisilile, ampak da bomo znali razmere
               sami predvideti in da bomo lahko v načrtu zadolževanja tudi predvideli mogoče
               zaostritve razmer in bomo izkoristili nižje obrestne mere, dokler so te še nizke, da
               ne bo spet prišlo do kakšnih katastrofičnih situacij, ko bo kakšen finančni minister
               potisnjen v situacijo, ko se bo moral odločiti ali bo vzel dolg po 7 % obrestih ali
               pa bo enostavno pač tvegal nelikvidnost ali še kaj hujšega, države. Če dam mogoče
               zgodovinski primer, mislim da so bili že leta 2010, takrat ko je prišlo do obrata v
               evropski politiki in se je nekako začelo pričakovati, da mogoče lahko to pripelje do
               druge recesije, do druge zaostritve v Evropi, že takrat so bili neki pozivi, da bi
               bilo smiselno,  da država
               takrat premisli, da bi dokler so bile obrestne mere relativno nizke, čeprav niso bile
               nizke, sedaj imamo veliko nižje, da bi takrat vzeli nekaj dolga za primer, če pride
               do zaostritve situacije. Tega nismo naredili. Do zaostritve situacije je prišlo in
               naenkrat smo imeli na vratih strašenje s trojko, zadolževanje po 7% obrestih in
               poslance, ki so s tresočimi rokami podpisovali tisti sklep za odtujitev 15 podjetij.
               Tako situacijo je lahko preprečiti. Sedaj imamo izkušnje neposredne iz preteklih let
               in mislim, da jo lahko vsaj deloma preprečimo v kolikor pride do kakšne nove
               zaostritve, kar ni izključeno glede na dogajanje na svetovnih trgih, tudi s sprejemom
               strategije, ki bo ravno omogočila strateško in premišljeno zadolževanje.</p>
               <p>Glede moje pozicije do dolga bom pa tako rekel. Seveda je dolg problem. Vsi bi želeli
               imeti čim manj oziroma nič dolga. Je pa pri dolgu treba upoštevati to, da je veliko
               večji problem kot njegova absolutna vrednost njegova obrestna mera. Država ima lahko
               tisoč odstotkov dolga, če zanj ne plačuje obresti ali pa če so te 0,1 odstotne, v tem
               primeru dolg ne bi bil problem. Problem pa je kadar imamo zelo visoke obresti na
               javni dolg in problem je kadar je država potisnjena v situacijo, ko mora se zadolžiti
               iz gole nujnosti, iz gole nuje, da izvrši svoj proračun po nekih nenormalnih
               obrestnih merah, hkrati pa, in tukaj tudi moje vprašanje, ali je možno sedaj ko imamo
               nižje obrestne mere enostavno tiste dolgove predčasno poplačati z najemom, recimo,
               dolga po 1,72 odstotni obrestni meri, kolikor so bile letos donosi na desetletne
               obveznice, poplačati dolgove za katere plačujemo 6 ali 7% obresti. Skratka, to je
               nekako moj poziv. Moj poziv je, da razmišljamo, ko se pogovarjamo o dolgovih predvsem
               o stroških njihovega refinanciranja in da poskušamo strateško voditi to politiko, ker
               tukaj lahko prihranimo na stotine milijonov evrov, če ne celo milijard.</p>
            </sp>
            <sp xml:id="SDT7-KZNJF-redna-18-2015-10-14.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za repliko. Gospod Tilen Božič.</p>
            </sp>
            <sp xml:id="SDT7-KZNJF-redna-18-2015-10-14.sp12">

               <speaker>TILEN BOŽIČ (PS SMC):</speaker>

               <p>Hvala za besedo. Ena izmed zadev, ki me zanima je, omenjali ste gospa Sodin dostop do
               finančnih virov, zaostrovanje regulacije, s čimer se tudi potem krog potencialnih
               investitorjev znižuje. In na tem mestu me zanima, ali bi dejansko v prihodnje
               potrebovali dodatno fleksibilnost zato, da bi se ta krog potencialih investitorjev
               lahko nekako razširil in da bi na ta način morda lažje prišlo do razpršitve tveganj,
               učinkovitosti zadolževanja pa morebiti tudi cene zadolževanja, ker ravno takrat, ko
               je nastopila kriza, tudi konec kocev iz tega poročila je to razvidno, da so se
               določene politike oziroma kako se pristopa k zadolževanju nekako sprostile ravno
               zaradi zahtevne situacije, je bilo treba pač iskati neke alternativne načine
               zadolževanja, ki se jih lahko poslužiš v neki, recimo, finančni, na nek način v času
               tudi neke gospodarske oziroma politične nestabilnosti. Se pravi, ta prva zadeva. Ali
               ocenjujete, da bi tu potrebovali nekaj več fleksibilnosti oziroma če že, v kateri
               smeri.</p>
               <p>Druga zadeva, ki jo je omenil gospod Vasle in se je nekako dotikala tega
               predfinanciranja in sredstev na transakcijskih računih, kjer je bilo omenjeno 1,5
               milijarde, me zanima koliko je dejansko skupna vsota tega razpoložljivega denarja,
               ker mislim, da ni to edina pozicija, kjer se ta denar nahaja. Se pravi, imamo konec
               koncev nekako tudi več blaga. In me tu zanima, če lahko samo postrežete še s tem
               podatkom, da nekako imamo v širši perspektivi.</p>
               <p>Zadnja zadeva, tisto pa se tiče bolj kolega Širclja, glede teh obveznic. Po mojih
               informacijah, kot vem, se Slovenija tako ali tako ponavadi zadolžuje z obveznicami.
               Te kotirajo na trgu in nekako tisti prihranek, ki bi ga dosegli oziroma se pravi
               obrestna mera se računa na ta način, da ugotavljaš koliko, po kakšni ceni kotira neka
               obveznica na trgu. In če taka obveznica pride, se pravi, dajmo reči iz neke cene 90
               na 120 s čimer se ji zniža obračunane,  da rečemo obrestna mera, ki računamo, koliko pride
               dejansko ob zamenjavi teh, bi poplačal dejansko vse tisto, kar se je prišparalo, kar
               pomeni, da dejansko učinka, če jaz prav razumem tudi ne more biti. Je pa potem od
               tukaj naprej potem vprašanje, ki se vračamo na tisto nazaj, kar se tiče
               fleksibilnosti. Ali se v takih primerih bi pa mora lahko razmišljali tudi o drugih
               inštrumentih zadolževanja, ki bi pa morda v nekih takih trenutkih, nam to omogočale.
               Zakaj to sprašujem? Zaradi tega, ker Slovenija je vseeno majhno odprto gospodarstvo,
               izjemno, se pravi izpostavljena tem šokom, se pravi, ko gre gor, gre hitro gor, ko
               gre dol, gre hitro dol, tudi pri zadolževanju se to vidi pri obrestnih merah. Moje
               vprašanje je tukaj, se pravi, če se da tukaj razmisliti v tej smeri ali se da te
               šoke, ki so nam na škodo izkoristiti morda tudi v našo korist, se pravi to, da vemo
               vnaprej, da je naša izpostavljenost velika in da bomo izpostavljeni tem velikim
               spremembam ali se da to, na kakšen način z nekimi drugimi finančnimi instrumenti
               dejansko izkoristiti v korist te države. Hvala.</p>
            </sp>
            <sp xml:id="SDT7-KZNJF-redna-18-2015-10-14.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod Tilen Božič. Bom pa jaz še malo operacionaliziral to vprašanje, ki
               sem ga postavil. Ali je v pogodbah, tukaj gre za dvostranske pogodbe med
               posojilodajalcem in posojilojemalcem sploh možnost ali je Slovenija podpisovala take
               pogodbe, da se dolg predčasno poplača, seveda z določenim diskontom? Ker se potem
               obresti ne plačujejo na <stage>/ nerazumljivo/</stage>. To me potem zanima. Pa bi zdaj prosil gospo
               Sodinovo, če lahko na to odgovori. Tukaj, če je izpogajala Slovenija tako pogodbo.
               Izvolite.</p>
            </sp>
            <sp xml:id="SDT7-KZNJF-redna-18-2015-10-14.sp14">

               <speaker>IRENA SODIN:</speaker>

               <p>Hvala lepa za vprašanja. Mogoče bi se najprej dotaknila konzervativne politike
               zadolževanja. To je bila zadeva, s katero smo se tudi z Računskim sodiščem v naših
               razgovorih ob pripravi poročila velikokrat pogovarjali in vsekakor Ministrstvo za
               finance zagovarja zelo konzervativno politiko zadolževanja. Vedno imamo pri tem
               zasledovanje cilja med prevzemanjem tveganj in tem, da zagotovimo financiranje, ki je
               potrebno tako za izvrševanje proračuna in pa gledamo seveda naprej za nekaj let, tako
               da konzervativnost pri zadolževanju je vsekakor naše prvo vodilo, ker ne bi hoteli
               izpostavljati večjih tveganj, kot je treba, da jih ob tem prevzemamo, kar je bilo
               rečeno že pri samem povečanju dolga, ki smo ga opazili oziroma do katerega je prišlo
               v zadnjih letih.</p>
               <p>Kar se tiče same strategije zadolževanja, to, da ni dokumenta, ki eksplicitno nosi
               naslov srednjeročna strategija zadolževanja Republike Slovenije še ne pomeni, da take
               strategije ni. Namreč planiranje je predvideno tako v samem programu financiranja kot
               v strategiji Ministrstva za finance in vseh analizah, ki jih opravljamo pred tem, ko
               se država zadolžuje za vsa posamezen inštrument oziroma za vsako posamezno zadolžitev
               posebej. Jaz sem, ravno smo se vrnili iz letne skupščine svetovne banke in
               Mednarodnega denarnega sklada, kjer smo imeli mislim, da nekaj manj kot 50 sestankov,
               v veliki meri tudi z investitorji in lepo je bilo slišati eno od pomembnih bank, ki
               je rekla, da imamo daleč najbolj sofisticiran način zadolževanja v novih državah
               članicah Evropske unije.</p>
               <p>Če grem naprej na to ali je v pogodbah možno, da se dolg predčasno odplača ali ne in
               ali imamo dovoljšnjo fleksibilnost pri zadolževanju. Pogodbe same predčasno odplačilo
               omogočajo, vendar pa investitorji takrat, ko investirajo gredo v to s pričakovanjem
               donosov, ki ga imajo iz tega vlaganja v slovenske vrednostne papirje. Tako, da ob tem
               ali zamenjujemo instrumente ali ne, je vedno treba pogledati več faktorjev. Kakšna je
               cena predčasnega odplačila in pa kakšna je ročnost teh papirjev, da se oceni, kakšen
               je potencialen prihranek ali ne in zaenkrat po proučevanje vseh instrumentov  velikega prihranka oziroma
               potencialnost tega lahko nastanejo celo stroški, kar pa še ne pomeni, da ne delamo na
               tem, da spremenimo strukturo dolga. Kot veste, smo v marcu letos izdali eno milijardo
               obveznic po rekordno nizki ceni, 1,55%, in samo da ilustriram, kako zelo se
               spreminjajo tržne razmere. To je bilo narejeno na dan, ko je bila obrestna mera
               dejansko daleč najnižja. Naslednji dan je zaradi dogajanj v Grčiji obrestna mera
               občutno odskočila in se povišala in take nizke letos nismo več videli. V septembru in
               konec avgusta smo izdali 30 letni papir, ki je približno 575 milijonov evrov
               zadolžitve, tako da vsekakor pri strukturi dolga zasledujemo boljšo strukturo
               ročnosti in s tem seveda podaljšujemo povprečno ročnost slovenskega zadolževanja, kar
               potem tudi znižuje pritisk na zelo kratkoročno oziroma srednjeročno financiranje.</p>
               <p>Država ima na enotnem zakladnem računu v tem trenutku 6,5 milijard sredstev. Pri
               domačih bankah je naloženih 1,1 milijarde. Pri Banki Slovenije smo stanje sredstev
               znižali na 700 milijard in, pardon, milijonov in pri tujih bankah je cirka 5 milijard
               sredstev. Enotni zakladni račun iz depozitov v letu 2015 izkazuje 7 milijonov
               dobička. Kot veste se banke na splošno na svetu in predvsem v Evropi srečujejo s
               problemom negativnih obrestnih mer in to potencialno je velik problem za sam model
               obstoja komercialnih bank v Evropi. Potem posledično pa tudi zavarovalnih sistemov in
               pokojninskih skladov, ker ob tako nizkih obrestnih merah je seveda izziv na kakšen
               način zagotavljati dolgoročnejšo vzdrževanje vrednosti sredstev oziroma dodatnih
               zaslužkov.</p>
               <p>Pri sestavi dolga ravno tako minimiziramo tveganja, in sicer tudi vse zadolževanje,
               ki ga imamo v dolarjih in v tem trenutku je sestava dolga cirka 30% zadolževanja v
               ameriških dolarjih in razlika v evrih. Vendar pa za vsako zadolževanje v dolarjih
               takoj naredimo valutno zamenjavo, tako da se ta tveganja različnih tečajev pač
               minimizirajo.</p>
               <p>Ne glede na to kar sem rekla glede strategije zadolževanja razmišljamo o tem in
               pripravljamo stvari, da bi pač imeli tudi dokument, ki se mu bo reklo strategija
               zadolževanja, vendar pa, kot rečeno, odsotnost samega dokumenta ne pomeni, da zares
               dnevno ne spremljamo vseh dogajanj na finančnih trgih in pa vseh ustreznih
               instrumentov. Ali imamo dovolj veliko fleksibilnost pri zadolževanju? Zakon o javnih
               financah pač določa, da se država lahko zadolžuje za financiranje primanjkljaja plus
               predfinanciranje za prihodnje dve leti. Tako da pri tem je fleksibilnost dovolj
               velika. Omogoča tudi alternativne instrumente financiranja. Za prihodnje leto imamo
               zagotovljeno predfinanciranje v višini 2,6 milijard, kar je zelo veliko olajšanje pri
               tem, ko se razmere na finančnih trgih zelo spreminjajo. In ko se pogovarjamo z
               investitorji je to dejansko velika olajševalna okoliščina pri tem, da nimamo dodatnih
               pritiskov na obrestno mero. Hvala.</p>
            </sp>
            <sp xml:id="SDT7-KZNJF-redna-18-2015-10-14.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Vasle, želite še vi besedo? Ne.  Gospod Luka Mesec. Potem bi pa jaz seveda želel, da
               se, te številke so me malo presenetile. Izvolite, Luka Mesec.</p>
            </sp>
            <sp xml:id="SDT7-KZNJF-redna-18-2015-10-14.sp16">

               <speaker>LUKA MESEC (PS ZL):</speaker>

               <p>Jaz bom v bistvu samo eno kratko vprašanje.</p>
               <p>Računsko sodišče navaja, da se je število zaposlenih, ki izvajajo posle zadolževanja
               v preteklih letih zmanjševalo s čimer se povečuje operativno tveganje pri izdajanju
               obveznic in podobnih poslih. Zanima me, če se obetajo kakšne spremembe na tem
               področju oziroma kako bi ocenjujete to tveganje?</p>
            </sp>
            <sp xml:id="SDT7-KZNJF-redna-18-2015-10-14.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Moje vprašanje pa je, če lahko bolj natančno poveste. Rekli ste 30 % je zadolžitve v
               ameriških dolarjev, ki jih, potem konvertirate oziroma spremenite v evre. Zanima me
               bolj natančno če lahko, koliko je dejansko dolga najetega v ZDA, Kanade, itd., če
               želite, preko oceanskega dolga, koliko v Evropi, koliko pri domačih in koliko pri
               tujih kreditorjih? Ker dejansko se večkrat omenja tudi povprečje EU, omenja so, da so
               nekatere države bolj zadolžene kot mi, tak primer je Italija, ki so veliko bolj
               zadolžene, mislim da, zadnji podatki so tam okoli 120 % BDP, če ne celo več, ampak
               oni so zadolženi pri domačih investitorjih, italijanskih in ta denar ostaja v Italiji
               na neki način. Vemo, da je denar in kapital plah in da lahko zelo hitro preide iz ene
               države v drugo državo brez meja, vendar ne glede nato ostaja doma. Zanima me koliko
               je pri nas zadolžitev doma in koliko v tujini? Še enkrat, jaz upam, da se motim,
               ampak rekli ste, da imamo, jaz sedaj to seštevam, 5 milijard pri tujih bankah, 6,5
               milijard na enotno zakladniškem računu in 1,1 milijarde pri domačih bankah, 0,7
               milijard ali se sedaj to sešteva ali ne, ali koliko je vse skupaj, ali je vse skupaj
               6,5 milijarde na računu vseh teh depozitov, da tako rečem, poenostavljeno. Sedaj, če
               je in če od tega dobimo, to se pravi, 6,5 milijarde in dobimo 7 milijonov od tega,
               potem verjetno dobimo znatno manj kot če plačamo na 30, 32 milijard, eno milijardo pa
               180 milijonov v letu 2014? Tukaj dejansko sploh ni primerjave o tem, da bi država
               tukaj karkoli zaslužila. Zanima me tudi, če je to 6,5 milijard kot mi sedaj
               prikimavate? Tukaj me zanima ali je treba dodati še 1,5 milijarde pri Banki Slovenije
               ali ne, skratka, koliko je ta skupni znesek? Če je ta skupen znesek 6,5 milijarde me
               zanima zakaj je toliko visok, če od tega nimamo, saj navsezadnje imamo že negativno
               obrestno mero? Ali je dejansko to tisti, kar je eden od prejšnjih ministrov govoril,
               da rabimo to rezervo za to, da smo stabilni? On je govoril to pri treh milijardah
               pred dvema letoma sedaj smo na 6,5 milijardi čez dve leti. Ta denar nekje domače
               povedano leži. Zanima me, zakaj vodite tako politiko. Ali dejansko to toliko vpliva
               tudi na toliko nižjo obrestno mero? Jaz vam sicer že malo polagam odgovore na
               vprašanja, ampak to bi res želel imeti zakaj 6,5 milijarde in zakaj ne 7,5 in zakaj
               ne 4,5, ker to stane? Izvolite, gospa državna sekretarka.</p>
            </sp>
            <sp xml:id="SDT7-KZNJF-redna-18-2015-10-14.sp18">

               <speaker>IRENA SODIN:</speaker>

               <p>Hvala lepa. Kar se tiče popravljalnih ukrepov na področju kadrovske politike,
               zakladnice sem že na začetku povedala, da smo od priporočil Računskega sodišča že
               zaposlili dva dodatna strokovna sodelavca in da pripravljamo pregled vsem delovnih
               mest in pa potencialno potrebno reorganizacijo, kar bo izvedeno od 30. junija
               prihodnje leto.</p>
               <p>Pri investitorjih je 20 %  vseh vrednostnih papirjev v rokah domačih investitorjev
               in 80 % v rokah tujih. Od tega kot rečeno na ameriškem trgu oziroma kanadskem 30 %
               zadolžitev v ameriških dolarjih, ker veliko ameriških bank ima tudi omejitev koliko
               in kdaj lahko investirajo v evre, ampak ves dolg, ki je v ameriških dolarjih je
               zavarovan proti valutnim tveganjem s tem, da se takoj opravi valutna zamenjava. 6,5
               milijard je celotni znesek, ki je na voljo. Od tega kot povedano 5 milijard pri tujih
               bankah. Pri domačih bankah 1,1 milijarda evrov in razlika pri Banki Slovenije. Seveda
               to, da imamo pred financiranje ni brez stroška, vendar je potencialna sprememba
               obrestnih mer veliko večja od tega kar ti omogoča pred financiranje. Še vedno iz
               depozitov, ki jih imamo ne ustvarjamo izgube, kar se trenutno dogaja v veliko bankah,
               ker kot veste se sredstva marsikje nalagajo po negativni obrestni meri, vprašanje
               kakšna je ta negativna obrestna mera. Vsekakor pa strošek obresti izhaja iz višine
               dolga, ki ga Slovenija ima. Hvala.</p>
            </sp>
            <sp xml:id="SDT7-KZNJF-redna-18-2015-10-14.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Jaz bom dal še besedo gospodu Jorgu Petroviču, ki je prosil zanjo. Moj komentar je
               naslednje. Mi pri tujih bankah najamemo kredit, na katerega plačujemo danes
               najugodnejšo obrestno mero 2 % in nato ta denar dajemo nazaj kot depozit in ne dobimo
               nič za to ali pa celo negativno obrestno mero. Nekoliko poenostavljeno, ampak to je
               tako za razumeti. Tukaj jaz ne vidim real nekega optimiziranja dolga in stroškov
               dolga. To je moj komentar. Gospod Jorg Petrovič.</p>
            </sp>
            <sp xml:id="SDT7-KZNJF-redna-18-2015-10-14.sp20">

               <speaker>MAG. JORG KRISTIJAN PETROVIČ:</speaker>

               <p>Predsedujoči, hvala za besedo.</p>
               <p>Ena korekcija, ko se pogovarjamo o izvedenih ukrepih. Gre za tisto, kar so mi
               zahtevali kot ukrepe. O samih priporočilih bi jaz vseeno postavil vprašanje ali bo
               Ministrstvo za finance predlagana priporočila upoštevala, ali bo oblikovalo neko
               skupino strokovnjakov, ki bi oblikovala neko strateško odločitev o tem kakšen obseg
               zadolževanja in katere instrumente uporabljati. Jaz se sicer lahko strinjam s tem kar
               ste rekli, nenazadnje smo to tudi zapisali v poročilu, da posamezne elementi
               strategije se nahajajo tudi v drugih dokumentih, čeprav sama strategija ni bila
               sprejeta. Ali se nahaja recimo, so sedaj to programi financiranja proračuna, vendar
               je program financiranja proračuna letni dokument? Minister za finance ne daje
               formalnih usmeritev glede načina zadolževanja za daljše časovno obdobje. Prav tako pa
               s temi storitvami ni bila seznanjena širša javnost. Strategija zadolževanja naj bi
               predvsem dala usmeritev glede prevzemanja stopnje tveganja, ker to vpliva na strošek
               zadolževanja. Te dve stvari sta povezani kot vezna posoda. Mi v danem trenutku
               minimiziramo samo tveganja. To seveda pomeni, da pač se s samih stroškom, te stroški
               so neki višji. V danem trenutku sicer imamo srečo, da so obresti nizke, zato mislim,
               da je ok., da minimiziramo v danem trenutku tveganja. Vendar, če bi se te stvari
               spremenile na trgih, potem bi postalo relevantno vprašanje tudi to kakšen trade off
               pri tveganjih pravzaprav unovčiti za samo ceno zadolževanja? Ta priporočila so bila
               podana in me zanima ali je ta namera že sprejeta, da se ti strokovnjaki skličejo.
               Prav tako me zanima to drugo priporočilo, ki je bilo dano in sicer glede izvedbe
               stresnih testov, ki naj bi tudi dali odgovor nato kaj in do česa bi lahko prišlo v
               kolikor bi se ta ključna tveganja servisiranje dolga uresničila?</p>
            </sp>
            <sp xml:id="SDT7-KZNJF-redna-18-2015-10-14.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za vprašanje, gospod Petrovič. Želi še kdo od članov in članic komisije
               postavljati vprašanja? Ne. Dajem besedo gospe Sodinovi. 
               </p>
            </sp>
            <sp xml:id="SDT7-KZNJF-redna-18-2015-10-14.sp22">

               <speaker>IRENA SODIN:</speaker>

               <p>Havla lepa. Samo še toliko mogoče. Kar se tiče zaslužkov iz obrestnih mer bi želela
               samo odpraviti vtis, da je Slovenija kakorkoli drugačna od drugih držav, vse države,
               vse banke, vse zavarovalnice se v tem trenutku in verjetno še v naslednjih letih
               srečujejo točno z enakimi problemi. Tako, da to, da je Slovenija mala država in da
               zaradi tega ima potencialno še večje težave dostopa do finančnih trgov, ne manjše,
               ker je likvidnost naših obveznic tudi manjša, pač ne razpolagamo z milijardami na
               enkrat, ki bi se lahko trgoval. Tako, da zasledujemo vsekakor, kot že prej rečeno,
               konzervativno politiko zadolževanja, razlika med obrestnimi merami, ki se plačujejo
               in med tem kar se dobiva je še razlika med dolgoročnim zadolževanjem, kjer se, kot
               sem omenila, letos smo se zadolžili za obveznico za 20, 30, let, kar nas razbremeni
               pred kratkoročnimi tveganji kratkoročnega dolga. Zaslužki ki so na enotnem zakladnem
               računu pa so zaslužek depozitov na kratek rok. In pred financiranje je, kot veste,
               varovalka tudi pred defoultom države da rečem pred tem, da država ne bi bila zmožna
               servisirati svojega dolga, to k čemur smo bili zelo blizu v letu 2013. Kar se tiče
               strategije zadolževanja in stresnih testov smo vsekakor odprti do priporočil
               Računskega sodišča. Prve popravljalne ukrepe smo ne samo pripravili njihov načrt,
               ampak jih začeli že izvajati tako s protokolom, smernicami kot zaposlovanjem in
               strategija in stresni testi so naslednji korak. Hvala.</p>
            </sp>
            <sp xml:id="SDT7-KZNJF-redna-18-2015-10-14.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. </p>
               <p>Jaz bi vseeno dal en komentar na to kar ste rekli spoštovana gospa državna
               sekretarka. Jaz verjamem in tudi vem, da obstaja načrt koliko glavnice moramo vsako
               leto odplačati in koliko obresti in te številke obstajajo. Zanima me ali je šest
               milijard in pol, ki je na računih, optimum za državo, če, kot ste omenili, lahko na
               to plačuje tudi negativne obresti in ob tem plačuje 1 milijardo in 180 milijonov
               letno obresti, od tega dobi pa 7 milijonov. Meni se to ne zdi ravno umno
               gospodarjenje in tudi ta številka 6,5 milijarde je vprašljiva. Jaz sem vprašal kaj je
               zaradi tega boljšega in tukaj tega odgovora jaz nisem dobil, vsaj ni bil tak, da bi
               bil dejansko prepričljiv. Imamo neko stanje, jaz se tudi bojim, da se včasih
               zadolžujemo precej nenačrtovano, tudi pri tem ne iščemo nek optimum, ampak zaradi
               tega, da se zadolžujem in ker je morda neka obrestna mera nekoliko bolj ugodna v
               tistem trenutku. In zdaj strašenje z letom 2013 je danes neprimerno ali pa smo še
               zmeraj v tem letu ali pa imamo pa še zmeraj te učinke, tako da to se mi zdi popolnoma
               neprimerno. Zdi se mi pa in ocenjujem, da je takšna politika, prvič ni konservativna
               in drugič ne vidim vseh tveganj. Katera pa so tveganja za to, da moramo imeti
               dejansko takšen depozit od katerega nimamo nič in na drugi strani plačujemo milijardo
               180 milijonov obresti letno? Glejte, razlika je ogromna, zdaj ali smo majhna država
               ali velika država jaz mislim, da tukaj ne igre prevelike vloge, noben ni omenjal o
               tem, da je majhnost, verjetno mislite geografska majhnost, kakšen poseben razlog
               zaradi tega, da plačujemo takšne obresti ali pa da plačujemo negativne obresti in da
               od tega nič nimamo. Meni se enostavno ta politika kakršnakoli ali je to konservativna
               ali neoliberalna ali kakršnakoli že je, da ne bi s temi izrazi preveč opletali,
               enostavno negospodarna.  To bi razumel verjetno pri nas vsak državljan in državljanka, da če na
               eni strani od svojega depozita dobiš 7 milijonov na leto in vplačuješ na dolg
               milijardo 180 milijonov, da to pa ni ravno najbolj umno, samo o tem sprašujem. Ampak
               zdaj zadolžitev imamo kakršno imamo iz obdobja o katerem je govoril gospod Vasle
               največ, drugo vprašanje pa je kako s temi depoziti gospodarimo in tukaj imam jaz
               velike zadržke glede tega. Tako, da zaradi tega <gap n="…"/> gospa državna sekretarka se je še
               prijavila k besedi, tudi gospod Mesec najprej. Imate pa tudi sklepe na predlog
               sklepov na mizi, tudi gospod Mesec bo še en sklep. Najprej gospa državna sekretarka,
               najbrž pojasnilo glede tega. izvolite.</p>
            </sp>
            <sp xml:id="SDT7-KZNJF-redna-18-2015-10-14.sp24">

               <speaker>IRENA SODIN:</speaker>

               <p>Zdaj 6,5 milijard ni znesek, ki ga ne potrebujemo, to je znesek, ki ga potrebujemo
               tako za financiranje proračuna kot pa pred financiranje. V letu 2016 nam zapade 3,8
               milijarda dolga, kar pomeni, da je daleč od tega, da bi bilo predfinanciranje
               nepremišljeno. Vsaka poteza Ministrstva za finance pri zadolževanju je bila še kako
               premišljena, posebej ob tem kar sem omenila kako volatilne so obrestne mere.
               Predfinanciranje za drugo leto ima 2,6 milijard ob tem, da moramo odplačati 3,8
               milijarde posojil. Torej, daleč od tega, da bi to bilo nepremišljeno.</p>
            </sp>
            <sp xml:id="SDT7-KZNJF-redna-18-2015-10-14.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Dobro. Hvala za pojasnilo.</p>
               <p>Želi še kdo razpravljati? Ne.</p>
               <p>Jaz sem dal na mizo predlog sklepa, sedaj vidim, da bo več teh predlogov sklepa in
               dopolnitev in tako naprej. Najprej gospod Luka Mesec. Glede sklepov se lahko
               pogovarjamo. Izvolite.</p>
            </sp>
            <sp xml:id="SDT7-KZNJF-redna-18-2015-10-14.sp26">

               <speaker>LUKA MESEC (PS ZL):</speaker>

               <p>Hvala za besedo. </p>
               <p>Jaz bom v bistvu drugi sklep, nimam komentarja k temu sklepu. Sicer bi se vrnil na
               vprašanje strategije zadolževanja. Jaz se pridružujem namestniku predsednika
               Računskega sodišča, ki ocenjuje, da Vlada razpolaga z letnimi načrti zadolževanja kot
               so zapisani v programu financiranja proračuna in tako naprej, manjkajo pa strateški
               premisleki o zadolževanju na srednji rok. Tako, da na podlagi vsega kar sem prej
               povedal zakaj bi bilo to koristno tako strategijo imeti, predlagam naslednji sklep.
               Komisija za nadzor javnih financ poziva Vlado, da v najkrajšem možnem roku sprejme
               strategijo zadolževanja na srednji rok, ki bo osnovana na ocenah prihodnjih
               makroekonomskih gibanj in usmerjena v krepitev gospodarske stabilnosti, zavarovanje
               pred morebitnimi makroekonomskimi in javnofinančnimi šoki v prihodnosti ter
               optimizacijo stroškov odplačevanja dolga na srednji rok.</p>
            </sp>
            <sp xml:id="SDT7-KZNJF-redna-18-2015-10-14.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za predstavitev tega sklepa.</p>
               <p>Jaz sem dal na mizo predlog sklepa, ki se glasi: Komisija za nadzor javnih finance
               poziva Vlado, da pri načrtovanju proračuna optimizira zadolževanje v smeri čim
               hitrejšega načina zmanjševanja dolga glede na bruto družbeni proizvod in z vidika
               optimizacije sredstev na enotnem zakladniškem računu. Ima še kdo kakšen predlog
               sklepa? Gospod Tilen Božič, izvolite.</p>
            </sp>
            <sp xml:id="SDT7-KZNJF-redna-18-2015-10-14.sp28">

               <speaker>TILEN BOŽIČ (PS SMC):</speaker>

               <p>Do obeh sklepov bi se nekako opredelil, se pravi do tega prvega, ki smo ga dobili
               natisnjenega na mizo. Če ga jaz prav razumem, ko govorimo o čim hitrejšem načinu
               zmanjševanja dolga na BDP, govorimo tukaj najbrž o relativnem razmerju, se pravi
               glede na to, da se BDP dviguje se relativno zmanjšuje. Zakaj grem v tej smeri?
               Predvsem iz vidika nekega premišljenega preprečevanja morebitnih negativnih učinkov,
               tudi s fiskalnim pravilom nekako, ki smo ga sprejeli, smo predvideli postopno to
               prilagoditev, tudi zaradi tega, da ne bi prišlo do šokov, ki bi negativno vplivali na
               gospodarstvo, na investicije, na porabo, zaradi tega, da ne bi potem, ko potegnemo
               pod črto na koncu nas taki ukrepi stali več kot smo z njimi prihranili, tako da
               načeloma kar se tiče tega sklepa, ki ste ga predlagali, tudi mu ne nasprotujem, se mi
               zdi v redu in bi ga ob tej opazki tudi podprl, se pravi, da je treba imeti v obziru
               držanje tega ravnotežja  in mislim, da ga sorazmerno dobro tudi v odnosu do tega kar je
               povedalo Računsko sodišče, dopolnjuje ta sklep, ki ga je predlagal kolega Mesec, v
               nekem delu, tako da bi tudi tega podprl.</p>
               <p>Hvala.</p>
            </sp>
            <sp xml:id="SDT7-KZNJF-redna-18-2015-10-14.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Potem dam na glasovanje sedaj prvi sklep, tega ki ste ga dobili najprej natisnjenega
               in potem bomo sklep od kolega Meseca. Kot drugo se strinjate ali boste šli to
               obratno? V redu.</p>
               <p>Potem dajem na glasovanje prvi sklep. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da sklep izglasovan.</p>
               <p>Sedaj dajem na glasovanje sklep, ki ga je predlagal kolega Mesec in sicer, da se
               pripravi srednjeročna strategija zadolževanja. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Tako zaključujem to točko dnevnega reda.</p>
               <p>In prehajam na obravnavo <title>2. TOČKE DNEVNEGA REDA.</title> Vsem sodelujočim se
               zahvaljujem za konstruktivno razpravo. 2. točka dnevnega reda je <title>OBRAVNAVA REVIZIJSKEGA POROČILA RAČUNSKEGA SODIŠČA REPUBLIKE SLOVENIJE,
               UČINKOVITOST UREDITVE FINANCIRANJA IN DELOVANJA JAVNIH AGENCIJ IN JAVNIH
               SKLADOV.</title>
               </p>
               <p>Revizijsko poročilo z dne, 19. 5. 2015 in porevizijsko poročilo z dne, 15. 9. 2015
               sta bila objavljena na spletni strani Državnega zbora s predlagano razširitvijo
               seje.</p>
               <p>K tej točki so bili vabljeni predsednik Vlade, dr. Miroslav Cerar, minister za
               finance dr. Dušan Mramor, minister za javno upravo gospod Boris Koprivnikar, Tomaž
               Vesel predsednik Računskega sodišča, prestavniki Vlade, Ministrstvo za finance,
               Ministrstvo za javno upravo, Računskega sodišča, Ministrstvo za infrastrukturo,
               Ministrstvo za zdravje, kulturo, Ministrstvo za delo, družino in socialne zadeve in
               enake možnosti, Ministrstvo za izobraževanje, znanost in šport, Ministrstvo za
               gospodarski razvoj in tehnologijo ter Ministrstvo za okolje in prostor. Vse prisotne
               lepo pozdravljam.</p>
               <p>Ob prijavi vas vabim, da se predstavite z imenom in priimkom ter katero inštitucijo
               predstavljate.</p>
               <p>Predlagam, da razpravo opravimo tako, da najprej dobijo besedo predstavniki
               Računskega sodišča, kjer bodo predstavili ugotovitve iz revizije, potem bom prosil
               predstavnike Vlade, Ministrstvo za finance, Ministrstvo za javno upravo, da povedo o
               ukrepih, ki so jih sprejeli kaj bodo še storili, da se izboljša stanje na tem
               področju, nato pa bomo prišli na razpravo ostalih prisotnih in članov komisije.</p>
               <p>Prosim gospoda Jorga Petroviča, predstavnika Računskega sodišča, da predstavi
               revizijo.</p>
               <p>Izvolite gospod Petrovič.</p>
            </sp>
            <sp xml:id="SDT7-KZNJF-redna-18-2015-10-14.sp30">

               <speaker>MAG. JORG KRISTIJAN PETROVIČ:</speaker>

               <p>Spoštovani, hvala za besedo.</p>
               <p>Revidirali smo učinkovitost ureditve financiranja in delovanja javnih agencij in
               javnih skladov v letih 2012 in 2013. V reviziji smo proučevali ureditev ustanavljanja
               javnih agencij in javnih skladov, zagotavljanja sredstev za njihovo delo in
               poslovanje, urejenost podlag za porabo sredstev ter izvajanje nadzora nad njimi.
               Revizijo smo izvedli pri Vladi Republike Slovenije, ki v imenu države izvršuje
               pravice in obveznosti ustanovitelja javnih agencij in javnih skladov ter pri osmih
               ministrstvih, ki so bila pristojna za področje njihovega delovanja. Leta 2002, ko je
               bil sprejet Zakon o javnih agencijah je že delovalo pet agencij, ki jih je ustanovila
               Republika Slovenija. Od sprejetja Zakona o javnih agencijah je bila nato v povprečju
               vsako leto ustanovljena ena agencija. Konec leta 2013 jih je tako delovalo že
               petnajst. Katere so in v pristojnost katerega ministrstva spadajo, je prikazano v
               poročilu na sliki 1 na strani 12. Konec leta 2013 so imele vse javne agencije skupaj
               898 zaposlenih. Največ zaposlenih je imela Agencija Republike Slovenije za
               javnopravne evidence in storitve in sicer 216, najmanj pa so jih imele Javna agencija
               za knjigo Republike Slovenije, 
               Agencija za javni nadzor nad revidiranjem in Slovenski filmski sklad, Javna agencija
               Republike Slovenije. Vsi trije s petimi zaposlenimi. Število zaposlenih v javnih
               agencijah se je v letih od 2009 do 2013 stalno povečevalo. Na povečanje števila
               zaposlenih pa je pomembno vplivala ustanovitev štirih novih javnih agencij v tem
               obdobju. Ena izmed njih je bila v letu 2012 tudi že ukinjena. Gre za Agencijo za
               javna naročanja. Nasprotno pa se je število javnih skladov od sprejetja prvotnega
               zakona o javnih skladih ni bistveno spreminjalo. Po letu 2000 so bili ustanovljeni
               trije novi javni skladi, v letih od 2011 do 2013 pa je prišlo do preoblikovanja enega
               sklada in do združitve dveh skladov. V vseh javnih skladih je bilo konec leta 2013
               skupaj 305 zaposlenih. Največ zaposlenih je bilo v Javnem skladu Republike Slovenije
               za kulturne dejavnosti, in sicer 104 zaposleni, najmanj pa v Skladu Republike
               Slovenije za nasledstvo v javnem skladu, kjer je bila zaposlena le direktorica
               sklada. Število zaposlenih se je tudi v javnih skladih v letih 2009 do 2013 postopno
               povečevalo, pri tem pa ni bil na novoustanovljen noben javni sklad. Filmski sklad
               Republike Slovenije, javni sklad, pa se je leta 2011 preoblikoval v javno agencijo.
               Največje povečanje števila zaposlenih beležimo pri Javnem skladu Republike Slovenije
               za razvoj kadrov in štipendij, kjer se število zaposlenih iz 33 v letu 2009 povečalo
               na 59 v letu 2013.</p>
               <p>Neprestano spreminjanje, ukinjanje in preoblikovanje kaže na to, da odločitve o
               ustanovitvi novih skladov preoblikovanj obstoječih javnih agencij oziroma javnih
               skladov niso bile vedno dobro premišljene. Nabor nalog, ki jih opravljajo javne
               agencije, javni skladi je razpršen med različnimi pravnimi podlagami in ga zato tudi
               ni mogoče vedno enostavno ugotoviti. Vlada kot ustanoviteljica ni vedno zagotovila,
               da bi ustanovitveni akti vključevali vse naloge posamezne javne agencije in ni
               sprejemala sprememb teh aktov, ko so jim bile s področnimi predpisi dodeljene dodatne
               naloge. Ustanovitveni akti se razlikujejo tudi v tem, kako podrobno določajo, določbe
               vsebujejo. Za nekatere javne agencije in javne sklade že krovna zakona, zakon o
               javnih agencijah in zakon o javnih skladih ne veljata v celoti, izjeme pa omogočajo
               tudi posamezni področni zakoni. Zakon o javnih agencijah takšna dostopanja izrecno
               omogoča, saj je uvodoma zapisano, da se določbe tega zakona za posamezne agencije ne
               uporabljajo glede tistih vprašanj, ki so glede na namen ustanovitve s posebnim
               zakonom urejena drugače. Sistemska ureditev torej omogoča odstopanja oziroma drugačno
               urejanje določenih zadev v povezavi z vsebino nalog s statusom in namenom ustanovitve
               javne agencije, ne glede na to, da je bil namen obeh krovnih zakonov ravno poenotenje
               sistema. Med najpomembnejšimi odstopanji so na primer takšna, ki določajo,da so
               direktorji javnih agencij že po funkciji hkrati tudi predsedniki svetov javnih
               agencij, v nekaterih primerih pa so člani sveta lahko celo ostali zaposleni. Za delov
               v svetih predsednik in člani prejemajo sejnine, pri čemer pa uredba, ki določa višino
               sejnin za nekatere javne agencije ne velja tako, da zanje zneski sejnin navzgor niso
               omejeni. Pripravljavci in podpisniki pogodb z direktorji so različni, v vseh primerih
               pa tudi ni izrecno določeno kdo naj bi podpisal pogodbo s strani delodajalca. Vsebina
               pogodb o zaposlitvi z direktorji posameznih javnih agencij oziroma javnih skladov ni
               poenotena. Vedno pa tudi ni upoštevano določilo ZJU o dovoljenem obsegu zagotavljanja
               pravic iz javnih sredstev ali obvladovanju tveganj, ki izvirajo iz konflikta interesa
               podpisnikov. Čeprav sta krovna zakona želela poenotiti področje delovanja javnih
               agencij in javnih skladov menimo,da sistem ni pregleden. Ni namreč mogoče potrditi,
               da je ustanovitelj s tem, ko je omogočil toliko izjem, ustrezno obvladal tveganja za
               pojav neželenih praks, ki sta jih želela preprečiti sistemska zakona. Ustanovitelj
               naj bi javnim agencijam in javnih skladom zagotovil potrebne prostore, opremo in
               sredstva za začetek dela. Javne agencije in skladi tako delujejo v prostorih, ki so
               last Republike Slovenije ali pa v najetih prostorih, nekaj pa v prostorih, ki so jih
               kupili sami. Kadar je bila lastnica nepremičnin Republika Slovenija smo ugotovili, da
               je bil prenos sredstev izveden na različne načine. Nekatere javne agencije ali javni
               skladi so jih dobili v upravljanje, drugi v uporabo. Razmere med Republiko Slovenijo
               in javnimi agencijami ali javnimi skladi v večini primerov niso bila opredeljena v
               medsebojnem dogovoru. 
               Najbolj pa izstopajo primeri, ko so javne agencije ali javni skladi sami kupili
               nepremičnine, saj ni jasno v katerih primerih bi lahko bili lastnik nepremičnin. V
               zemljiški knjigi je kot lastnica v nekaterih primerih vpisana Republika Slovenija, v
               drugih primerih pa posamezna javna agencija oziroma javni sklad. Poleg tega ni enotno
               vgrajeno evidentiranje teh sredstev v njihovih izkazih, kot lastna sredstva ali
               sredstva prejeta v upravljanje.</p>
               <p>Javne agencije so v letu 2013 ustvarile 79,4 milijona evrov prihodkov, javni skladi
               pa 89,3 milijona evrov prihodkov. Prihodki javnih agencij in javnih skladov izhajajo
               iz različnih virov. Iz izkazov javnih agencij izhaja, da so iz državne proračuna v
               letu 2013 za svoje delovanje prejele 50,1 milijona evrov, javni skladi pa 8,7
               milijona evrov. Skupaj torej 58,8 milijona evrov. Podatki se razlikujejo od podatkov
               o izplačilih iz državnega proračuna, po katerem jim jih je bilo skupaj izplačanih
               46,9 milijona evrov. Do razlik v zneskih, ki jih izkazujejo ministrstva in javne
               agencije oziroma javni skladi prihaja zaradi napak pri evidentiranju programskih
               sredstev, ki jih javne agencije in javni skladi prejmejo iz državnega proračuna,
               vendar jih ne porabijo za svoje delovanje, temveč jih dodeljujejo končnim
               uporabnikom.</p>
               <p>Nekatere javne agencije in javni skladi se v pretežni meri financirajo iz državnega
               proračuna, nasprotno pa nekatere večji del prihodkov pridobijo iz drugih virov. Javne
               agencije na primer zaračunavajo tarife, več javnih agencij je ob koncu leta 2013
               izkazovalo presežke prihodkov nad odhodki, kar je lahko tudi odraz previsokih tarif.
               Manjši delež prihodkov so predstavljali prihodki od prodaje blaga in storitev na
               trgu. Zakon o javnih skladih ob izpolnjevanju določenih pogojev omogoča
               preoblikovanje javnega sklada v gospodarsko družbo, ob tem menimo, da je treba
               proučiti smiselno preoblikovanja, saj bi bile ob preoblikovanju te gospodarske družbe
               še pod bistveno manjšim nadzorom kot javni skladi. Država pa bi imela na njihovo
               delovanje še manjši vpliv. Razmerja med Republiko Slovenijo in javnimi agencijami
               oziroma javnimi skladi, lastništvo nepremičnin ter evidentiranje v izkazih niso
               pregledni, zato ocenjujemo, da področje zagotavljanja sredstev javnim skladom in
               javnim agencijam ni učinkovito urejeno. Pravne podlage za porabo sredstev se
               razlikujejo za posredne uporabnike proračuna, kamor spadajo javne agencije in javni
               skladi in za neposredne uporabnike proračuna. Zakonodaja na področju določanja višine
               materialnih stroškov je za neposredne uporabnike proračuna opredeljeno v več
               predpisih, medtem ko si posredniki uporabniki proračuna pravila večinoma lahko
               določajo v svojih notranjih aktih. Prav tako so razlike v zakonodaji, ki določa
               pravice zaposlenih. Dovoljeno število zaposlenih v javnih agencijah in javnih skladih
               je določeno v zbirnem kadrovskem načrtu, vendar pa za nekaj javnih agencij te
               omejitve ne veljajo, in si zato lahko ustrezno število zaposlenih določijo same. Pri
               izvedbi postopkov javnega naročanja pa bistvenih razlik me proračunski uporabniki in
               javnimi agencijami ni. Čeprav za večino sredstev, s katerimi upravljajo javne
               agencije in javni skladi velja, da gre za javna sredstva, pa so pravila za njihovo
               uporabo ohlapnejša, kot to velja za neposredne proračunske uporabnike. Računsko
               sodišče na podlagi ugotovitev iz opravljene revizije meni, da ureditev financiranja
               in delovanja javnih agencij in javnih skladov v letih 2013 in 2012 v pretežnem delu
               ni zagotavljalo učinkovitega sistema financiranja in delovanja. Od Vlade republike
               Slovenije je Računsko sodišče zato zahtevalo pripravo odzivnega poročila. Naložili
               smo ji, da v 60 dneh pripravi načrt aktivnosti, s katerimi bo uredila sklepanje
               pogodb z direktorji javnih agencij in s katerimi bo za dobo, za katero so bili
               direktorji imenovani določila cilje in pričakovane rezultate njihovega delovanja. Na
               pripravi načrta aktivnosti za pripravo enotnih pravnih podlag, za ureditev lastništva
               nepremičnin, opredeli naj tudi lastništvo nad premoženjem, ki je bilo pridobljeno med
               delovanjem javnih agencij in javnih skladov, prav tako smo od vlade zahtevali, da naj
               pripravi načrt aktivnosti za pripravo usmeritev ministrstva o v tem kaj naj vključuje
               nadzor nad javnimi agencijami in javnimi skladi. Poleg zahtevanih popravljalnih
               ukrepov smo podali tudi vrsto priporočil. Vlada je v odzivnih poročilih izkazala
               ustrezno pripravljene načrte aktivnosti, zato smo njene ukrepe ocenili kot
               zadovoljive.</p>
               <p>Glede same predstavitve ukrepov morda potem nekaj več v razpravi.</p>
               <p>Bi me pa predvsem zanimalo, glede na to, da se v odzivnem poročilu  navajajo roke, ali so bili ti roki
               in dejanske aktivnosti, ki so bile napovedane, do sedaj že opravljene. Kot primer
               navajam na primer imenovanje direktorjev in sklepanje pogodb v katerih bodo določeni
               cilji in pričakovani rezultati dela direktorjev javnih agencij. Navedeno aktivnost
               ste opredelili, da bo izvedena in realizirana do 30. 9. 2015. Kar se tiče ravnanja s
               premoženjem, je vlada navedla, da pripravlja nov zakon, ki bo sistemsko uredil
               ravnanje s stvarnim premoženjem države in občin. Danes bi bilo zato zanimivo
               izvedeti, če oziroma kako tečejo priprave zakona o ravnanju s stvarnim premoženjem
               države in občin. Vlada je v okviru popravljalnega ukrepa predvidela, da bo do 15. 9.
               določila enotne usmeritve za odločitev merljivih ciljev in nalog, ki jih bo javna
               agencija zasledovala in opravljala v posameznem letu in bodo podlaga za izvedbo
               nadzora nad zakonitostjo, učinkovitostjo in strokovnostjo dela javne agencije. Letni
               program dela javnih agencij naj bi bil pripravljen do 31. 10. 2015. Kar se tiče
               nadzora nad finančnim poslovanjem javnih agencij in javnih skladov, se je Vlada
               zavezala, da bo pripravila nov Zakon o javnih financah in sicer v obdobju šestih
               mesecev po sprejemu Zakona o fiskalnem pravilu. Zanima me tudi kako v tej smeri
               tečejo vaše aktivnosti.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-18-2015-10-14.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod Petrovič.</p>
               <p>Jaz mislim, da ste že vi postavil precej izhodišč in vprašanj za predstavnike in
               predstavnice Vlade, pa bi sedaj dal besedo državnemu sekretarju.</p>
               <p>Izvolite gospod državni sekretar.</p>
            </sp>
            <sp xml:id="SDT7-KZNJF-redna-18-2015-10-14.sp32">

               <speaker>MAG. JANKO BURGAR:</speaker>

               <p>Hvala lepa za besedo gospod predsedujoči. Spoštovani kolegi. Janko Burgar je moje
               ime, prihajam iz Ministrstva za javno upravo.</p>
               <p>Najprej bi se zahvalil kolegom iz Računskega sodišča zaradi tega, ker nenazadnje so,
               vsaj zame, iz mojega vidika, pogled od zunaj in sistematičen pregled področja vedno
               dobrodošli zato, da se morda lahko rekapituliramo in pogledamo neko stanje po
               določenem obdobju in dobimo tudi nenazadnje zelo konkretne, mogoče usmeritve, ki
               pomenijo napredek celotnega sistema. Mi smo danes, ko smo pregledovali tudi, žal šele
               danes, ko smo pregledovali gradivo, ki je pripravljeno in so ga, in ste ga dejansko
               prejeli predstavniki komisije, predlagali tudi, da ste seznanjeni z odzivnim
               poročilom Vlade, zato smo tudi danes posredovali. Sedaj, ali je prišel na vaše mize
               ali ne oziroma mogoče tudi za prihodnost si ga predlagamo, mogoče tudi z vaše strani
               za napotek na kakšen način naj Vlada seznani komisijo in odbore z odzivnimi poročili,
               kajti v odzivnem poročilu si je nenazadnje kompleten načrt aktivnosti s katerimi se
               Vlada je odzvala na ugotovitve Računskega sodišča. V bistvu boste tudi ocenili kako
               globoko gremo skozi celotno odzivno poročilo. Bi omenil samo to, da odzivno poročilo
               je iz našega vidika zelo konkretno, s konkretnimi roki, konkretnimi nosilci po
               posameznih resorjih. Sedaj, če v bistvu samo kot uvod lahko povem, smo dejansko se
               odzvali na vsa priporočila, ki jih je Računsko sodišče dejansko tudi izpostavilo.
               Hkrati pa smo se odzvali tudi na ostale ugotovitve za katere Računsko sodišče ni
               pričakovalo konkretnih odzivov, vendar smo mi v akcijskem načrtu pripravili tudi
               aktivnosti za tisti del. Vlada je torej, se pravi, 16. 7., sprejela odzivno poročilo
               in nenazadnje potem tudi kot dodatek k temu, 8. 10. sprejela tudi smernice za
               upravljanje nadzora <stage>/ nerazumljivo/</stage>, se pravi, nadzora nad zakonitostjo učinkovitosti
               in uspešnejše delo javnih agencij in tudi naložila ministrstvom, da do 1. decembra
               izvedejo analizo primernosti pravno organizacijskih oblik z vidika množenja
               posameznih agencij, upravičenosti samih agencij in pa seveda ponovnega razmisleka o
               morebitnem statusnem preoblikovanju, kajti eni izmed priporočil oziroma usmeritev, ki
               jih je Računsko sodišče tudi podalo. Če se samo odzovem na dve, se pravi, na
               konkretno, kjer smo z realizacijo. Jaz sem tukaj preglednico, kjer smo s kolegi
               pripravili glede realizacije aktivnosti, ki so bile že predvidene in z veseljem lahko
               samo rečem, da dejansko kar je bilo predvideno je dejansko tudi že realizirano, razen
               kar se tiče pogodb z Ministrstvom za zdravje, z direktorico javne agencije za
               zdravilo in medicinske pripomočke, ki je bila imenovana na seji 8. 10., razen tega in
               pa Ministrstva za izobraževanje, znanost in šport za AKOS. Tam je v bistvu stvar še
               odprto, ostalo so pa dejansko zadeve, ki so realizirane.  Kar se tiče pa zakona o, se pravi, se stvari v
               stvarnem premoženju je dejansko predviden. Na Ministrstvu za javno upravo imamo
               pripravljen celotni postopek in je predviden sprejeti v letu 2016. Tam nenazadnje je
               opredelitev in smernice so, da premoženje dejansko postane premoženje države in ne
               več se pravi ločenih, se pravi, premoženja agencije, se pravi, kot posameznih
               subjektov. Toliko v uvodu. Če bi želeli konkretno kolegice so tukaj. Mislim, da tudi
               drugi kolegi pristojni za posamezne resorje. Če mogoče še ministrstvo za finance poda
               kaj glede skladov, se pravi, na konkretnejšo predstavitev. Hvala lepa.</p>
            </sp>
            <sp xml:id="SDT7-KZNJF-redna-18-2015-10-14.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Jaz sem res danes zjutraj na mizo, mislim da tam okoli devete ure, prejel odzivno
               poročilo, o katerem vi govorite, ampak mi imamo določen način dela in seveda po temu
               tudi upoštevamo tudi porevizijsko poročilo glede tega. Ni niti razdeljeno to. Seveda
               vas bom, potem prosil, če lahko to še ne vem koliko natančnejše tudi na vprašanje, ki
               jih je gospod Petrovič postavil odgovorite na to. Sedaj pa želi še Ministrstvo za
               finance. Je bilo precej omenjeno o novih zakonih, o teh javnih financah, zakon ta je
               že toliko omenjen, mislim, že nekaj let. Ne naša se na vas, ampak upam, da bo res
               enkrat dočakal luč sveta. Izvolite, gospa Sodin.</p>
            </sp>
            <sp xml:id="SDT7-KZNJF-redna-18-2015-10-14.sp34">

               <speaker>IRENA SODIN:</speaker>

               <p>Hvala lepa. Samo toliko v pojasnilo.</p>
               <p>Kot povedano dolgo se pripravlja in sedaj dejansko se dela tako na Zakonu o javnih
               financah kot Zakonu o javnih skladih. Pri Zakonu o javnih skladih je predvideno 21.,
               se pravi, prihodnji teden tudi problemska konferenca, na katero bodo tudi vabljeni
               vsi predstavniki javnih skladov in seveda Računsko sodišče. Pričakujemo, da bo zakon
               pripravljen za vladno proceduro najkasneje za začetku prihodnjega leta. Hvala.</p>
            </sp>
            <sp xml:id="SDT7-KZNJF-redna-18-2015-10-14.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Sedaj odpiram razpravo tudi članov in članic. Gospod Škoberne,
               izvolite.</p>
            </sp>
            <sp xml:id="SDT7-KZNJF-redna-18-2015-10-14.sp36">

               <speaker>JAN ŠKOBERNE (PS SD):</speaker>

               <p>Hvala.</p>
               <p>Glede na to, da tega porevizijskega poročila nimamo oziroma o ukrepih bi bilo mogoče
               smiselno, da to obravnavamo na preloženi 3. točki in da takrat je ta seznanitev
               konkretnejša, da se ne pogovarjamo samo o tem kar ni bilo narejeno, ampak da se
               pogovarjamo tudi o rešitvah, ki jih vlada je pripravila in jih bo predstavila. To bi
               bil moj predlog.</p>
            </sp>
            <sp xml:id="SDT7-KZNJF-redna-18-2015-10-14.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Razumem. Še enkrat, da pojasnim. Vi imate porevizijsko poročilo in to dejansko je
               prišlo. To je v bistvu odziv Vlade, ki ga nikoli ne dobimo, ampak vedno komisija
               upošteva porevizijsko poročilo in to dejansko imate. Jaz tukaj ne vidim nobenega
               razloga, da danes ne moremo tega obravnavati, ker imate v porevizijskem poročilu vse
               informacije o tem. Lahko pa predstavnik Vlade natančnejše to predstavi tudi to
               gradivo, ki ga je poslal. Tukaj je sklep vlade, ki je tudi navsezadnje javen in ni
               nobene težave. Jaz mislim, da vseeno danes lahko opravimo to razpravo in sprejmemo
               sklep, če je to problem. Želi še kdo razpravljati? Potem bom jaz razpravljal ali pa
               vsaj eno vprašanje ali pa dve vprašanji v zvezi z javnimi agencijami in javnimi
               skladi.</p>
               <p>Gospod Petrovič iz računskega sodišča je dejal da, bom rekel, te agencije in skladi,
               nekako povzemam, nastajajo precej nesinhronizirano in precej samodejno, da tako
               rečem. Pravzaprav me zanima kakšna politika vlade je na tem področju. Tukaj nastajajo
               neke agencije in skladi, ki so, potem odgovorni posameznim ministrstvom. Zanima me
               kakšna je dejanska tudi učinkovitost teh skladov. Ena agencija oziroma sklad ima
               enega direktorja in nič drugega, to je bilo tudi predstavljeno v tem poročilu. Sedaj
                   ali misli Vlada narediti
               tukaj kaj reda, bom rekel drugače, optimizirati delovanje agencij in skladov v
               državi, ker navsezadnje je tudi kar nekaj stanejo. Eni imajo 78 milijonov prihodkov,
               skladi 80 milijonov prihodkov, približno 50 milijonov gre iz proračuna, dejansko me
               zanima čisto globalno kaj misli Vlada narediti v zvezi s tem delom javne uprave. Kako
               namerava optimizirati ta del javne uprave? In, ali so res vse agencije in vsi skladi
               nujno potrebni za delovanje države? In, če morda kakšne agencije ali kakšnega sklada
               ne bo več, ali se bo zaradi tega zrušila država ali bo življenje državljanov in
               državljank teklo nemoteno naprej. Morda eno tako vprašanje za državne sekretarje. Tu
               ste državni sekretarji. Ali se kaj ocenjuje nujnost in potrebnost vseh teh skladov in
               seveda tudi njihovo delo. Jaz verjamem, če boste vi enega omenili bo takoj že nastal
               revolt na drugi strani in jutri boste lahko tudi na prvi strani kakšnega časopisa,
               ker se bo neka interesna skupina našla in povedala,da je pa nek sklad nujno potreben
               in tudi ta agencija. Zakaj? Zardi tega, ker nekdo dobiva denar od tukaj, tako
               poenostavljeno povedano. In tisti bo seveda potem naredil preplah v državi, da
               življenje v tej državi, da življenje v tej državi ni mogoče brez neke agencije ali
               brez nekega sklada.</p>
               <p>Gospod Burgar.</p>
            </sp>
            <sp xml:id="SDT7-KZNJF-redna-18-2015-10-14.sp38">

               <speaker>MAG. JANKO BURGAR:</speaker>

               <p>Najlepša hvala. Bi se tu lotil, mogoče bom še kakšno zadevo povedal tudi glede <stage>/
               nerazumljivo/</stage>, se bom samo naslonil še na sklade. Zato, ker <stage>/ nerazumljivo/</stage>
               Ministrstvo za javno upravo je tu v vlogi tistega nosilca, se pravi celotnega
               sistema, ki kljub vsemu teži k temu, to se pravi k neki optimizaciji, k temu, da se
               ne povečuje brez kakršnihkoli logiko ali število zaposlenih ali masa plač ali stroški
               za delovanje celotnega sistema. Se pravi Ministrstvo za javno upravo je nek skrbnik
               iz tega vidika celotnega sistema. In jaz sem vesel, da je ne nazadnje stališče Vlade,
               se pravi do priporočila Računskega sodišča ravno v tej smeri. To pa pomeni, se pravi
               gradivo, ki smo ga pripravili skupaj z ostalimi resorji, da se izpostavi vprašanje
               upravičenosti obstoja in delovanja neodvisnih agencij. Ali je to edina pravnoformalna
               oblika, ki je primerna ali so stroški delovanja na ta način in seveda optimalno
               izvajanje nalog optimalni. Ravno s tega vidika sem prej citiral zgolj in samo en
               sklep, ki je bil sprejet 8. oktobra. To pa je, da se ponovno naloži vsem resorjem, ki
               pa so tisti, ki opravičujejo obstoj nekih agencij. Mi smo kot nek skrbnik sistemske
               zakonodaje, ali je res smiselno, da je agencija ta in ta samostojen, se pravi
               samostojen posredni proračunski porabnik pripet kot agencija na nek resor z vsemi
               podpornimi službami, ki jih je seveda s tega vidika potrebno zagotoviti, ali je
               kakršna druga pravnoformalna oblika dejansko primernejša tako z vidika učinkovitega
               izvajanja nalog kot ne nazadnje tudi z vidika obremenjevanja proračuna <stage>/
               nerazumljivo/</stage> in podobnega. Tu imajo, se pravi po sklepu Vlade naj bi do 1. decembra
               vsi resorji, ki so posamezni nosilci, se pravi in odgovorni za delovanje posameznih
               agencij, pripravili utemeljitev zakaj je to o.k. oziroma kaj ne nazadnje je
               organizacijsko bolj smiselno.</p>
               <p>Da pa se ne bi ukvarjali samo s tistim, kar je, seveda je na mizi v diskusiji nekaj
               tako z vidika mednarodne skupnosti, recimo, samo en primer, ki se dogaja na enem
               resornem ministrstvu mogoče, pa ga ne bi v tem primeru izpostavljal, kjer je ambicija
               ali interpretacija pričakovanj mednarodne skupnosti o nekem neodvisnem in samostojnem
               organu je ne nazadnje vprašanje ali je neodvisnost in samostojnost izključno potrebna
               pravno formalna oblika, ki se ji reče agencija ali celo kakšen neposredni proračunski
               uporabnik ali pa smo dovolj sposobni in že razviti, da je neodvisnost in samostojnost
               lahko tudi samostojna organizacijska enota, ki dovolj suvereno funkcionira v celotnem
               sistemu. Gre za vprašanja, ki jih tudi kot Ministrstvo za javno upravo skupaj z
               resorji iščemo rešitve in dejansko sem s kolegicami tisti, ki je prvo vprašanje zakaj
               ravno agencija, zakaj pa ravno to. Ali je sploh razmislek, ki ga resorji opravijo pri
               postavljanju nekih sodobnih ali boljših organizacijskih oblik dejansko opravljen?
                   Tako da, ko bodo
               oziroma ko so pripravljene rešitve, zato da se v tej državi neka akcija, neka
               aktivnost izvaja v neki pravno-formalni obliki ta razmislek je potrebno opraviti in <stage>/
               nerazumljivo/</stage> razmislek, se pravi, je dejansko predviden, da v resorju opravijo
               najprej sami in sicer do 1. 12. S tem, potem seznanijo vlado in nenazadnje vidimo
               tudi ali bo že iz tega vidika samoregulative narejen napredek ali pa bomo morali
               nenazadnje, potem iti naprej tudi z vidika lahko rečem kakšnimi drugimi
               organizacijskimi metodami. Dodatno so vse agencije se pravi proračunski uporabniki
               tudi vključeni v funkcijsko analizo, ki se izvaja in tudi ta analiza bo pokazala
               primerjavo izvajanj učinkovitosti nalog, kar bo moralo tudi nenazadnje tudi orodje za
               predstojnike, zato da nenazadnje lahko iščejo morebitne menedžerske prijeme kako
               organizirati svoje delo bolj učinkovito. Toliko za enkrat glede splošne slike.</p>
            </sp>
            <sp xml:id="SDT7-KZNJF-redna-18-2015-10-14.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Želi kdo razpravljati? Vidim, da ne.</p>
               <p>Drugo vprašanje, ki se nanaša na delovanja agencije in skladov je tudi enotnost
               delovanje. Računsko sodišče pač ugotavlja, da to delovanje ni enotno, še več, da pač
               vsak na svoj način deluje, vsak na svoj način troši sredstva. Skratka, kaj mislite
               narediti na tem področju. Gospod Burgar z vsem spoštovanjem do vas in vaše analize,
               ampak jaz mislim, da najmanj kar je naredila tako analizo je vsaka druga vlada do
               danes. Mislim, da teh analiz o tem, kaj je potrebno in kaj ne, jaz se tukaj bojim, da
               bodo vsi ministri povedali, da so vsi skladi in vse agencije, ki jih oni pokrivajo
               nujno potrebni za delovanje države. In, da tista zaznava, ugotovitev Računskega
               sodišča skratka, da nastajajo te skladi, agencije <stage>/ nerazumljivo/</stage>, da bo taka
               ugotovitev tudi ostala. Zanima me, ali veste, te analize so bile dejansko že narejene
               najmanj v dveh, treh vladah, ampak kot Računsko sodišče tudi ugotavlja število
               skladov se vedno povečuje. Tukaj me malo skrbi glede tega, tako da tudi jaz tukaj ne
               vem, kako Ministrstvo za finance z vidika financiranja gleda, tja gre vseeno toliko
               in toliko milijonov denarja. Morda še komentar k temu.</p>
            </sp>
            <sp xml:id="SDT7-KZNJF-redna-18-2015-10-14.sp40">

               <speaker>MAG. JANKO BURGAR:</speaker>

               <p>Kot pravim, na neki način bo funkcijska analiza pokazala, kar mogoče do sedaj same
               analitike, ki jih je država ali pa različne vlade v večih obdobjih izvajale morda
               niso, to pa je primerljivost. Nenazadnje se <stage>/ nerazumljivo/</stage> zgolj in samo vprašanje
               posameznega organa kot posebej, ampak nazadnje bo omogoča primerljivost organov in na
               načina organiziranosti med seboj. Se pravi, kar je najprej kot orodje za to, da se
               lahko v končni fazi pogovarjamo o ničemer kar je trdno in ne zgolj o subjektivni
               oceni o tem ali rabimo ali ne rabimo. Če dovolite, bi mogoče še kolegici Štefki
               Korade, dal besedo za konkretnejše predstavitve glede aktivnosti, ki izhajajo iz
               odzivnega poročila.</p>
            </sp>
            <sp xml:id="SDT7-KZNJF-redna-18-2015-10-14.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite.</p>
            </sp>
            <sp xml:id="SDT7-KZNJF-redna-18-2015-10-14.sp42">

               <speaker>ŠTEFKA KORADE PURG:</speaker>

               <p>Hvala lepa. Spoštovane poslanke in poslanci. Ostali prisotni.</p>
               <p>V nadaljevanju bi želela pojasniti nekatere konkretne aktivnosti, ki so bile izvedene
               v okviru odzivnega poročila Vlade RS na revizijo Računskega sodišča pri čemer bi te
               aktivnosti razdelila v dva sklopa. Prvi del je izvedba načrta aktivnosti, ki ga je
               zahtevalo Računsko sodišče. Drugi del pa je aktivnost v zvezi s priporočili in
               ugotovljenimi nepravilnostmi v tem konkretnem revizijskem poročilu.</p>
               <p>V prvem delu je Računsko sodišče od Vlade zahtevalo načrt aktivnosti za ureditev
               področja pogodb o zaposlitvah, ki morajo vsebovati za direktorja javnih agencij cilj
               merljive in časovno določljive cilje. V zvezi s tem je Vlada poskrbela, da so bile
               pregledane in sklenjene vse pogodbe o zaposlitvi ali dodatki <stage>/ nerazumljivo/</stage>, ki niso
               imele ciljev. Te pogodbe so vse sklenjene. V postopku sta še dve pogodbi, ker je bil
               direktor šele sedaj imenovan in do konca meseca oktobra pripravlja Vlada zaključno
               poročilo v zvezi s tem, ki ga bo posredovala Računskemu sodišču.</p>
               <p>V zvezi s pogodbami o zaposlitvah, še eno pojasnilo. Računsko sodišče je v pregledu
               pogodb ugotovilo, da so te pogodbe vsebovale tudi pravice, ki so v neskladju s
               tretjim odstavkom  16.
               člena Zakona o javnih uslužbencih, torej so imeli direktorji v pogodbah več pravic
               kot jih določa zakon, podzakonski predpis ali kolektivna pogodba. Glede na to, da so
               v reviziji bile pregledane vse pogodbe sklenjene do zaključka revizije, je Vlada
               naložila inšpektoratu za javni sektor, da v letu 2016 v okviru inšpekcijskega nadzora
               pregleda še vse pogodbe o zaposlitvah, ki bodo sklenjene po opravljeni reviziji
               Računskega sodišča in ugotovi ali so skladne z zakonom.</p>
               <p>Druga aktivnost je bil načrt ureditve lastništva javnih agencij in javnih skladov. V
               zvezi s tem je v odzivnem poročilu stališče Vlade, da lastništvo nepremičnin javnih
               agencij in javnih skladov ostane v lasti ustanovitelja. Javne agencije pridobijo to
               premoženje v upravljanje. Pri javnih skladih pa gre zadeva za namensko uporabo, za
               delovanje sklada, kar lahko mogoče Ministrstvo za finance bolj natančno opredeli.
               Skupna odločitev je bila, da se nepravilnosti oziroma, da se zahteva Računskega
               sodišča realizira na način, da se v letu 2016 dopolni zakon o stvarnem premoženju
               države in občin. Tudi Zakon o javnih agencijah in tudi zakon o javnih skladih, če bo
               to potrebno.</p>
               <p>Tretji del so usmeritve oziroma nadzor nad delovanjem javnih agencij in javnih
               skladov. Podlaga za izvajanje nadzora je določena že v Zakonu o javnih agencijah in
               tudi v Zakonu o javnih skladih. Vlada Republike Slovenije je 8. 10. sprejela
               usmeritve za nadzor nad zakonitostjo, učinkovitostjo in uspešnostjo dela javnih
               agencij, ker je posredovala tudi Računskemu sodišču. Prav tako je pa Vlada v okviru
               odzivnega poročila naložila ministrstvom in Uradu za nadzor proračuna, da izvede
               nadzor na finančnem področju in sicer v zvezi s tarifami in pa v zvezi z upravnimi
               taksami, nakazovanjem teh sredstev v državni proračun. Po naših informacijah nadzor
               proračuna že poteka in bo poročilo do konca leta posredovano.</p>
               <p>Prav tako je, kot je že omenil državni sekretar, Vlada naložila vsem agencijam, da
               pregledajo ustanovitvene akte v luči ugotovitev Računskega sodišča in jih do konca
               leta uskladijo na način, da bodo akti določali vse naloge in pristojnosti javnih
               agencij. Glede enotnega trošenja proračunskih sredstev je bila pa skupna odločitev
               Vlade zapisana v odzivnem poročilu, da bomo skupaj z Ministrstvom za finance
               poskušali zagotoviti pravno podlago za podzakonski predpis, ki bo enotno urejal
               trošenje sredstev na postavki materialni stroški, torej blago in storitve in na tak
               način zagotovili enotno porabo teh sredstev za namene tako v državni upravi kot v
               javnih skladih in javnih agencijah. Po našem mnenju bi bil eden od možnih predlogov,
               da se pravna podlaga zagotovi v novem Zakonu o javnih financah, s čimer bi potem
               lahko sprejeli ali uredbo Vlade ali kakšen drug predpis, ki bi enotno urejala
               trošenje za namene službenih avtomobilov, službenih telefonov, reprezentance in
               drugih stroškov na tem področju.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-18-2015-10-14.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospa Štefka Korade Purg.</p>
               <p>Sedaj dajem besedo gospodu Jan Škoberne.</p>
            </sp>
            <sp xml:id="SDT7-KZNJF-redna-18-2015-10-14.sp44">

               <speaker>JAN ŠKOBERNE (PS SD):</speaker>

               <p>Najlepša hvala predsednik. Hvala za predstavljeno.</p>
               <p>Sedaj, v luči sklepa, ki smo ga tudi dobili na mizo in ob tem kar je bilo sedaj
               povedano, se pravi, nekaj že konkretnih rešitev, nekaj je pa še v zraku in tega kar
               je še treba doreči po posvetu s kolegicama in kolegom, menimo da je seveda sklep v
               principu jasen, saj Vlada najmanj kar je, pričakujemo da upošteva priporočila
               Računskega sodišča in se nato ustrezno odzove. Bi pa zato, da bi bil morda sklep
               malenkost konkretnejši, na koncu dodali, da o pripravljenih in izvedenih priporočilih
               poroča tej komisiji v 90. dneh od te seje, da se tudi mi seznanimo s konkretnimi
               rešitvami, in da tisto kar je mogoče sedaj še dilema, vidimo v kakšno smer se
               rešuje.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-18-2015-10-14.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa vam, gospod Škoberne.</p>
               <p>Želi še kdo razpravljati oziroma še kdo razpravljati tudi o sklepu? Če ne, bi
               glasovali o sklepu. Prej bi še enkrat prebral sklep in vključil tudi predlog gospoda
                  Škoberneta. Predlog
               sklepa se glasi, komisija za nadzor javnih financ poziva Vlado, da upošteva
               priporočila in ugotovitve Računskega sodišča in poenoti delovanje ter poveča
               učinkovitost in transparentnost delovanja in financiranja javnih agencij in javnih
               skladov. O izvedenih aktivnostih naj Vlada poroča Komisiji za nadzor javnih financ v
               roku 90. dni.</p>
               <p>Lahko glasujemo? Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem 2. točko dnevnega reda, sejo Komisije za nadzor javnih financ in jo
               tudi končujem.</p>
               <p>O 3. točki, kdaj bo 3. točka na dnevnem redu, vas bom obvestil v najkrajšem možnem
               času.</p>
               <p>Hvala lepa za sodelovanje in lep dan še naprej! <stage type="time">Seja se je končala 14. oktobra
                  2015 ob 12.06.</stage>
               </p>
            </sp>
         </div>
      </body>
   </text>
</TEI>
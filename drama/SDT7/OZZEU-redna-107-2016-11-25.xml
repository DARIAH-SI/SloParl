<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-107-2016-11-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">165581B844E88178C125806B004F5AF3</idno>
               <idno type="custom" subtype="day">2268668D8161C733C125807B0040C702</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=2268668D8161C733C125807B0040C702</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-107-2016-11-25.OZZEU" n="107">
               <name>redna seja</name>
               <date when="2016-11-25"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-107-2016-11-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-107-2016-11-25.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZADEVE EVROPSKE UNIJE </stage>
            <stage type="session">107. seja</stage>
            <stage type="date">(25. november 2016)</stage>
            <stage type="chairman">Sejo je vodil mag. Marko Pogačnik, podpredsednik odbora.</stage>
            <stage type="time">Seja se je začela ob 8.00. </stage>
        

            <sp xml:id="SDT7-OZZEU-redna-107-2016-11-25.sp1">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovane kolegice in kolegi.</p>
               <p>Začenjam 107. sejo Odbora za zadeve Evropske unije. Obveščam vas, da so zadržani in
               se seje ne morejo udeležiti naslednji člani odbora gospa Marinka Levičar in pa gospod
               Jožef Horvat. Na seji kot nadomestni člani odbora s pooblastili sodelujejo gospoda
               Danilo Anton Ranc, ki nadomešča predsednika odbora gospoda Kamala Izidorja Shakerja.
               Obveščam vas, da so na sejo vabljeni poslanci Evropskega parlamenta iz Republike
               Slovenije ter predstavniki Vlade in Državnega sveta. Vse navzoče lepo
               pozdravljam.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red odbora. Ker v poslovniškem roku nisem prejel predlogov za njegovo spremembo je
               določen takšen dnevni red seje kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA SKLEPA SVETA O PODPISU SPORAZUMA MED EVROPSKO UNIJO IN REPUBLIKO ČILE O
                  TRGOVINI Z EKOLOŠKIMI PROIZVODI V IMENU EVROPSKE UNIJE.</title> Gradivo k tej točki
               smo prejeli od Vlade 10. 11. 2016. Na podlagi prvega odstavka 4. člena Zakona o
               sodelovanju med Državnim zborom in Vlado v zadevah Evropske unije. Rok za obravnavo
               predloga stališča v Državnem zboru je danes. Predlog stališča je v skladu z določili
               Poslovnika Državnega zbora dodeljen v obravnavo Odboru za zadeve Evropske unije kot
               pristojnemu odboru ter Odboru za kmetijstvo, gozdarstvo in prehrano kot matičnemu
               delovnemu telesu. Slednji ga je obravnaval na 49. nujni seji dne 22. 11. 2016 in
               sprejel mnenje, ki smo ga prejeli. Prosim, mag. Tanjo Strniška, državno sekretarko na
               Ministrstvu za kmetijstvo, gozdarstvo in prehrano, da nam predstavi predlog sklepa
               Sveta in predlog stališča Republike Slovenije.</p>
            </sp>
            <sp xml:id="SDT7-OZZEU-redna-107-2016-11-25.sp2">

               <speaker>MAG. TANJA STRNIŠA:</speaker>

               <p>Hvala za besedo predsedujoči. Spoštovane poslanke in poslanci. Lep pozdrav.</p>
               <p>Povedala bi, da se s tem predlogom sklepa sveta pooblašča komisijo za podpis
               sporazuma v imenu Evropske unije med Evropsko unijo in Republiko Čile v trgovini z
               ekološkimi proizvodi v imenu Evropske unije. Na ta način se uresničuje sklepe Sveta
               EU iz maja 2013, ko je Svet pozval komisijo naj se izboljša sedanja mehanizma za
               lažjo mednarodno trgovino z ekološkimi proizvodi ter trgovinskih sporazumih zahteva
               vzajemnost in preglednost kar je vključeno, potem tudi v ta na novo sklenjeni
               sporazum. Pogajanja so se počela med Evropsko unijo in Čilom v letu 2014. Rezultat pa
               je dosežen sporazum, ki določa vzajemnost priznavanja enakovrednosti zadevnih pravil
               in sistemov nadzora v zvezi z nekaterimi proizvodi.</p>
               <p>Povedala bi, da je ta pregled oziroma ta pogajanja so dala za rezultat seznam
               proizvodov, ki so lahko, če so priznana v Republiki Čile tržijo na trgu Evropske
               unije in obratno. Če so pa izvedena v Evropski uniji tržijo na ozemlju Republike
               Čile. Če samo primeroma povem, da v obseg tega priznanja se pravi seznam proizvodov,
               ki se lahko tržijo v Evropski uniji ne bodo vključeni živalski proizvodi, ki niso
               čebelarski proizvodi in krma kar je bilo v tem procesu ugotovljeno, da proizvodna
               pravila v Čilu niso enakovredna <stage type="mag">(nadaljevanje)</stage> tistim, ki so v veljavi Evropski uniji.</p>
               <p>Povem še to podobna pravila veljajo tudi za surovine. Za izdelke veljajo pravila, da
               morajo biti proizvedena bodisi v Republiki Čile ali pa v tretjih državah, ki jih
               Evropska unija priznava. Še kot tretje, da tehnični vidik upravljanja sporazuma
               upravlja poseben skupni odbor, ki sprejema odločitev v zvezi z izvajanjem sporazuma
               obravnava nova zahteva za širitev proizvodov. Deluje na področju izboljšanja
               sodelovanja v zvezi z zakoni in predpisi, standardi in postopki kar se tiče
               skladnosti glede ekološke proizvodnje.</p>
               <p>Še to. Sporazum naj bi stopil v veljavo prvi dan tretjega meseca, potem ko bosta
               ratificirali obe strani in da naj bi najprej veljal tri leta in potem, če ne bo
               nobena od pogodbenic odstopila še za nedoločen čas. Republika Slovenija ta sporazum
               podpira oziroma Vlada tak sporazum podpira. Predlaga, da tudi Državni zbor daje k
               temu soglasje oziroma da podpre tako stališče. Hvala lepa.</p>
            </sp>
            <sp xml:id="SDT7-OZZEU-redna-107-2016-11-25.sp3">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovana državna sekretarka zahvaljujem se za predstavitev stališč.</p>
               <p>Za predstavitev mnenja matičnega delovnega telesa prosim dr. Mitja Horvat.</p>
            </sp>
            <sp xml:id="SDT7-OZZEU-redna-107-2016-11-25.sp4">

               <speaker>DR. MITJA HORVAT (PS SMC):</speaker>

               <p>Najlepša hvala predsedujoči za besedo. Vsem zbranim prav lep pozdrav.</p>
               <p>Poročilo je po svoji vsebini kratko in ker je bila večina osnovnih podatkov že
               sporočenih dovolite, da čisto na kratko povzamem poročilo, ki smo ga obravnavali na
               matičnem delovnem telesu na Odboru za kmetijstvo, gozdarstvo in prehrano. Dopolnilno
               obrazložitev k predlogu stališča je dal mag. Marjan Podgoršek državni sekretar na
               Ministrstvu za kmetijstvo, gozdarstvo in prehrano.</p>
               <p>Naj posebej poudaril, da nam je dodatno obrazložil, da bo sporazum omogočil, da bodo
               proizvodi, ki se predelujejo in nadzirajo v skladno s pravili EU lahko neposredno
               dani na trg Republike Čile in obratno. Sporazum se sklene za začetno obdobje treh let
               in se v primeru, da nobena stran ne izrazi nasprotovanja podaljša za nedoločen čas.
               Za namen izvajanja določil tega sporazuma se ustanovi skupni odbor. Ker na odboru ni
               bilo posebne razprave je odbor sprejel naslednje mnenje: "Odbor za kmetijstvo,
               gozdarstvo in prehrano podpira predlog stališča Republike Slovenije do Predloga
               sklepa Sveta o podpisu sporazuma med Evropsko unijo in Republiko Čile o trgovini z
               ekološkimi proizvodi v imenu Evropske unije.". Najlepša hvala.</p>
            </sp>
            <sp xml:id="SDT7-OZZEU-redna-107-2016-11-25.sp5">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovani dr. Mitja Horvat zahvaljujem se vam za predstavitev stališč. Odpiram
               razpravo. Vidim, da ni interesa za razpravo, zato prekinjam 1. točko dnevnega
               reda.</p>
               <p>Prehajamo na <title>2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O STANDARDIH ZA SPREJEM
                  PROSILCEV ZA MEDNARODNO ZAŠČITO.</title> Gradivo od 2. do 6. točke dnevnega reda smo
               prejeli od Vlade 11. 11. 2016 na podlagi prvega odstavka 4. člena Zakona o
               sodelovanju med Državnim zborom in Vlado v zadevah Evropske unije. Rok za obravnavo
               predlogov stališč v Državnem zboru je danes. Predlogi stališč so bili v skladu z
               določili Poslovnika Državnega zbora dodeljeni v obravnavo Odboru za zadeve Evropske
               unije kot pristojnemu odboru ter Odboru za notranje zadeve, javno upravo in lokalno
               samoupravo kot matičnemu delovnemu telesu. Slednji jih je obravnaval na 47. nujni
               seji dne 21. 11. 2016 in sprejel mnenje, ki smo ga prejeli. Naprošam gospoda Boštjana
               Šefica državnega sekretarja na Ministrstvu za notranje zadeve, da nam predstavi
               predlog direktive in predlog stališča Republike Slovenije.</p>
            </sp>
            <sp xml:id="SDT7-OZZEU-redna-107-2016-11-25.sp6">

               <speaker>BOŠTJAN ŠEFIC:</speaker>

               <p>Hvala lepa. Spoštovana članice in člani odbora. Spoštovani predsedujoči.</p>
               <p>Najprej bi predlagal, če se boste članice in člani strinjali, da bi podal uvod k vsem
               točkam skupaj za vse štiri uredbe in direktivo, ker se tudi med seboj vsebinsko
               povezujejo?</p>
            </sp>
            <sp xml:id="SDT7-OZZEU-redna-107-2016-11-25.sp7">

               <speaker>PODPREDSEDNIK MAG. MARKO POGAČNIK:</speaker>

               <p>Se strinjamo.</p>
            </sp>
            <sp xml:id="SDT7-OZZEU-redna-107-2016-11-25.sp8">

               <speaker>BOŠTJAN ŠEFIC:</speaker>

               <p>Hvala lepa.</p>
               <p>Najprej mi dovolite nekaj osnovnih skupnih značilnosti kar se tiče teh uredb in
               direktive. Torej, <stage type="mag">(nadaljevanje)</stage> prve
               štiri točke na današnjem dnevnem redu se nanašajo na tako imenovani drugi paket
               zakonodajnih predlogov za reformo skupnega azilnega, evropskega azilnega sistema. Gre
               za eno direktivo in tri uredbe, ki jih je predstavila Evropska komisija julija
               letošnjega leta. Ta paket sledi paketu, ki je bil predstavljen maja in ki smo ga v
               Državnem zboru že obravnavali in opredelili stališče do prvih treh uredb. </p>
               <p>Če lahko še enkrat povzamem, ključen namen te reforme je izgradnja trdnega skladnega
               in integriranega evropskega azilnega sistema na podlagi skupnih usklajenih pravil, ki
               bodo, seveda, če bodo tej akti sprejeti, v skladu s standardi mednarodne zaščite,
               ženevske konvencije in pravnimi akti v temeljnih pravicah. Ta reforma skupnega
               evropskega azilnega sistema je tudi ena od ključnih prioritet sedanjega slovaškega
               predsedstva, zato se je predsedstvo v začetku predsedovanja osredotočilo predvsem na
               ta prvi paket začelo razpravo, zdaj v teh mesecih pa zelo intenzivno odpira razpravo
               o tem drugem paketu. Razprava je izjemno intenzivna, poteka v skupini za azil. Moram
               reči, da so zaenkrat mnenja držav članic še precej različna, je pa pokazala dosedanja
               razprava neko splošno podporo tem zakonodajnim predlogom in ključnim ciljem, ki jih
               tej zakonodajni predlogi prinašajo, pri tem pa so praktično vse države članice poleg
               ostalega izpostavile tudi, oziroma opozorile na morebitne nove finančne obveznosti in
               pa administrativne obremenitve.</p>
               <p>Glede na to, da ste dobili zelo izčrpna stališča Vlade do vseh teh zakonodajnih aktov
               mi dovolite, da zdaj samo preletim tiste ključne in vsaj po moji oceni najbolj
               pomembne značilnosti posameznih zakonodajnih predlogov. Prvo je seveda direktiva o
               standardih za sprejem prosilcev za mednarodno zaščito. Komisija predlaga reformo te
               direktive o pogojih za sprejem predvsem zaradi tega, da se prosilcem za azil
               zagotovijo usklajeni standardi, ki bi zagotavljali dostojen sprejem po vsej Evropski
               uniji, kar bi seveda prispevalo tudi k preprečevanju tako imenovanih sekundarnih
               migracij, kar je seveda tudi eden od velikih izzivov v tem trenutku znotraj Evropske
               unije.</p>
               <p>Reforma vključuje naslednje štiri oziroma pet ključnih elementov. Prvi je
               zagotavljanje, da države članice uporabljajo standarde in kazalnike za pogoje za
               sprejem, ki jih oblikuje evropski azilni podporni urad, o katerem smo tudi že
               razpravljali, ter pripravijo in redno posodabljajo načrte izrednih ukrepov za
               zagotovitev zadostnih in ustreznih sprejemnih zmogljivosti tudi v primerih
               nesorazmernega pritiska. Če zelo po domače rečem, to so tej tako imenovani
               kontingenti načrti.</p>
               <p>Drugič, drugi element. Zagotavljanje navzočnosti prosilcev za azil in odvračanje od
               pobega, saj državam članicam omogočamo oziroma bi bilo omogočeno, da prosilcem za
               azil določijo prebivališče in uvedejo obveznosti javljanja. Če prosilec za azil ne
               izpolnjuje obveznosti prebivanja na določenem mestu in obstaja nevarnost pobega,
               lahko države članice uporabijo tudi pridržanje.</p>
               <p>Tretji element je pojasnitev, da bodo pogoji za sprejem zagotovljeni le v državi
               članici, odgovorni za obravnavanje prošnje in določitev jasnejših pravil za primere,
               v katerih se upravičenost do materialnih pogojev za sprejem lahko zmanjša in v
               katerih se finančna nadomestila lahko nadomestijo z materialnimi pogoji za sprejem,
               ki se zagotovijo v naravi.</p>
               <p>Četrti element je zagotavljanje zgodnejšega dostopa do trga dela in sicer najpozneje
               v šestih mesecih po vložitvi prošnje za azil,<stage type="mag">(nadaljevanje)</stage> s čimer bi po mnenju komisije zmanjšali odvisnost in ob
               doslednem upoštevanju standardov na seveda trgu dela. In peti element, okrepljena
               skupna jamstva za prosilce za azil s posebnimi potrebami in mladoletnike brez pesa,
               ki bi jim bilo treba dodeliti skrbnika najpozneje v petih dneh po vložitvi
               prošnje.</p>
               <p>Republika Slovenija je do te direktive izjemno kritična in te direktive v tem
               trenutku in v besedilu, kakršnem je, ne podpira. Razlogov za to je šest, šest
               ključnih razlogov. Prvi, po našem mnenju so standardi za sprejem prosilcev za
               mednarodno zaščito izjemno pomemben element skupne evropske azilne politike, ki bi
               morali biti neposredno zavezujoči, zato se ne strinjamo, da je predlog v obliki
               direktive, ker menimo, da bi moral biti ta zakonodajni predlog enako kot vsi ostali
               v, bi rekel kot uredba.</p>
               <p>Drugič. Celotno besedilo predloga ocenjujemo kot zelo nedodelano, saj pri nekaterih
               določbah ni povsem jasno kakšen je njihov namen oziroma bi glede na namen njihovo
               besedilo biti bistveno bolj dodelano, če seveda želimo, da je izvrševanje takega
               zakonskega predloga seveda lahko tudi učinkovito. Samo besedilo predloga se sklicuje
               na predloge nekaterih drugih aktov, ki so še vedno v fazi obravnave, zato se do takih
               določb v tej fazi ni mogoče opredeliti. Mi smo že ob obravnavi prvega paketa
               opozorili, da je potrebno imeti vse zakonodajne predloge na mizi, ker se medsebojno
               dopolnjujejo, prepletajo in seveda jih je možno samo na takšen način konsistentno
               obravnavati.</p>
               <p>Tretjič, oziroma četrtič, ne strinjamo se z določbo, ki spreminja pogoje za dostop do
               trga dela, pri čemer posebej nasprotujemo določbi, da se dostop do trga dela prej
               omogoča prosilcem za katere je mogoče zaključiti, da bo njihovi prošnji ugodeno.
               Torej to, da že vnaprej, ob tem, da so to individualni postopki, že naprej
               prejudiciramo to, je nesprejemljivo, ker lahko trdimo, da bo nekdo dobil seveda ta
               status samo takrat, ko so vsi postopki končani.</p>
               <p>Petič, ne podpiramo določb v zvezi z materialnimi pogoji sprejema, modalitetami,
               materialnih pogojev sprejema ter omejitvijo in odvzema materialnih pogojev sprejema.
               In šestič, zadržani smo tudi glede določb, ki omogočajo upoštevanje nastanka
               družinske vezi na poti, v zadevno državo članico in širitev obsega družinskih članov
               na sorojence. Ocenjujemo namreč, da ta določba omogoča vrsto zlorab in težavnost pri
               dokazovanju takšnega nastanka družinske vezi ter njenega dejanskega obstoja.</p>
               <p>Druga uredba govori o standardih glede pogojev, ki jih morajo izpolnjevati državljani
               tretjih držav ali osebe brez državljanstva, da so upravičeni do mednarodne zaščite.
               Komisija za uskladitev standardov zaščite v Evropski uniji ter odpravo sekundarnih
               gibanj in zbiranja najugodnejše azilne ureditve predlaga, da se obstoječa direktiva o
               zahtevanih pogojih nadomesti z novo uredbo. Prosilcem za azil mora biti zagotovljena
               enaka oblika zaščite ne glede na to, v kateri državi članici vložijo prošnjo in tako
               dolgo, dokler je potrebna.</p>
               <p>Po mnenju komisije bo predlog zagotovil: prvič, večje zbliževanje ugodno rešenih
               prošenj za azil in oblike zaščite, uskladila se bosta namreč vrsta zaščite in
               trajanje dovoljenj za prebivanje izdanih upravičencev do mednarodne zaščite, potem
               države članice bodo morale upoštevati smernice evropske agencije za azil glede razmer
               v državi izvora prosilca za azil in preučiti možnost notranje zaščite, pri tem pa v
               celoti spoštovati načelo nevračanja.</p>
               <p>Drugič, strožja pravila o sankcioniranju sekundarnih gibanj, pet letna čakalna doba
               za upravičence do mednarodne zaščite, da lahko pridobijo status rezidenta za daljši
               čas se bo začela <stage type="mag">(nadaljevanje)</stage> znova
               vsakič, ko bo oseba najdena v državi članici, v kateri nima pravice do začasnega ali
               stalnega prebivanja.</p>
               <p>Tretjič. Da bo zaščita zagotovljena le tako dolgo, dokler je ta dejansko potrebna,
               torej uvedeno bi bilo obvezno pregledovanje statusa, da se upoštevajo na primer
               spremembe v državi izvora, ki bi lahko vplivale na potrebo po zaščiti. In četrtič,
               podkrepljene spodbude za vključevanje. Pojasnjene bodo seveda pravice in obveznosti
               oseb, ki uživajo mednarodno zaščito v zvezi s socialno varnostjo in socialno pomočjo,
               dostop do določenih vrst socialne pomoči pa bo lahko pogojen s sodelovanjem v ukrepih
               vključevanja.</p>
               <p>Republika Slovenija podpira predlog uredbe, ker po našem mnenju primerno naslavlja
               problem sekundarnih gibanj oseb z mednarodno zaščito, kar predstavlja velik problem v
               tem trenutku.</p>
               <p>V samem gradivu je 7 ključnih elementov navedenih zakaj to podpiramo, zato tega ne bi
               ponavljal, bi pa opozoril na tri elemente, zaradi katerih imamo vendarle tudi zadržek
               do te uredbe. To pa so: Slovenija se ne strinja z določbo 24. člena, ki predvideva,
               da bo vsebino in obliko informacije v zvezi s pravicami in dolžnostmi vseh z
               mednarodno zaščito določila Evropska komisija, ker mislimo, da je to čisto pretiran
               administrativni ukrep in da so te zadeve ustrezno urejene tudi danes.</p>
               <p>Drugič, zadržani smo glede določb, ki omogočajo upoštevanje nastanka družinske vezi
               na poti, v zadevno državo članico in širitev obsega družinskih članov. O tem sem že
               tudi govoril in seveda menimo, da je potrebno celotno uredbo terminološko uskladiti,
               se pravi z obstoječo zakonodajo, seveda tudi, ki velja v Republiki Sloveniji.</p>
               <p>Tretja uredba se nanaša na vzpostavitev skupnega postopka za mednarodno zaščito v
               uniji. Komisija želi s to uredbo predvsem vzpostaviti skupen postopek za priznanje
               mednarodne zaščite, ki bi bil bolj učinkovit, pošten in uravnotežen. S tem namenom se
               trenutno veljavno direktivo nadomešča uredbo, iz samega besedila pa se črtajo
               določbe, ki omogočajo diskrecijo države članice.</p>
               <p>Ključni elementi so: prvič, uredba bi poenostavila, pojasnila in skrajšala azilne
               postopke. Celoten postopek bi bil skrajšan in poenostavljen. Odločitve bi bilo
               potrebno načeloma sprejeti v manj, kot 6 mesecih. Krajši roki, od enega do dveh
               mesecev so uvedeni zlasti za primere nedopustnih ali očitno neutemeljenih prošenj ali
               za primere uporabe pospešenega postopka. Uvedeni so tudi roki za vlaganje pritožb.
               Tukaj se gibajo od enega tedna do enega meseca in za odločitve o pritožbah na prvi
               stopnji, od dveh do 6 mesecev. Drugo, zagotovila naj bi se skupna jamstva za prosilce
               za azil. Tretjič, zagotovila naj bi se strožja pravila za preprečevanje zlorab.
               Uvedene so nove obveznosti glede sodelovanja z organi in stroge posledice
               neizpolnjevanja teh obveznosti, sankcije za zlorabo postopka, nesodelovanje v
               postopku in sekundarnem gibanju, ki so trenutno neobvezni vsi tej elementi, zdaj
               postajajo obvezni in vključujejo zavrnitev prošnje kot implicitno umaknjene ali
               očitno neutemeljene ali uporabo pospešenega postopka. In četrti element, uskladili bi
               pravila o varnih državah. Zdaj veste, da ima pravzaprav vsaka država neka svoja
               pravila, svoje sezname. Zdaj bi to poenotili in v roku petih let bi morale vse države
               članice tudi to potem uporabljati.</p>
               <p>Slovenija podpira predlog uredbe zlasti tri elemente. Prvič, določbe, ki
               opredeljujejo dolžnost prosilcev v postopku ter sankcije, če prosilec svojih
               dolžnosti ne izpolnjuje, drugič, obvezno uporabo določb glede dopustnosti in
               pospešenega postopka, <stage type="mag">(nadaljevanje)</stage>
               tretjič, harmonizacijo seznamov varnih držav izvora in varnih tretjih držav.</p>
               <p>Republika Slovenija pa vlaga preučitveni pridržek zaradi naslednjih razlogov. Prvič,
               ocenjuje, da bi bilo besedilo predloga nujno potrebno določenih bistvenih izboljšav,
               predvsem glede smiselne uskladitve z določbami ostalih predlaganih zakonodajnih
               aktov, katerih končno besedilo še ni znano, predvsem sprejemne direktive in pa
               kvalifikacijske uredbe. Drugič, zaenkrat smo zadržani do uvedbe brezplačne pravne
               pomoči na prvi stopnji. Tretjič, podrobneje je potrebno preučiti tudi obvezne roke za
               pritožbo in roke za odločanje o postopku sodnega varstva in obvezno preverjanje
               obstoja razlogov za mednarodno zaščito osebam, ki jim je bila zaščita že izdana. To
               so ključna stališča Slovenije, ki naj bi jih zastopali tudi v fazi nadaljnjih, torej
               v nadaljnjih postopkih.</p>
               <p>Četrta uredba se nanaša na vzpostavitev okvirov unije za preselitev in seveda s tem
               spremembe obstoječe uredbe. Splošni cilj predloga uredbe je ta, da se zagotovi skupen
               pristop k varnim in zakonitim prihodom državljanov tretjih držav, ki potrebujejo
               mednarodno zaščito, torej v Evropsko unijo, pomoč pri zmanjševanju pritiska spontanih
               prihodov na azilni sistem, držav članic in omogočiti delitev odgovornosti z državami,
               ki gostijo veliko število razseljenih oseb.</p>
               <p>Medtem, ko bodo države članice še naprej same odločale o tem, koliko ljudi bo
               preseljenih vsako leto, pa bo Evropska unija skupaj vsako leto dosegla večji učinek
               tako, da bo usklajevala nacionalna prizadevanja in delovala kot celota. Prihodnji
               okvir za preselitev se bo izvajal preko letnih načrtov Evropske unije za preselitev,
               ki jih bo sprejemal svet in uresničeval s ciljno usmerjenimi programi Evropske unije
               za preselitev, ki jih bo sprejemala komisija. Glavni elementi tega predloga so torej
               opredelitev preselitve, opredelitev regije ali tretje države, iz katerih bo potekala
               preselitev, potem se natančno opredeljujejo osebe, ki bodo preseljene. Pri tem želim
               izpostaviti, da komisija v to uredbo vključuje med ranljive kategorije tudi socialno
               torej, ranljive z vidika socialno-ekonomskega vidika in osebe z družinskimi vezmi. Na
               ta način se po predlogu komisije širijo klasične kategorije oseb, ki so upravičene do
               preselitve.</p>
               <p>Potem se opredeljujejo standardni postopki preselitve, postopki odločanja. Tukaj bi
               želel samo izpostaviti, da naj bi bil po predlogu komisije ustanovljen odbor na
               visoki ravni za preselitev, ki mu bo predsedovala komisija in bo zagotavljal predvsem
               politične usmeritve, drugo je svet, ki bo pooblaščen, da na predlog komisije z
               izvedbenim aktom vzpostavi letni načrt unije in tretje, komisija bo pooblaščena, da
               vsako leto vzpostavi en ciljno usmerjen program unije za preselitev ali več.</p>
               <p>Potem se opredeljuje tudi sodelovanje z drugimi mednarodnimi organizacijami, kot je
               UNHCR, Agencija Evropske unije za azil, IOM in tako naprej. Komisija v tej uredbi
               tudi določa oziroma predlaga, da bi za podporo državam članicam pri prizadevanjih za
               preselitev iz proračuna Evropske unije zagotovila 10 tisoč evrov za vsako preseljeno
               osebo.</p>
               <p>Slovenija podpira smer delovanja komisije na tem področju, torej v zvezi s trajnimi
               preselitvami in premestitvami. Kot veste, Slovenija tudi tako v projektu relokacije
               in trajne preselitve tudi sodeluje. Vendar pa tako, kot v pogajanjih v omenjenih dveh
               projektih, o katerih smo veliko govorili v preteklih mesecih, še vedno vztrajamo na
               stališču, da mora biti odločitev za sodelovanje o programih trajne preselitve
                  prostovoljna<stage type="mag">(nadaljevanje)</stage> in
               politična odločitev posamezne države članice, zato predloga uredbe v tem delu ne
               podpiramo. Republika Slovenija tudi nasprotuje določbi o avtomatičnem priznanju
               statusa subsidiarne zaščite v pospešenem postopku brez presoje razlogov zanj.</p>
               <p>In drugič, nasprotujemo uvrstitvi oseb, ranljivih s socialno-ekonomskega vidika, med
               ranljive osebe, med to kategorijo ranljivih oseb. Namreč glede na situacijo v
               državah, iz katerih bi trajna preselitev potekala, je ta kategorija preširoka in
               nedodelana ter brez razlogov širi ustaljeno splošno sprejeto definicijo ranljivih
               oseb.</p>
               <p>Poleg tega menimo, da bi se pri avtomatiziranem korektivnem mehanizmu morali
               upoštevati tudi drugi vidiki sprejema prosilcev oziroma kasneje vidik integracije v
               družbo sprejema. Prav tako menimo, da je potrebno promptno izvajati sofinanciranje s
               strani Evropske komisije. V zvezi s tem želim še povedati, da se je ta uredba šele
               začela obravnavati, da je zaenkrat potekala samo splošna izmenjava mnenj v okviru
               zasedanja notranjih ministrov oktobra letošnjega leta. Države članice so načeloma
               podprle ta predlog, hkrati pa poudarila pomen prostovoljnosti. Nekatere države
               članice so tudi izpostavile vprašanje pravne podlage, opozorjeno pa je tudi na
               upoštevanje zmogljivosti držav članic.</p>
               <p>In še peta uredba, to je v enotni obliki dovoljenja za prebivanje za državljane
               tretjih držav. Tu bi samo želel poudariti, da ta predlog uredbe podpiramo. Pravzaprav
               v ničemer ne vpliva na Republiko Slovenijo. Sam akt se ne spreminja, spreminja se
               priloga in Slovenija že v celoti izpolnjuje vse pogoje iz te priloge tako, da
               pravzaprav ne bo, če bo sprejeta, imela nobenega vpliva na Slovenijo.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-107-2016-11-25.sp9">

               <speaker>PODPREDSEDNIK MAG. MARKO POGAČNIK:</speaker>

               <p>Ja, spoštovanemu državnemu sekretarju se zahvaljujem za predstavitev stališč. Za
               predstavitev mnenj matičnega delovnega telesa naprošam gospoda Petra Vilfana.
               Spoštovani gospod Peter Vilfan, glede na to, da je državni sekretar predstavil mnenje
               o celotni, skupni, od 2. do 6. točke, predlagam, da tudi… Če lahko vi predstavite
               mnenje matičnega delovnega telesa za vse te točke skupaj.</p>
            </sp>
            <sp xml:id="SDT7-OZZEU-redna-107-2016-11-25.sp10">

               <speaker>PETER VILFAN (PS DeSUS):</speaker>

               <p>Ja, hvala za besedo, predsedujoči. Dobro jutro in lep pozdrav vsem!</p>
               <p>V redu, ni problema, bo pa malce trajalo, ampak se bom potrudil, da bo šlo čim
               hitreje. Torej, Odbor za notranje zadeve, lokalno upravo in lokalno samoupravo je na
               47. nujni seji 21.11.2016 kot matično delovno telo obravnaval predlog stališča
               Republike Slovenije do predloga direktive Evropskega parlamenta in sveta o standardih
               za sprejem prosilcev za mednarodno zaščito, prenovitev, ki ga je Vlada 11.11.2016, na
               podlagi 1. odstavka 4. člena Zakona o sodelovanju med Državnim zborom in Vlado o
               zadevah Evropske unije, posredovala Državnemu zboru v obravnavo.</p>
               <p>Državni sekretar na Ministrstvu za notranje zadeve, Boštjan Šefic je v dopolnilni
               obrazložitvi predstavil vsebino predlagane direktive in predlog stališča. V razpravi
               so poslanci podprli predlagano stališče in se strinjali z vsemi navedenimi razlogi za
               pridržek ter ob tem poudarili, da so standardi za sprejem prosilcev za mednarodno
               zaščito izjemno pomembni za skupno azilno politiko EU, zato bi morali biti brez
               izjeme in neposredno zavezujoči in torej oblikovani kot uredbe. Posebej je bilo
               izpostavljeno, da je zelo pomembno, da Vlada predloge stališč Republike Slovenije do
               predloga zakonodajnih aktov EU posreduje Državnemu zboru v sprejem glede vseh aktov
               in že takoj na začetku zakonodajnega postopka ter, da se kasneje v Državni zbor
               ponovno vrača s predlogi stališč, saj gre za zakonodajne akte, ki se bodisi
               neposredno uporabljajo, bodisi jih je treba implementirati v slovenski pravni
               red.</p>
               <p>Izražen je bil pomislek glede zadržanosti do določb, ki se nanašajo na upoštevanja
               nastanka družinske vezi na sami poti, saj so poti v večini primerov dolgotrajne, zato
               se lahko na poti zgodijo različne življenjske situacije, ki bi jih bilo treba
               upoštevati, čeprav so se sicer strinjali, da je treba možne zlorabe preprečiti.
               Opozorili so na problematiko uspešnega vračanja prosilcev, ki se jim <stage type="mag">(nadaljevanje)</stage> ne prizna mednarodna zaščita ter
               na možnost nastanka tako imenovanega žepa v Sloveniji ob morebitnem vnovičnem prehodu
               masovnega števila migrantov. Poslanci so posebej izpostavili tudi dejstvo, da mora EU
               poudariti svoje demokratične vrednote in načela, tudi načelo enakopravnosti žensk, in
               da se morajo migranti zavedati, da so to evropske vrednote, ki jih je treba
               spoštovati. Državni sekretar je ponovno pojasnil, da Vlada predlaga, da so zaradi
               pomembnosti tematike vsi zakonodajni akti oblikovani kot uredbe ter se strinjal, da
               je zelo pomembno, da Vlada glede vsakega predlaganega zakonodajnega akta Državnemu
               zboru že ob začetku zakonodajnega postopka posreduje predloge stališč in jih potem
               posreduje sproti, tekom nadaljevanja zakonodajnega postopka v institucijah EU. V
               zvezi s pogoji upoštevanja nastanka družinske vezi na poti se je strinjal z
               izraženimi pomisleki poslancev, dodal pa je, da je potrebna velika previdnost in
               natančna opredelitev zaradi možnih zlorab, neavtentičnost dokumentov in težave z
               dokazovanjem, posebej pa je opozoril na pomen jasnosti določb, saj v nasprotnem
               primeru prihaja do velikih problemov pri implementaciji. Odbor je sprejel mnenje, da
               predlagano stališče podpira in predlaga pristojnemu odboru za zadeve EU, da ga
               sprejme.</p>
               <p>Sledi stališče odbora k 3. točki. Odbor za notranje zadeve, javno upravo in lokalno
               samoupravo je na 47. nujni seji, 21. 11. 2016 kot matično delovno telo obravnaval
               predlog stališča Republike Slovenije do predloga uredbe Evropskega parlamenta in
               sveta o standardih glede pogojev, ki jih morajo izpolnjevati državljani tretjih držav
               ali osebe brez državljanstva, da so upravičeni do mednarodne zaščite glede enotnega
               statusa beguncev ali oseb, upravičenih do subsidiarne zaščite in glede vsebine te
               zaščite ter spremembi direktive sveta 23/109 ES z dne 25. novembra 2003 o statusu
               državljanov tretjih držav, ki so rezidenti za daljši čas, v nadaljevanju predlog
               stališča, ki ga je Vlada 11. 11. 2016 na podlagi prvega odstavka 4. člena Zakona o
               sodelovanju med Državnim zborom in Vlado o zadevah EU posredovala Državnemu zboru v
               obravnavo. Državni sekretar na Ministrstvu za notranje zadeve Boštjam Šefic je v
               dopolnilni obrazložitvi predstavil vsebino predlagane uredbe in predlog stališča. V
               razpravi so poslanci podprli predlagano stališče in se strinjali z vsemi navedenimi
               razlogi za pridržek. Posebej so izrazili zadovoljstvo glede upoštevanja načela
               največje koristi otroka in zagotovitve procesnih jamstev za mladoletnike brez
               spremstva, pri tem pa opozorili na probleme pri določanju njihove dejanske starosti.
               Izražen je bil pomislek glede zadržanosti do določb, ki se nanašajo na upoštevanje
               nastanka družinske vezi na sami poti, saj so poti v večini primerov dolgotrajne, zato
               se lahko na poti zgodijo različne življenjske situacije, ki bi jih bilo treba
               upoštevati, čeprav so se sicer strinjali, da je treba možne zlorabe preprečiti. Odbor
               je sprejel mnenje, da predlagano stališče podpira in predlaga pristojnemu Odboru za
               zadeve EU, da ga sprejme.</p>
               <p>Naslednje stališče: Odbor za notranje zadeve, javno upravo in lokalno samoupravo je
               na isti, 47. seji, 21. 11. 2016 kot matično delovno telo obravnaval predlog stališča
               Republike Slovenije do predloga uredbe Evropskega parlamenta in sveta o vzpostavitvi
               skupnega postopka za mednarodno zaščito v uniji in razveljavitvi direktive
               2013/32/EU, ki ga je vlada 11. 11. 2016 na podlagi prvega odstavka 4. člena zakona o
               sodelovanju med Državnim zborom in Vlado o zadevah EU posredovala Državnemu zboru v
               obravnavo. Državni sekretar na Ministrstvu za notranje zadeve Boštjan Šefic je v
               dopolnilni obrazložitvi predstavil vsebino predlagane uredbe in predlog stališča. V
               razpravi so poslanci podprli predlagano stališče in se strinjali z vsemi navedenimi
               razlogi za pridržek. Odbor je sprejel mnenje, da predlagano stališče podpira in
               predlaga pristojnemu Odboru za zadeve EU, da ga sprejme.</p>
               <p>Odbor za notranje zadeve, javno upravo in lokalno samoupravo je na 47. nujni seji,
               21. 11. 2016, kot matično delovno telo obravnaval tudi predlog stališča Republike
               Slovenije do predloga uredbe Evropskega parlamenta in sveta o vzpostavitvi okvira
               Unije za preselitev in spremembi uredbe EU št. 516/2014 Evropskega parlamenta in
               sveta, ki ga je Vlada 11. 11. 2016 na podlagi prvega odstavka 4. člena zakona o
               sodelovanju med Državnim zborom in Vlado v zadevah EU posredovala Državnemu zboru v
               obravnavo. Državni sekretar na Ministrstvu za notranje zadeve Boštjan Šefic je v
               dopolnilni obrazložitvi predstavil vsebino predlagane uredbe in predlog stališča. V
               razpravi so poslanci podprli predlagano stališče in se strinjali z vsemi navedenimi
               razlogi za pridržek. Strinjali so se z mnenjem Vlade, da mora biti odločitev za
               sodelovanje v programih trajne preselitve v pristojnosti posameznih držav članic, pri
               čemer se upoštevajo njene absorpcijske zmožnosti. Odbor je sprejel mnenje, da
               predlagano stališče podpira in predlaga <stage type="mag">(nadaljevanje)</stage> pristojnemu Odboru za zadeve EU, da ga sprejme.</p>
               <p>In še zadnje stališče: Odbor za notranje zadeve, javno upravo in lokalno samoupravo
               je na 47. nujni seji, 21. 11. 2016, kot matično delovno telo obravnaval predlog
               stališča Republike Slovenije do predloga uredbe Evropskega parlamenta in sveta o
               spremembi uredbe sveta ES št. 1030/2002 o enotni obliki dovoljenja za prebivanje za
               državljane tretjih držav, ki ga je Vlada 11. 11. 2016 na podlagi prvega odstavka 4.
               člena zakona o sodelovanju med Državnim zborom in Vlado o zadevah EU posredovala
               Državnemu zboru v obravnavo. Državni sekretar na Ministrstvu za notranje zadeve
               Boštjan Šefic je v dopolnilni obrazložitvi predstavil vsebino predlagane uredbe in
               predlog stališča. V razpravi so poslanci podprli predlagano stališče. Odbor je
               sprejel mnenje, da predlagano stališče podpira in predlaga pristojnemu Odboru za
               zadeve EU, da ga sprejme. Hvala lepa.</p>
            </sp>
            <sp xml:id="SDT7-OZZEU-redna-107-2016-11-25.sp11">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovanemu poslancu Petru Vilfanu se zahvaljujem za predstavitev stališč matičnega
               delovnega telesa. Predlog stališča je na 78. seji, 23. 11. 2016, obravnavala tudi
               Komisija Državnega sveta za mednarodne odnose in evropske zadeve in sprejela mnenja,
               ki smo jih prejeli. Za predstavitev mnenj naprošam predsednika komisije dr. Janvita
               Goloba, enako kot njegova predhodnika, tudi njega naprošam, če lahko poda mnenje k
               vsem točkam skupaj.</p>
            </sp>
            <sp xml:id="SDT7-OZZEU-redna-107-2016-11-25.sp12">

               <speaker>DR. JANVIT GOLOB:</speaker>

               <p>Hvala lepa. Spoštovani predsedujoči, ostali prisotni lep pozdrav. Tudi mi smo na 78.
               redni seji obravnavali ta paket štirih uredb in ene direktive, za katere smo imeli
               tudi pomisleke zakaj ni uredba in prisluhnili nastopu gospoda državnega sekretarja
               Šefica v spremstvu generalne direktorice Direktorata gospe Gregori in vodje službe za
               evropske zadeve, gospoda Mateja Torkarja. Državni svet se je zavedal, da gre to pot
               zares in je mogla biti tudi zasedba s strani Državnega sveta kar se da močno pravno
               podprta. Torej, tudi z naše strani so nastopili pravniki, ker smo se zavedali, gre
               obsežna pravna materija, seveda s politično vsebino. Take ure v tem mesecu, tako
               delovne, tako intenzivne, kot je bila ta seja nismo imeli. Res je bil koncentrat dela
               in intenzivnosti v kateri je bilo treba biti vrhunsko zbran in seveda pripravljen
               tudi s prebrano literaturo, vsaj delom te, da smo lahko zasledili zakaj za eno
               kompleksno zadevo gre. Razumeti je, da se Slovaška sedaj bori v času svojega
               predsedstva spraviti tak paket v zaključek in da je seveda tukaj zaključek tega dela
               na intenzivnosti aktivnosti v posameznih državah. Razumeli smo skrbno pripravljenost
               naše ekipe ministrstva in razumeli tudi, kako gre za materijo v kateri so glavne
               vsebine, potem povsod ključni elementi, nekje pet, nekje šest, nekje sedem, ki jih je
               bilo treba razbrati za kaj gre, kaj je problematično, kaj ni problematično, kaj naj
               bi bilo že predmet dogovora. In mislim, da je bilo z naše strani ob vsej aktivnosti
               tudi ustrezna podpora. Celo postavljene so bile nekatere vsebine, kako je, in smo se
               zelo dobro pogovorili, kako je postala skupina evropskih držav v zadnjih štirih letih
               veliko bolj angažirana, ker je Evropa videla, da na tem področju gre zares, da to ni
               več nekaj, kar bo muha enodnevnica, ampak se nas bo to še spremljalo v naslednjih
               letih, da ne rečem generacijah. Potem je nastopilo vprašanje kako je z zaposlitvijo,
               ali je kar napočez ali bo treba prej pridobiti status, tudi tukaj so bili odgovori
               jasni. Državni svetnik Lukič, tudi pravnik po poklicu, je postavil tudi močno
               vprašanje, kakšno moč ima posamezna evropska članica, ko so interesi posameznih držav
               zelo različni. Tudi tu je <stage type="mag">(nadaljevanje)</stage> bil odgovor precej jasen.</p>
               <p>Ne bom podaljševal seje. Vsakič na vsaki točki je prišlo do intenzivne razprave, tudi
               predlogov, ki smo jih dali v zapisnik, in lahko rečem, da je bil obisk komisije
               oziroma skupine z notranjega ministrstva zelo učinkovit in delovno intenziven. Za
               vseh pet papirjev, eno direktivo in štiri uredbe je prišlo pozitivno stališče. Če
               dovolite, da združim vse v nek tak koncentrat, kot ga je nakazal na samem začetku
               tudi gospod državni sekretar Šefic. Tako smo tudi delali in naše stališče je, da to
               res zahtevno delo podpiramo. Hvala lepa.</p>
            </sp>
            <sp xml:id="SDT7-OZZEU-redna-107-2016-11-25.sp13">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovanemu dr. Golobu se zahvaljujem za predstavitev mnenj in stališč.</p>
               <p>Člane odbora obveščam, da poslanca dr. Franca Trčka s pooblastilom nadomešča dr.
               Matej T. Vatovec.</p>
               <p>Glede na to, da smo imeli zdaj predstavitev stališč, odpiram razpravo poslank in
               poslancev Državnega zbora. Sam bi imel eno vprašanje za gospoda državnega
               sekretarja.</p>
               <p>Zdaj vidimo, da pri teh odredbah prihaja tudi s strani države Slovenije do določenih
               pripomb. Osebno pričakujem, da bodo tudi ostale članice Evropske unije imele pripombe
               na te odredbe in dodatne predloge. In me zanima neko osebno stališče državnega
               sekretarja, v kolikšnem času, po njegovem mnenju, bi lahko bile te zadeve tudi
               dejansko implementirane in sprejete. Hvala.</p>
            </sp>
            <sp xml:id="SDT7-OZZEU-redna-107-2016-11-25.sp14">

               <speaker>BOŠTJAN ŠEFIC:</speaker>

               <p>Hvala lepa za vprašanje. O tem smo se tudi že, mislim, da v Državnem svetu
               pogovarjali. Uvodoma sem poudaril, da slovaško predsedstvo zelo intenzivno vodi te
               pogovore, da so seje komisije za azil dvakrat mesečno, kar je glede na predhodno
               prakso pravzaprav neka izjema. Glede na to, da pa so hkrati te uredbe in direktiva,
               vseh sedem teh ključnih aktov, izjemno zahtevni, definitivno menimo, da bo zaključek
               razprave in sprejetje aktov v letu 2017. Vedeti moramo tudi, da gre za uredbe, da gre
               za na koncu tudi trialog, kar pomeni, da morajo biti soglasni Svet, Komisija in
               Evropski parlament, in če pride do različnih stališč, je v tem trialogu treba tudi to
               uskladiti. Seveda, eksaktno napovedovanje bi bilo preveč tvegano. Upamo pa, da bo v
               letu 2017 celotno delo končano in da bodo vsi ti postopki, ki sem jih omenil, in te
               uredbe začele veljati. Hvala.</p>
            </sp>
            <sp xml:id="SDT7-OZZEU-redna-107-2016-11-25.sp15">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovani državni sekretar, hvala za odgovor in pojasnila.</p>
               <p>Vidim, da ni več prijav k razpravi, zato bi prešli na glasovanje.</p>
               <p>Ker je predlog stališč precej obširen, če se strinjate, ga ne bi bral v celoti. Tako
               dajem na glasovanje predlog stališča, kot je zapisan na 4. in 5. strani gradiva, ki
               smo ga od Vlade prejeli 11. 11. 2016. Zdaj glasujemo o 2. točki dnevnega reda.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Prehajamo na glasovanje o 3. točki. Enako kot pri prejšnji točki predlagam, glede na
               to, da je gradivo in sklep precej obširen, naveden je v gradivu, in sicer na strani 4
               in 5, da preidemo na glasovanje o 3. točki. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto. <stage type="mag">(nadaljevanje)</stage> S tem zaključujem 3. točko dnevnega reda.</p>
               <p>Prehajamo na glasovanje o 4. točki dnevnega reda. Predlagam enako kot pri ostalih
               točkah, glede na obsežnost stališča, ki je navedeno, da glasujemo o 4. točki.
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem zaključujem 4. točko dnevnega reda. </p>
               <p>Prehajamo na 5. točko dnevnega reda. Na glasovanje dajem predlog stališča Republike
               Slovenije. Enako kot pri prejšnjih točkah predlagam, da stališča ne berem, ker je
               navedeno v gradivu. Če nihče ne nasprotuje, dajem stališče na glasovanje.
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto. </p>
               <p>S tem zaključujem 5. točko dnevnega reda. Spoštovanemu državnemu sekretarju in
               predstavnikom ministrstva se zahvaljujem za prisotnost.</p>
               <p>Prehajamo na <title>6. TOČKO DNEVNEGA REDA – ZASEDANJE SVETA EVROPSKE UNIJE ZA
                  KONKURENČNOST, BRUSELJ, 28. IN 29. 11. 2016.</title>
               </p>
               <p>Gradivo k tej točki smo prejeli od Vlade 24. 11. 2016 na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Prosim predstavnike Ministrstva za gospodarski razvoj in tehnologijo ter Ministrstva
               za izobraževanje, da nam predstavijo izhodišča. Imam samo eno vprašanje. Namreč, z
               Ministrstva za gospodarski razvoj ne vidim ministra ali državnih sekretarjev, zato
               prosim za pojasnilo.</p>
            </sp>
            <sp xml:id="SDT7-OZZEU-redna-107-2016-11-25.sp16">

               <speaker>JERNEJ TOVŠAK:</speaker>

               <p>Zaradi neodložljivih obveznosti obeh državnih sekretarjev in ministra je minister
               pooblastil mene, da danes zastopam stališče.</p>
            </sp>
            <sp xml:id="SDT7-OZZEU-redna-107-2016-11-25.sp17">

               <speaker>PODPREDSEDNIK MAG. MARKO POGAČNIK:</speaker>

               <p>Glejte, spoštovani, v skladu z 235. členom Poslovnika o delu Državnega zbora, peti
               odstavek pravi, kdaj je opravičilo upravičeno in kdaj ne. In državni sekretarji ali
               minister se lahko opravičijo, kadar so na mednarodni poti oziroma v delu z Evropskim
               parlamentom, institucijami. Mislim, da je treba spoštovati Poslovnik Državnega zbora.
               Zato prosim, da zagotovite prisotnost ministra ali enega izmed državnih
               sekretarjev.</p>
               <p>Prekinjam za 5 minut oziroma predlagam, da se opravi predstavitev stališča s strani
               državnega sekretarja dr. Tomaža Boha. V vmesnem času pa prosim, da zagotovite
               prisotnost.</p>
            </sp>
            <sp xml:id="SDT7-OZZEU-redna-107-2016-11-25.sp18">

               <speaker>DR. TOMAŽ BOH:</speaker>

               <p>Hvala lepa. Morda kljub vsemu dovolite najprej, dobro jutro, dober dan v imenu
               Ministrstva za izobraževanje, znanost in šport. Glede na to, da gre za skupni svet za
               konkurenčnost, kjer sodelujeta oba resorja, tako Ministrstvo za izobraževanje,
               znanost in šport kot Ministrstvo za gospodarski razvoj in tehnologijo, bi vsaj v
               grobem poskušal predstaviti celoten svet oziroma celoten potek aktivnosti in potem
               naprosil kolege z Ministrstva za gospodarski razvoj in tehnologijo, če lahko potem
               vsebinsko obrazložijo, kar bo odprtega. Ne vem, ali to morda reši našo vsebinsko
               oziroma poslovniško zagato, pa vendar, če dovolite kljub vsemu za začetek. <stage type="mag">(nadaljevanje)</stage> Želel bi pravzaprav začeti
               s predstavitvijo.</p>
               <p>Gre za Svet za konkurenčnost 28. in 29. novembra 2016, ki se bo dogajal v Bruslju in
               je tako kot vsi sveti za konkurenčnost nekako križna oziroma prečna formacija, ki
               pokriva deloma tematike Ministrstva za izobraževanje, znanost in šport, predvsem v
               delu raziskav, deloma tudi v izobraževanju, ter vsebine, ki jih pokriva Ministrstvo
               za gospodarski razvoj in tehnologijo. Tokrat je v prvem delu, ki se bo začel v
               jutranjem delu 28. novembra 2016, na vrsti najprej gospodarski del, kjer je predvsem
               debata osredotočena oziroma točke so osredotočene na politične debate oziroma samo 1.
               točka oziroma točka 4, ki je namenjena Predlogu uredbe o preprečevanju neupravičenega
               geografskega blokiranja in drugih oblik diskriminacije na podlagi državljanstva,
               prebivališča ali sedeža stranke na notranjem trgu. Pravzaprav je predlagan tako
               imenovani generalni pristop oziroma "general approach". To je tematika, ki se dotika
               predvsem geoblokiranja v kontekstu digitalnih tehnologij. Skratka, gre predvsem za
               odpiranje notranjega trga tudi v kontekstu ponudnikov digitalnih storitev, kajti
               vemo, da v tem trenutku smo v poziciji oziroma je stanje takšno, da lahko nekatere
               storitve, ki se vežejo na informacijske rešitve, pravzaprav soodvisno od tega, kje,
               na kateri točki znotraj Evrope se stranka oziroma se posamezni subjekt nahaja. Tako
               da vemo, recimo, tudi v našem primeru, če nekaj kupujemo iz katere od držav, se kar
               naenkrat zgodi, da nam kartični sistem ne dovoljuje dostopa do tega v Sloveniji
               oziroma iz Slovenije.</p>
               <p>Točka, ki temu sledi, je preverjanje konkurenčnosti oziroma tako imenovana stalna
               točka, ki jo Svet za konkurenčnost na nek način želi opredeliti kot tisto ključno
               točko oziroma kot ključno stalno točko na vseh zasedanjih sveta. Gre za preverjanje,
               stalno longitudinalno preverjanje tistih ukrepov, ki vplivajo na takšen ali drugačen
               način na konkurenčnost Evrope. V tem delu se bo svet tokrat lotil predvsem razprave
               oziroma odprl temo o veščinah. To je ena izmed tematik, ki preči ne zgolj
               gospodarstva in raziskav, ampak tudi drugi del našega resorja, skratka,
               izobraževanje. In to je ena izmed tematik konkurenčnosti v povezavi s temi veščinami,
               ki je izjemno pomembna za naše ministrstvo. Dejstvo je, da so veščine nekaj, kar je
               komplementarno temu, čemur rečemo formalni izobraževalni sistem. In vprašanje
               razkoraka med veščinami, ki jih posameznik ima in njegovo konkretno izobrazbeno
               ravnjo, se je pokazalo kot ena izmed ključnih odprtih točk za konkurenčnost, ne samo
               v Sloveniji, tudi v Evropi, in temu bo namenjena ta politična razprava oziroma
               pregled konkurenčnosti. Slovenija izjemno podpira v tem kontekstu to razpravo in bo
               tudi želela oziroma bo poudarila svoje aktivnosti, ki so bile do sedaj pripravljene
               na to temo. V tem kontekstu bi želel poudariti predvsem eno izjemno pomembno
               aktivnost, ki se jo je Slovenija lotila kot ena izmed nekaj evropskih držav, in sicer
               v okviru OECD, tako imenovana "skills strategy" oziroma strategija za veščine, kjer
               je analizirano, kaj so tisti ključni razkoraki in kako medsektorsko uskladiti
               politike in pristope, da bodo te rešitve ustrezno implementirane. Morda v tem
               kontekstu, in tudi to bo poudarjeno na svetu, Slovenija je znotraj tega "skills
               strategy" projekta angažirala oziroma uspela pritegniti devet različnih resorjev, kar
               kaže na to, da je, ko govorimo o konkurenčnosti in ko govorimo o spretnostih, to
               tema, ki preči mnoga ministrstva in mnoge resorje, in s tega vidika je pravzaprav
               naše ministrstvo samo eno izmed tistih, ki je osrednje, ki je lahko neke vrste
               katalizator oziroma spodbujevalec tovrstnih procesov, pa vendar še zdaleč ne edini,
               ki bi lahko prispeval k pozitivnemu oziroma uspešnemu implementiranju tega oziroma
               premostitvi teh razlik med veščinami in potrebami na trgu. Stališče Slovenije je, da
               je po eni strani odpiranje debate na temo veščin izjemnega pomena, želimo in hočemo
               in bomo aktivno sodelovali<stage type="mag">(nadaljevanje)</stage> znotraj razprave in tudi znotraj procesa v evropskem kontekstu. druga
               točka, ki je znotraj tega potrebna poudariti je pa seveda to, da Slovenija podpira na
               nek način postopno uvajanje pregleda konkurenčnosti kot stalne točke, da pravzaprav
               to je ena izmed ključnih stvari, ki bo na tej zakonodajni ravni oziroma na ravni
               sveta lahko pripomogla k povečevanju oziroma k večji konkurenčnosti Evrope, kot
               prostora, temelječega na znanju oziroma na spretnostih in veščinah njenih
               prebivalcev.</p>
               <p>Potem sledi točka 6 – enotni trg. Leto dni po sprejetju strategije enotnega trga. Gre
               tudi v tem primeru za politično razpravo o…</p>
            </sp>
            <sp xml:id="SDT7-OZZEU-redna-107-2016-11-25.sp19">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovani, jaz bi vsa samo prekinil… To več, bi rekel, pristojnost vašega
               ministrstva. Po mojih informacijah je vaše področje vesolje, znanost in raziskava,
               ostale zadeve ima Ministrstvo za gospodarstvo, predstavniki Ministrstvo za
               gospodarstvo bi želel za pojasnilo v zvezi s pristojnostjo ministra ali državnega
               sekretarja oziroma državno sekretarko.</p>
            </sp>
            <sp xml:id="SDT7-OZZEU-redna-107-2016-11-25.sp20">

               <speaker>JERNEJ TOVŠAK:</speaker>

               <p>Državni sekretar Cantarutti se bo v roku 10 minut udeležil seje.</p>
            </sp>
            <sp xml:id="SDT7-OZZEU-redna-107-2016-11-25.sp21">

               <speaker>PODPREDSEDNIK MAG. MARKO POGAČNIK:</speaker>

               <p>Dobro, hvala za to pojasnilo.</p>
            </sp>
            <sp xml:id="SDT7-OZZEU-redna-107-2016-11-25.sp22">

               <speaker>DR. TOMAŽ BOH:</speaker>

               <p>Hvala lepa.</p>
               <p>Potem, če dovolite za nadaljevanje, kar se tiče tega dela 5. točke oziroma pregleda
               za konkurenčnost, ki se nanaša na "skills" oziroma na spretnosti, ena agenda je za
               spretnosti. To je naša točka, zaradi tega sem jo ravno tudi nekoliko bolj obširno
               predstavil.</p>
               <p>V redu, če se kolega Cantarutti pridruži kasneje bi, če dovolite, prešel na točke, ki
               so delamo spet ravno tako v prekrivanju, vesolje je v primarni pristojnosti vendar
               Ministrstvo za gospodarstvo pa vendar se v okviru obzorja 2020 in še nekaterih
               aktivnosti dotika tudi nas in iz tega vidika dovolite, da samo nekaj stavkov rečem na
               to temo.</p>
               <p>Pod točko dnevnega reda, ki bo v drugem delu se pravi v dopoldanskem dnevu drugega
               dne bo predstavljena tako imenovana Vesoljska strategija za Evropo oziroma – A Space
               Strategy for Europe in na to temo bo odprta oziroma bo predstavljena politična
               debata. Vesolje je že zdavnaj preseglo zgodbo poleta na Luno in poleta na Mars. Gre
               za zgodbo, ki je v veliki meri vezana na ekonomijo in vezana na gospodarstvo in
               raziskave, za potrebe, ki jih imamo tukaj na zemlji in s katerimi se srečujemo v
               vsakodnevnem življenju in ki so pomembne za povečevanje konkurenčnosti Evrope kot
               celote.</p>
               <p>Slovenija to strategijo podpira, debato na temo odpiranja vesoljskih tehnologij za
               uporabo v gospodarstvu ravno tako. Nenazadnje pred kratkim je Slovenija postala
               članica Evropske vesoljske agencije in to je ena izmed aktivnosti, ki je tako za naše
               raziskovalce, kot za naš gospodarski sektor ključnega pomena, da se Slovenija kot
               visokotehnološka država umesti na zemljevid tistih najbolj razvitih, tehnološko
               razvitih držav in to je izjemnega pomena. In zaradi tega Slovenija razpravo o
               strategiji in strategijo samo podpira.</p>
               <p>Zdaj, če dovolite, zadnji del tega zasedanja oziroma Sveta za konkurenčnost pa je
               namenjen, kot že rečeno, vprašanju znanosti in raziskav. V tem kontekstu je
               predsedstvo pripravilo pravzaprav sklepe oziroma razpravo, ki je nekako logičen
               zaključek aktivnosti oziroma rdeče niti, ki jo je slovaško predsedovanje na nek način
               vodilo skozi celotno svoje obdobje predsedovanja in se veže predvsem po eni strani na
               mlade in po drugi strani na povezovanje v mreži odličnosti, v raziskovalne mreže
               znotraj Evrope in to bo tudi tema razprave. Dejstvo je, da je znotraj slovaškega
               predsedovanja prišlo do kar nekaj konferenc v kontekstu tega, predvsem bi želel
               omeniti tako imenovano Deklaracijo za mlade, ki je bila sprejeta na neformalnem Svetu
               za konkurenčnost v Bratislavi in kjer je pravzaprav ključni poudarek na tem, da mladi
               v Evropi so nekaj, na kogar je potrebno staviti in kjer je ključni pomen v tem, da
               jim Evropa mora ponuditi priložnosti, skratka spremembo obstoječih raziskovalnih
               sistemov, inovacijskih sistemov v smeri da mladim ponujajo možnosti, da mladim
               ponujajo <stage type="mag">(nadaljevanje)</stage> priložnosti
               in na podlagi tega seveda kot prihodnja, za prihodnost Evrope, temelječe na znanju na
               ta način zadržimo mlade in generacijo, ki prihaja, ki ima prebojne ideje v evropskem
               kontekstu.</p>
               <p>Kot zadnji del tukaj samo še pomen povezovanja znotraj evropskih raziskovalnih
               skupnosti. Gre za to, da je vse analize, tako s strani evropske komisije, kot sveta,
               kot držav članic kažejo, da pravzaprav Evropa zaostaja za globalnim svetom, ne na
               področju bazičnih raziskav ampak topem, ko pridemo naprej v fazo inovacij in naprej v
               fazo tehnološkega razvoja. Razlog je v veliki meri v tem, da se raziskave podvajajo,
               da so vlaganja na nacionalni in evropski ravni podvojena, potrojena oziroma
               mnogokratnik in pridemo do tega, da je precejšnja stopnja entropije.</p>
               <p>Razprava znotraj sveta je namenjena točno temu, pač, spodbujanje inštrumentov
               povezovanja, spodbujanje tako imenovanih "widening" inštrumentov, ki bodo povezali
               evropski raziskovalni prostor v enoten prostor, že omenjeni evropski raziskovalni
               prostor in znotraj tega mladi kot posebna kategorija.</p>
               <p>Morda toliko za začetek iz našega dela, je pa to, kot rečeno, na nek način tema
               mladih, ki se vleče čez vse obdobje. Na zadnjem Svetu za mladino so bila podobna
               vprašanja, Svet za konkurenčnost se tokrat ukvarja s podobnimi vprašanji in zaključki
               naj bi nekako prišli kot rezultat slovaškega predsedovanja, da vprašanje mladih in
               vprašanje enega resorja, enega sveta oziroma ene konfiguracije ampak, da gre za
               prečno vprašanje, ki ga je potrebno temu primerno tudi nasloviti.</p>
               <p>Morda tolik za uvod.</p>
            </sp>
            <sp xml:id="SDT7-OZZEU-redna-107-2016-11-25.sp23">

               <speaker>PODPREDSEDNIK MAG. MARKO POGAČNIK:</speaker>

               <p>Zahvaljujem se državnemu sekretarju, dr. Tomažu Bohu za predstavitev stališč.</p>
               <p>Besedo predajam državnemu sekretarju gospodu Alešu Cantaruttiju, ki bo predstavil
               stališče oziroma mnenje Ministrstva za gospodarski razvoj in tehnologijo.</p>
            </sp>
            <sp xml:id="SDT7-OZZEU-redna-107-2016-11-25.sp24">

               <speaker>MAG. ALEŠ CANTARUTTI:</speaker>

               <p>Hvala lepa predsedujoči. Lepo pozdravljeni, dobro jutro vsem.</p>
               <p>Torej, osredotočil bi se na tiste ključne točke iz našega resorja. Najprej ena izmed
               točk, ki govori o predlogu uredbe o preprečevanju neupravičenega geografskega
               blokiranja in drugih oblik diskriminacije na podlagi državljanstva, prebivališča ali
               sedeža stranke na notranjem trgu. Tam je bilo tudi na Svetu za konkurenčnost že v
               preteklosti ogromno povedanega in ogromno razprave in tukaj sedaj imamo konkreten
               predlog. Evropska komisija je namreč ta predlog na podlagi kot rečeno državljanstva,
               prebivališča sedeža strank predstavila maja letos. Gre za eno od pobud, napovedanih v
               strategiji Enotnega digitalnega trga, če govorimo o splošnih ciljih omenjenega
               predloga, ta naj bi strankam omogočil boljši dostop d oblaga in storitev na enotnem
               trgu, tako da se prepreči posredna i neposredna diskriminacija. Kljub izvajanja
               načela nediskriminacije iz člena tako imenovanega 20.2<stage>/?/</stage> direktive o storitvah se
               stranke še vedno srečujejo z zavrnitvijo prodaje in z različnimi pogoji. To vemo, da
               se dogaja v praksi, še posebej seveda ko gre za kupovanje blaga v tujini. Mogoče ste
               tudi sami že kdaj doživeli ta primer, obstajajo seveda tudi določene spletne strani
               znotraj Evropske unije, ki na to opozarjajo in tudi kažejo kako pravzaprav enak
               izdelek v eni državi stane toliko v drugi pa seveda je cena drugačna.</p>
               <p>Zdaj, kakšni so pravzaprav, kakšno je stališče Slovenije. Tukaj mislim, da je
               pomembno, Republika Slovenija podpira, pozdravlja cilje predloga uredbe. Predsedstvo
               se tudi zahvaljujemo za vse dosedanje napore in za pripravo novega kompromisnega
               besedila. Prizadevanja gredo v pravi smeri in Slovenija tudi v luči kompromisa menimo
               da lahko ta pristop podpremo.</p>
               <p>Poudarjamo še, da bi več časa potrebovali za proučitev gotovo in da bi na ta način
               pravzaprav tudi gotovo še dodatno to pripomoglo k vsebinsko bolj dodelanemu besedilu.
               Jaz pričakujem, da bo razprava na ponedeljkovem Svetu za konkurenčnost tudi o tem
               zanimiva, pestra. Kot rečeno, naše stališče je, da podpiramo, želimo si še na to temo
               razprave, želimo si še dodatnih kompromisov ampak mislimo, da pa vendarle gre zadeva
               v pravo smer.</p>
               <p>Zdaj, kar se tiče točke, ki se nanaša na enotni trg in pa kako kaže leto dni in kaj
                  <stage type="mag">(nadaljevanje)</stage> se dogaja po
               sprejetju strategije enotnega trga. Evropska komisija je sprejela strategijo oktobra
               lani, torej smo dobro leto po tem. Sestavljajo jo ciljno usmerjeni ukrepi, strategija
               izpostavlja tri glavna področja, kjer je potrebno takojšnje ukrepanje in sicer pomoč
               MSP, zakonskim in inovativnim podjetjem, uspešnejše delovanje trga, storitev ter
               uspešno izvajanje in uveljavljanje za to potrebnih ukrepov.</p>
               <p>Evropska komisija je tudi pripravila prve pobude, opredeljene so v strategiji za
               enotni trg. Ob tem številnih pobud Evropska komisija sicer še ni sprejela, konec leta
               pa je predviden tudi sprejem svežnja o storitvah na tem področju, torej področju
               enotnega trga. Za leto 2017 Evropska komisija predstavlja še okvir za uveljavljanje
               pravic intelektualne lastnine, sveženj za skladnost in pomoč ter tudi sveženj za
               proizvode in sveženj o javnih naročilih. Torej, vendarle se stvari počasi premikajo
               tako, da bomo zajeli pravzaprav celoten trg z vidika tudi enotnega trga Evropske
               unije.</p>
               <p>Stališče Slovenije, Slovenija meni, da kljub doseženemu napredku ostaja vse preveč
               ovir, zlasti na področju storitev. Enotni trg potrebuje ukrepe, ki bodo pomembni za
               napredek in pozitivne spremembe v vsakdanjem življenju, tako podjetij kot seveda tudi
               potrošnikov, kot seveda tudi državljanov članic Evropske unije. Modernizacija,
               inovativnost, digitalizacija predstavljajo ključna področja seveda za uspešen razvoj.
               Tukaj smo aktivni, aktivno predstavljamo svoja stališča, aktivno sodelujemo tudi v
               različnih komisijah ali pa na različnih tako imenovanih posvetovanjih na to temo. Sam
               sem se udeležil tudi pred desetimi dnevi posveta, ki ga je slovaško predsedstvo
               organiziralo na temo sodelovalne ekonomije, torej "sharing economy" "collaborative
               economy", kakor koli že to imenujemo, kjer smo govorili seveda o izzivih predvsem
               pravne uredbe tega področja. Izziv je precej praks posameznih držav članic tudi so
               različne predvsem pa seveda zagovarjamo tudi recimo na temu področju ima Slovenija
               zelo jasno stališče, da je treba to pravno urediti da je potrebno zaščititi tako
               potrošnike kot seveda tudi zaposlene, zelo jasno. Vemo pa tudi, da so ti novi
               ekonomski modeli, dejstvo je da so že med nami in da seveda je treba to reči da malce
               zamujamo s pripravo zakonodajnega pravnega okvira. </p>
               <p>Še morda točka 7 – evropski patent z enotnim učinkom in enotnim sodiščem za patentne.
               Torej zadnja faza priprav. Ker ni jasno ali bo Združeno kraljestvo lahko pravočasno
               ratificiralo sporazum o enotnem sodišču za patentne. Belgija, Nizozemska, Luksemburg
               in Švedska menijo, da je potrebno pregledati še druge možnosti, torej nujne
               ratifikacije naj se izvedejo najkasneje v začetku leta 2017. Če nujne ratifikacije
               Združenega kraljestva ni mogoče pravočasno doseči se je treba izogniti znatni zamudi
               operacionalizacije sistema, zato naj države podpisnice sporazuma dosežejo dogovor, ki
               omogoča uveljavitev sporazuma brez nune ratifikacije Združenega kraljestva.</p>
               <p>Takšen kompromis je bil nekako dosežen oziroma bi lahko preprečeval kasnejše
               ratifikacije sporazuma in bi ga lahko dosegli na diplomatski konferenci ,ki je
               sklicana v januarju oziroma februarju 2017.</p>
               <p>Kakšno je tukaj stališče Republike Slovenije? Slovenija pozdravlja izmenjavo mnenj o
               vzpostavitvi evropskega patentna z enotnim učinkom in enotnega sodišča za patentne.
               Po našem mnenju se lahko tako osvetlijo različna vprašanja, povezana z uveljavitvijo
               omejenega sporazuma. Slovenija tudi podpira uveljavitev sporazuma, istočasno pa
               menimo, da je nujno potrebno pred odločitvijo o nadaljnjih korakih skrbno proučiti
               učinke predlaganih možnosti. Torej, upoštevajoč vse trenutne okoliščine oziroma
               morebitne spremembe le-teh. Sporazum je namreč podprt za pristop in ratifikacijo le
               državam članicam Evropske unije, države, ki niso torej članice Evropske unije, zato
               ne morejo postati pogodbenice omenjenega sporazuma.</p>
               <p>Mogoče toliko v tem trenutku, če bo še kakšno vprašanje pa pojasnim.</p>
            </sp>
            <sp xml:id="SDT7-OZZEU-redna-107-2016-11-25.sp25">

               <speaker>PODPREDSEDNIK MAG. MARKO POGAČNIK:</speaker>

               <p>Zahvaljujem se državnemu sekretarju, gospodu Alešu Cantaruttiju za predstavitev
               stališča.</p>
               <p>Zdaj pa odpiram razpravo. Interesa za razpravo ni zato bi dal na glasovanje predlog
               sklepa, ki se glasi: Odbor za zadeve Evropske unije se je seznanil z izhodišči za
               udeležbo delegacije Republike Slovenije na zasedanju Sveta Evropske unije za
               konkurenčnost, ki bo v Bruslju 28. in 29. 11. in jih podprl. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage><stage type="mag">(nadaljevanje)</stage> Ugotavljam, da je sklep sprejet.</p>
               <p>S tem končujem 7. točko dnevnega reda.</p>
               <p>Prehajamo na <title>6. točko dnevnega reda,</title> kjer imamo še glasovanje.</p>
               <p>In sicer, na glasovanje dajem predlog stališča Republike Slovenije, ki se glasi:
               Republika Slovenija podpira predlog uredbe Evropskega parlamenta in Sveta o spremembi
               uredbe Sveta s številko 10 30/2002 o enotni obliki dovoljenja za prebivanje za
               državljane tretjih držav in nanj nima pripomb. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem končujem 6. točko dnevnega reda.</p>
               <p>Prehajamo še na <title>prekinjeno  1. točko dnevnega reda</title> in dajem na glasovanje predlog stališča Republike
               Slovenije, ki se glasi: V luči krepitve trgovine z ekološko predelanimi kmetijskimi
               proizvodi in živili med Unijo in Čilom v skladu z načelom nediskriminacije in
               vzajemnosti Republika Slovenija podpira predlog sklepa sveta o podpisu sporazuma med
               Evropsko unijo in Republiko Čile o trgovini z ekološkimi proizvodi v imenu Evropske
               unije. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(1 član.)</stage></p>
               <p>Ugotavljam, da je stališče sprejeto.</p>
               <p>S tem končujem 1. točko dnevnega reda.</p>
               <p>In s tem tudi prekinjam 107. sejo Odbora za zadeve Evropske unije. O njenem
               nadaljevanju boste obveščeni. Vsem prisotnim se pa zahvaljujem za prisotnost in vam
               želim lep dan še naprej. <stage type="time">Seja se je končala 25. novembra 2016 ob 9.18.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KPDZ-redna-66-2016-07-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EB0AF8292AF4B22FC1257FDC0027798A</idno>
               <idno type="custom" subtype="day">F6FE8FB1DDFF33E2C1257FE3003CAE5E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=F6FE8FB1DDFF33E2C1257FE3003CAE5E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KPDZ-redna-66-2016-07-01.KPDZ" n="66">
               <name>redna seja</name>
               <date when="2016-07-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-KPDZ-redna-66-2016-07-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KPDZ-redna-66-2016-07-01.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">66. seja</stage>
            <stage type="date">(1. julij 2016)</stage>
            <stage type="chairman">Sejo je vodil dr. Milan Brglez, predsednik Državnega zbora.</stage>
            <stage type="time">Seja se je pričela ob 10.03.</stage>
            


            <sp xml:id="SDT7-KPDZ-redna-66-2016-07-01.sp1">

               <speaker>PREDSEDNIK DR. MILAN BRGLEZ:</speaker>

               <p>Spoštovane kolegice, spoštovani kolegi, ostali prisotni. Lepo pozdravljeni.</p>
               <p>Pričenjam 66. sejo Kolegija ter pozdravljam vse prisotne.</p>
               <p>Obveščam vas, da sem vam z dopisom z dne 30. 6. 2016 poslal novo gradivo k 1 . točki
               dnevnega reda.</p>
               <p>Glede nadomeščanja pa moram ugotoviti, da tokrat Poslansko skupino Desus predstavlja
               gospod Primož Hainz, sicer tudi podpredsednik državnega zbora in da so opravičeno
               odsotni predstavniki Poslanke skupine Nove Slovenije – krščanskih demokratov.</p>
               <p>Prehajamo na <title>1. TOČKO DNEVNEGA REDA</title>, to je na <title>DOGOVOR O PRIPRAVI SKLICA 21. SEJE DRŽAVNEGA ZBORA, KI SE BO PRIČELA 11. JULIJA
               2016.</title>
               </p>
               <p>Novo gradivo k tej točki ste prejeli z dopisom včeraj, 30. junija 2016.</p>
               <p>Ugotavljam, da se na sklic 21. seje lahko uvrsti tudi predlog zakona o spremembah in
               dopolnitvah zakona o dedovanju, druga obravnava, saj je Odbor za pravosodje, kot
               matično delovno telo, včeraj popoldne opravil obravnavo tega predloga zakona, kar
               pomeni, da bo poročilo pripravljeno in poslancem posredovano še danes.</p>
               <p>Odpiram razpravo. Želi kdo besedo?</p>
               <p>Gospod Jože Tanko.</p>
            </sp>
            <sp xml:id="SDT7-KPDZ-redna-66-2016-07-01.sp2">

               <speaker>JOŽE TANKO (PS SDS):</speaker>

               <p>Hvala lepa za besedo, gospod predsednik.</p>
               <p>Ugotavljam, da nadaljujete uvedeno prakso, da se priporočil, ki jih vlagajo, ki jih vlaga naša poslanska
               skupina ne uvrščajo na dnevni red, da je v skladu s tretjim odstavkom 59. člena
               Poslovnika Državnega zbora predlagam, da se oziroma zahtevam, da se na dnevni red te
               seje uvrsti tudi priporočilo v zvezi s čakalnimi dobami oziroma predolgimi čakalnimi
               dobami v zdravstvu. Tako, da mi smo zahtevo vložili 17. junija, 23. smo vložili
               zahtevo za splošno razpravo, tako da so pogoji kar zadeva obravnavo te točke dnevnega
               reda izpolnjeni.</p>
               <p>Vložili smo še eno priporočilo v zvezi z delovanjem RTV, tudi ta je bila vložena 23.
               junija, 24. je bila vložena zahteva za splošno razpravo in tudi ta je po kriterijih
               do kakšne seje nazaj izpolnjevala pogoje za uvrstitev na sejo Državnega zbora.</p>
               <p>Tako, da predlagam, da še ti dve točki dodatno uvrstite na dnevni red, kot je bil
               običaj, vedno do tega mandata in tudi že v tem mandatu.</p>
            </sp>
            <sp xml:id="SDT7-KPDZ-redna-66-2016-07-01.sp3">

               <speaker>PREDSEDNIK DR. MILAN BRGLEZ:</speaker>

               <p>Najprej, da ugotovimo. Jaz moram na podlagi 59. člena uvrstiti na dnevni red vse
               zadeve, ki izpolnjujejo za to pogoje.</p>
               <p>Vaša navedena dva predloga ne izpolnjujeta enega, in to je da v skladu z 61. členom
               Državni zbor ne more odločati o zadevah, do katerih ni zavzelo stališče matično
               delovno telo. Obravnava na matičnem delovnem telesu, ni bila zaključena, vsaj kakor
               sem jaz obveščen, ne. In zaradi tega ta zadeva ni uvrščena na sklic te seje. To je v
               skladu s Poslovnikom.</p>
               <p>Zdaj, ne bom pa špekuliral o ničemer drugem, jaz izpolnjujem tiste stvari, ki jih
               moram v svojem, tako da… Matično delovno telo ni izpolnilo oziroma ni pripravilo obeh
               priporočil, zato da bi lahko o njih razpravljali na seji Državnega zbora in to
               julijski seji Državnega zbora.</p>
               <p>Gospod Tanko.</p>
            </sp>
            <sp xml:id="SDT7-KPDZ-redna-66-2016-07-01.sp4">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Glejte, gospod predsednik, saj se v koaliciji lahko igrate in hecate. Obe delovni
               telesi vodita poslanca koalicijskih strank. Odbor za kulturo gospod Matić in Odbor za
               zdravstvo gospod Gantar. V obeh primerih, v prvem primeru ko gre za RTV je gospod
               Matić že dvakrat zavrnil obravnavo te točke na svojem odboru, bojda iz nekih čudnih
               razlogov, ker politika dela RTV naj ne bi sodila v pristojnost Državnega zbora, kar
               je zanimivo. In ni druge izbire, gospod predsednik, kot da se ta točka uvrsti na sejo
               Državnega zbora in se potem mora izvesti tudi delovno telo. Dvakrat že je bil predlog
               zavrnjen. Se pravi, če boste pogledali kronologijo vlaganj, potem gre tu za zavestno
               blokado poslanca SMC, ki vodi delovno telo Odbor za kulturo, da točke noče uvrstiti
               na dnevni red. In Poslanska skupina SDS je bila prisiljena, da to vložimo v obliki
               priporočila za redno sejo Državnega zbora. Če je blokiranje oziroma neizvajanje
               določb Poslovnika, nekaj kar si lahko poslanci koalicije lahko privoščijo, je to
               problem koalicije, ne sodi pa to k nekemu korektnemu delu Državnega zbora. To je
               tretji poskus da se ta točka uvrsti v obravnavo ali na odbor, ker tam ni šlo dvakrat,
               smo dali to za sejo Državnega zbora. In zdaj govoriti o tem, da bojda niso izpolnjeni
               pogoji, v vseh primerih v zgodovini, zdaj pa so bili tudi pri takšnih primerih
               izpolnjeni pogoji, je neprimerno.</p>
               <p>Kar pa zadeva problem zdravstva oziroma s predolgimi čakalnimi dobami, je pa tudi
               problem. Tema na zdravstvu se je obravnavala že večkrat, ukrepov nobenih, čakalne
               dobe so se v tem mandatu podaljšale za 30 % in neuvrstitev  tako resnega problema kar zadeva razpravo o
               predolgih čakalnih dobah je neodgovorno. Delovno telo, če boste točko uvrstili na
               dnevni red bo zagotovo obravnavalo to točko dnevnega reda v času do sklica seje, jo
               mora, ker če bo na dnevnem redu. Če je pa noče tako kot sedaj vi odkimate z glavo je
               pa ne bo. Mimogrede tudi za kakšno drugo točko, ki jo je koalicija uvrščala na dnevni
               red po vaših kriterijih niso bili izpolnjeni pogoji pa ste jo uvrstili. Če boste malo
               pogledali svoje dosedanje delo boste tudi do teh problemov prišli oziroma do teh
               dejstev prišli. Tako da, to kar počnete s predlogi opozicijskih poslanskih skupin še
               posebej s predlogom SDS neko nočete uvrstiti na dnevni red bi rekel zelo ključnih
               zadev, da bi se obravnavale še pred poletjem je neodgovorno in tudi kaže na to na
               kakšen način deluje koalicija v tem mandatu. Mimogrede včeraj zelo dobronameren
               predlog, da bi obravnavali poročilo Komisije za preprečevanje korupcije na DZ, ker se
               že obravnavajo vsa poročila tistih, ki poročajo DZ vseh ključnih institucij kot je
               recimo varuha človekovih pravic, imamo poročilo državnih tožilstev, imamo poročilo ne
               vem o delu sodstva itd., nočete pa uvrstiti poročila na dnevni redu o delu KPK tudi
               to je problem se pravi tukaj se vrti cel kup problemov, ki jih koalicija zavestno
               potiska v ozadje tako, da ne sklicuje sej, da blokira obravnavo na delovnih telesih,
               da ne uvršča točk na dnevni red seje DZ, da tudi sama ne stori nič na teh področjih.
               Lahko rečem, da to kar počnete je neodgovorno in v bistvu arogantno. Kaže na
               uveljavitev moči za vsako ceno. Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp5">

               <speaker>PREDSEDNIK DR. MILAN BRGLEZ:</speaker>

               <p>Sedaj, da najprej odgovorim na to kar ste zatrjevali. Vse kar delamo tukaj in vse kar
               jaz počnem delam v skladu s Poslovnikom in nikakor ne drugače. Dejstvo je, da sta oba
               ta predloga zamudila 3. 6. 2016, ker to je bil rok za to, da bi se ta zadeva lahko
               uvrstila na terminski plan za julij in potem bi bila situacija bistveno različna.
               Sedaj, ker do samega sklica oziroma do kolegija k temu kaj pride na dnevni red same
               seje odbori niso naredili svoje naloge preprosto te ne izpolnjuje eden od bistvenih
               pogojev za to, da bi lahko to zadevo obravnavali na redni seji. Bo pa in tukaj ni
               nobenega dvoma, da zadevo uvrščeno na terminski plan za september, ker pač mora biti
               uvrščena na terminski plan za september in s tem je neka garancija, da jo ni možno
               kar tako za kakršnikoli že diskrecijo spravljati s samega dnevnega reda. Za vse druge
               zadeve, če bi hoteli sedaj zadevo na ta način rešiti bi morali sprejeti ustrezni
               pravzaprav postopek in to ne tisti postopek, v katerem se obravnava, ampak skrajšani
               čeprav skrajšani bi pomenil še vedno september v tem primeru. To je akt. Pri aktu pa
               seveda ti postopki niso možni na ta način, ampak gre za zakonodajne predloge, ki pa
               imajo lahko skrajšani bodisi nujni postopek. Kaj drugega ni možno odgovarjati. Namen
               kolegija ni vsebinska razprava o posameznih predlogih, namen kolegija je odločanje o
               tem kaj se uvrsti na redno sejo v skladu s pravili, ki jih imamo in ta pravila je
               treba spoštovati, tako pač je. V tem primeru enega od bistvenih elementov ni. Vse
               tisto zatrjevanje prej kako ste tretjič poskušali s RTV in kolikor vem, ampak to
               kolikor vem, kolikor sem videl iz samega UDIS je tudi predsednik Odbora za kulturo
               zahteval mnenje Zakonodajno-pravne službe preden je prvič zavrnil, potem naprej pa
               nisem spremljal več, ampak prvič pa vem in da je šlo v bistvu za to, ali so zadeve
               dovolj abstraktne, da bi jih lahko obravnavali in da niso pravzaprav konkretizirane
               tako, da bi konkretne primere obravnavali za kar pa mislim da  oziroma za kar naj bi šlo v tisti
               zadevi, toliko se spomnim. Ampak pustimo. Gospod Jože Tanko, še enkrat.</p>
            </sp>
            <sp xml:id="SDT7-KPDZ-redna-66-2016-07-01.sp6">

               <speaker>JOŽE TANKO (PS SDS):</speaker>

               <p>Predsednik, jaz sem v svoji razpravi govoril o razlogih in argumentiral tudi s
               potrebami časa za obravnavo teh dveh točk za uvrstitev na dnevni red. Sedaj, če boste
               pogledali to zgodovino, kako se kakšne zadeve uvršča na dnevni red, potem bomo imeli
               septembra samo štiri točke dnevnega reda. Poglejte si program, ratifikacije na
               splošno, Poslanska vprašanja na splošno in potem dva ali trije primerim, ki so tam
               napisani. Mi imamo pravico v skladu s Poslovnikom, gospod predsednik zahteva da se
               zadeva uvrsti, to je tretji odstavek 59. člena in tukaj nič ne piše v kateri fazi, je
               pa pravočasno, ker kdaj so bili, ko je dnevni red seje Državnega zbora in to poglavje
               dodatno, ki ga imate, je pač namenjeno temu, da se uvršča točke na dnevni red. To je
               to. Ker mimogrede, zlorabljati pozicijo vodenja delovnega telesa za to, da nekaj
               omogočiš ali da nekaj preprečiš, je v bistvu neko nizkotno dejanje in to počnejo
               poslanci koalicijskih strank zato ker predloga SDS ne uvrščajo na dnevne rede sej
               delovnega telesa, recimo neko ustavno zadevo ste pa spravili mimo tega, ko imate
               tukaj postopek za začetek ustave. To pomeni zlorabo pravil in kriterije, ki veljajo v
               tem Državnem zboru. Je neprimerno in na to sem opozoril vas že večkrat, ampak vi se
               potem zaprete v neko bubo in ne vidite teh problemov, ki jih povzročate sami s, ali
               prehitevanjem zadev, ker gredo in se potem dodatno uvrstijo na dnevni red, tudi
               takrat, ko je bil čas za uvrstitev te točke kar zadeva predlog za začetek Ustave niso
               bili izpolnjeni pogoji, so se naknadno vzpostavili, zato piše točka dodatno. In na
               tak način zlorabljati inštitut sklicevanja delovnih teles in uvrščanje točk na dnevni
               red je nekorektno. To isto bi lahko naredil gospod Matić, ker je vedel, da ste mu
               dodelili točko v obravnavo in gospod Gantar, ker ste mu to isto storili pred
               štirinajstimi dnevi. Vi pa kot predsednik Ustavne komisije ste pa uporabili inštitut,
               tistega skrajnega pravzaprav roka že po določitvi dnevnega reda in ste točko uvrstili
               potem naknadno na dnevni red. To so manipulacije, ki se jih koalicijaprivošči in so
               nekorektne, niso vse poslanke skupine zaradi takega načina dela postavljene v
               enakopraven položaj. In to kar počnete, je pač vredno vse obsodbe. Ni drugega izraza.
               Lahko tudi še kakšnega hujšega dam, ampak na tak način se ne oblikujejo dnevni redi
               sej Državnega zbora. Čakalne dobe v zdravstvu so bistveno pomembnejše kot tale vmesna
               faza pri oblikovanju postopka spremembe Ustave. Ljudje trpijo, umirajo, čakajo, ne
               dobijo zdravstvene oskrbe pravočasno in tako naprej. In to kar počnete z uvrščanjem
               točk, z oblikovanjem dnevnih redov sej Državnega zbora, je manipulacija.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp7">

               <speaker>PREDSEDNIK DR. MILAN BRGLEZ:</speaker>

               <p>Sedaj je manipulacija tudi to kar vi razpravljate. 59. člen, tretji odstavek piše
               zelo jasno: "O predlogu dnevnega reda predsednik Državnega zbora uvrsti na predlog
               vsake opozicijske poslanske skupine po eno zadevo in sedaj pa sledi bistveno, če ta
               izpolnjuje pogoje za obravnavo po tem poslovniku." Navedene zadeve ne izpolnjujejo
               tega in niso uvrščene. In ne gre za nikakršno manipulacijo. Če je bil pripravljen
               akt, bi šel lahko tudi postopek, če je bila pripravljena zakonska osnova ali
               česarkoli takega, bi lahko vam omogočil to tudi drugačni, drugačno postopanje, v
               bistvu tudi sprejemanje ustreznega postopka, itn., in s tem tudi nekako prehitevanje
               ostalih točk. Če gre pa zgolj za priporočila, pa ne in tukaj je ta distinkcija, ki jo
               Poslovnik dela, nisem si jo sam izmislil, velja, še dolgo časa.  In to je dejstvo, medtem ko za tisto
               drugo, kar zatrjujete so pa izpolnjeni vsi pogoji, da se obravnava. In tudi sam sklep
               odbora je takšen in tudi poročilo je pripravljeno in vse je narejeno. In s tem
               izpolnjuje pogoje. Torej, lahko obravnavamo tiste zadeve zgolj, kjer so izpolnjeni
               pogoji razen, če se kolegij za nekatere zadeve naprej dogovori za takšne stvari. Ta
               pa ni takšna, ta pa ne izpolnjuje pogojev in tudi ne kaže da bi jih kakor koli lahko
               izpolnjevala.</p>
               <p>Gospod Han, beseda je vaša.</p>
            </sp>
            <sp xml:id="SDT7-KPDZ-redna-66-2016-07-01.sp8">

               <speaker>MATJAŽ HAN (PS SD):</speaker>

               <p>Ja, saj najprej jaz predsednik zaupam vam, če bi izpolnjeval pogoje ta točka oziroma,
               da bi vi to dali na dnevni red se pa moram strinjati z Jožetom Tankom glede zlorabe
               inštitutov predsednikov komisij in odborov. Ja, samo dragi moji, imejmo vatle vsi
               enake.</p>
               <p>Zdaj, to kar je rekel Jože Tanko podpišem, absolutno. Samo upam, da bo Jože Tanko
               rekel tudi za predsednik odbora za obrambo, za komisijo, za peticije, za človekove
               pravice in še bi lahko našteval, vsi isto delajo. Ampak ne moremo govoriti takrat,
               kadar nam paše, da so predsedniki lumpi in da zlorabljajo inštitut, takrat ko nam pa
               paše pa so demokrati in ne vem kaj. Zato dragi moji bi bilo dobro, da se enkrat vodje
               poslanskih skupin usedemo in se pogovorimo tudi z našimi predsedniki, ki smo jih
               imenovali, da vodijo v skladu s poslovnikom, predvsem pa v skladu z neko kulturo
               politike. In ja, predsedniki matičnih delovnih teles lahko blokirajo takšne ideje, se
               strinjam. Me je pa tudi včasih strah, ko imajo veliko idej, kaj bi vse dali na
               odbore, pa tudi takrat nimamo kaj narediti nekateri. Tako da, dobro je, da se
               pogledamo zmeraj v ogledalo.</p>
               <p>Zdaj, predsednik nima kaj reči tukaj, on ne more to gor dati bi bilo pa včasih res
               dobro da, saj enostavno demokracija je pa ta prednost, da jo lahko preglasujemo. In
               če nam kaj ne paše se pač preglasuje in je stvar končana.</p>
               <p>Tako da, v bistvu imata oba dva prav samo dobro bi bilo, da pogledamo tudi v svoj
               predal. Hvala.</p>
            </sp>
            <sp xml:id="SDT7-KPDZ-redna-66-2016-07-01.sp9">

               <speaker>PREDSEDNIK DR. MILAN BRGLEZ:</speaker>

               <p>Gospod Jože Tanko… Nisem videl, gospod Primož Hainz.</p>
            </sp>
            <sp xml:id="SDT7-KPDZ-redna-66-2016-07-01.sp10">

               <speaker>PRIMOŽ HAINZ (PS DeSUS):</speaker>

               <p>Hvala lepa.</p>
               <p>Jaz bi samo pojasnil, glede vprašanja čakalnih dob v zdravstvu, torej tega predloga
               da je 13 dni odkar je to skupina vložila, teden dni je kar je naš predsednik odbora
               Tomaž Gantar odsoten in ne verjamem, da je to namenoma, da ni dal na dnevni red, ker
               je poslanska skupina in on osebno zelo zainteresiran zato, da se na zdravstvenem
               področju stvari bi razvijale hitreje, tako da sem prepričan da bo to naredil hitreje,
               takoj kot se vrne. Torej, v najkrajšem možnem času da bo to naredil.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp11">

               <speaker>PREDSEDNIK DR. MILAN BRGLEZ:</speaker>

               <p>S tem… Dobro, še zadnjič, gospod Jože Tanko.</p>
            </sp>
            <sp xml:id="SDT7-KPDZ-redna-66-2016-07-01.sp12">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Poglejte, v temu primeru, gospod Hainz se ne dajo stvari mešati na takšen način kot
               ste povedali. Peticije ne sprejemajo razen poročila varuha nobene stvari, ki se
               uvrščajo na sejo Državnega zbora. Niti ene. Žan Mahnič pa z ne-sklicem ni preprečil
               nobene obravnave katere koli točke na seji Državnega zbora, kot predsednik Odbora za
               obrambo.</p>
               <p>Zdaj, kaj dodatno uvršča na dnevni red glede teh razprav in tako naprej je drugo
               vprašanje ampak jaz govorim samo v povezavi z delom in oblikovanjem sklicev sej
               Državnega zbora. V temu primeru, v teh dveh primerih pa teče obravnava glede teh
               priporočil v zvezi z delovanjem RTV že tretji mesec in še točka ni oblikovana. Že
               tretji mesec. In glede na to, da je to zdaj predsednik uvrstil na sejo Državnega
               zbora pomeni, praktično isto besedilo da so bili tudi prej izpolnjeni pogoji za
               obravnavo na odboru. Če je dal obravnavati, če je zadevo dal v UDIS ni zavrnil
               gradiva, vložena splošna razprava. Se pravi, da so bili tudi prej izpolnjeni pogoji
               za obravnavo na odboru. In nedelovanje, blokada na odboru, je  posledica, da smo to vložili v obliki
               priporočila, drugače to sploh ne bi šlo v tej obliki. Kar zadeva pa zdravstvo, pa ni
               predsednik edini, predsednik da pooblastilo podpredsedniku ali pa enemu od
               podpredsednikov in ta lahko skliče sejo. In mene moti, da, recimo, predlog za začetek
               postopka ustave, ko je bila seja dva dneva nazaj, je kot dodatna točka uvrščen, pa je
               bila zadeva obravnavana po oblikovanju dnevnega reda seje. Tisto, kar pa mi
               predlagamo, pa ni možno, da se tako naredi. In še vedno se lahko seja izpelje. Saj,
               če se ne bo, se itak točka umakne z dnevnega reda in ni obravnavana, saj ne bo prvič,
               da se bo to zgodilo. Govorim o razlikah, ki se delajo zavestno, načrtno pri blokadi
               dela poslanskih skupin. Uvršča se na dnevne rede nekaj, kar prileti, po volji
               koalicije, po volji Vlade, naknadno, nujno, čez noč, tisto, kar predlagamo drugi, z
               roki, ki so dovolj dolgi, da se vsi postopki izpeljejo, pa se zadeve ne upoštevajo
               oziroma blokirajo. In se potem, kar je še najhuje, vsi izgovarjate, da je to
               pravilno. Gospod predsednik, taka praksa je nesprejemljiva. Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp13">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Simona Kustec Lipicer.</p>
            </sp>
            <sp xml:id="SDT7-KPDZ-redna-66-2016-07-01.sp14">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednik.</p>
               <p>Kolegica in kolegi, jaz predlagam, da malo umirimo strasti na tej razpravi. Več kot
               očiten je apel kolega Tanka, da se je treba ponovno vprašati o tem, ali in kakšna je
               kultura delovanja v Državnem zboru, v povezavi s spoštovanjem tudi poslovnika
               predvsem. Tule se ves čas srečujemo s temeljnim vprašanjem, kako interpretirati
               poslovnik, ali gledati samo na en člen v poslovniku, ki nam ustreza za tisto, kar
               želimo doseči, ali gledati na poslovnik kot celoto. Vsak člen v tem poslovniku služi,
               če želite, vsako drevo služi tu za gozd, ki se mu reče Poslovnik Državnega zbora. To
               je ena zadeva. V povezavi s tem se je treba zavedati, da ni nujno, ni običajno, pa
               tudi ni pričakovano, predvsem s strani opozicije, da bo vsaka vsebinska ideja, ki bi
               jo želeli obravnavati v okviru delovanja Državnega zbora, tudi v pristojnosti
               Državnega zbora.</p>
               <p>In tu bi se želela vrniti na ta po moji oceni absolutno neupravičen očitek, ki ga
               kolega Tanko daje našemu predsedniku Odbora za kulturo. Predsednik Odbora za kulturo
               je v tem konkretnem primeru pridobil mnenje Zakonodajno-pravne službe o tem, ali je
               Državni zbor sploh tisti organ, ki je pristojen za vsebinsko obravnavo te pobude. In
               je dobil jasno pravno oceno oziroma mnenje, da zakonodajno telo ni pristojno za to,
               da se pogovarja o vsebinah, o katerih ste se želeli pogovarjati. Tudi nekaj drugih
               zelo sorodnih primerov smo v zadnjem času imeli, ko smo poskušali oziroma se je
               poskušalo in nekje celo tudi se je pogovarjalo o vsebinah, ki so stvar predvsem sodne
               veje oblasti, v Državnem zboru. In to zanesljivo, predsednik, tudi jaz ocenjujem, da
               terja poglobljen premislek in pogovor na ravni verjetno vodij poslanskih skupin o
               tem, kaj vse se tolerira in se dopušča, glede na široko interpretacijo, tudi
               interesno pogojeno interpretacijo, ki jo imajo posamezni predsedniki matičnih
               delovnih teles o tem, kaj se obravnava in tudi česa se ne obravnava, vsekakor. Ampak
               za to imamo znotraj Državnega zbora tudi najvišji strokovni pravni organ, ki se
               imenuje Zakonodajno-pravna služba, ki nam pri tem pomaga, in nam je in temu sledimo.
               Tisto, kar pa je pomembno, pa je, da moramo imeti, tako kot ste sami rekli, enake
               vatle  za vse. Pa si
               poglejmo, kaj vse pravzaprav ste si v vaši poslanski skupini v zadnjih dnevih, bom
               rekla, da se sploh ne bom dlje od tega ozirala, kaj vse ste si zamislili, da bo
               Državni zbor obravnaval. Verjamem, da bo tudi tu še intenzivna vsebinska razprava na
               to temo morala potekati. To je en del zgodbe. Drugi del zgodbe je pa tudi zelo
               preprost in ga vi kot doktor Poslovnika Državnega zbora zanesljivo obvladate – če
               ocenjujete, da je vsebina tako zelo alarmantna in da terja tako zelo pomembno
               razpravo, potem uporabite to, kar ste uporabili že, mislim, da tam nekje, čez prst
               bom zdajle ocenila, ob 15 izrednih sklicih sej Državnega zbora v tem mandatu, pa
               skličite še eno izredno sejo.</p>
               <p>Ampak kot rečeno, zaključujem s tem, s čimer sem začela – govorimo o kulturi
               delovanja Državnega zbora. Pomembno je, da o tem govorimo, ampak pomembno je, da
               poenotimo kriterije, ki morajo biti tu identični tako za koalicijske predsednike kot
               opozicijske predsednike matičnih delovnih teles. Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp15">

               <speaker>PREDSEDNIK DR. MILAN BRGLEZ:</speaker>

               <p>Zdaj bom glede na vso to celotno razpravo skušal malo povzeti.</p>
               <p>Dejstvo je, da bi bilo dobro poenotiti prakso predsednikov matičnih delovnih teles.
               Glede tega smo v tem mandatu od lanskega leta naredili par korakov, očitno bomo
               morali narediti še enega, in najavljam, da bomo tega enega naredili na začetku
               jeseni, ko se vrnemo bolj hladnih glav na delo v Državni zbor. Ker je ta zadeva že
               kar napredovala, mislim, da bi lahko na tisti točki potencialno že zaključili in
               potem ta pravila, znotraj katerih naj bi se gibali tudi predsedniki delovnih teles,
               nekako potrdili tudi v okviru samega kolegija, kot neka priporočila, ki imajo malo
               večjo težo, ker so vsekakor podprta s strani vodij poslanskih skupin. Tako najavljam,
               da bom to naredil, tu ni kaj, ta proces mora teči naprej. Je pa res, da se na začetku
               vsakega leta ali pa od jeseni naprej do naslednjega poletja pravila bolj upoštevajo,
               potem pa postopoma vsakdo skuša svoje pristojnosti do skrajnosti razviti. Meni pa ne
               ostane drugega, kot da preprosto pogledam tisto, kar izpolnjuje pogoje, in to uvrstim
               na dnevni red. Veste pa tudi to, da je ta seja zamejena, nima rezervnega termina,
               tako tudi ta vidik – torej, do 15. mora biti končana. In to so težki pogoji, znotraj
               katerih je treba to zadevo narediti, zaradi tega bomo pri naslednjem letu razmišljali
               tudi mogoče o kakšnih modifikacijah, do kdaj morajo biti zakonodajni predlogi
               predloženi Državnemu zboru, da so lahko do parlamentarnih počitnic sprejeti. Ampak to
               pride terminski plan za naslednje leto, to je tudi ta premislek, ki ga tudi moramo in
               ga bomo skupaj opravili. Bom pripravil predloge in potem bomo o tem razpravljali.</p>
               <p>Zdaj pa zadnjič, gospod Jože Tanko.</p>
            </sp>
            <sp xml:id="SDT7-KPDZ-redna-66-2016-07-01.sp16">

               <speaker>JOŽE TANKO (PS SDS):</speaker>

               <p>Hvala lepa, gospod predsednik.</p>
               <p>Tretji odstavek 59. člena določa poseben položaj opozicije, poseben položaj
               opozicije. Zdaj ugotavljam, da ta poseben položaj opozicije se ne izvaja, se pravi,
               se blokira, istočasno pa koalicija in celo predsednik Državnega zbora uvršča na
               dnevni red pod dodatno – tu tudi ne vem, kje je poslovniška podlaga -, na dnevni red
               točke, ki so bile dokončane po sklicu seje. Mislim, da je to nekorektno, da se to na
               tak način počne. Preprečuje se izvajanje 59. člena poslovnika, ki določa poseben
               položaj opozicijskih poslanskih skupin, že zaradi narave dela koalicije je to posebna
               določba, specialna določba v poslovniku, in treba je pač zagotoviti, da se ta določba
               tudi izvaja, gospod predsednik. Ne storiti vsega okrog sistemsko, da se prepreči.
                   To se pravi vi s
               tem, ko preprečujete uvrstitev teh dveh točk na dnevni red preprečujete razpravo o
               stanju na teh področjih, to se pravi primarno nalogo delovnih teles Državnega zbora
               in glejte to, da se to počne, da to počnejo predsedniki delovnih teles iz koalicije
               je pač sistemski problem, ki kaže na to, da nekaj gre na dnevni red in se obravnava
               nek problem na posameznem področju drugje ne in bi rekel to kar počnete je v bistvu
               manipulacija. Prej, ko je pa kolegica Simona govorila o mnenju ZPS, da imamo
               strokovno telo pa je samo vprašanje ali to mnenje dosledno upoštevate pri svojem
               delu, kolikor vem največkrat ne, največkrat ne težke primere imate, ko ste zavozili
               kljub mnenju Zakonodajno-pravne službe, ki je bila drugačna od tega ampak ste šli
               koalicijsko čez tako, da sklicevanje na mnenje ZPS neka zadeva delo vaše koalicije je
               na nek način brezpredmetna. Hvala.</p>
            </sp>
            <sp xml:id="SDT7-KPDZ-redna-66-2016-07-01.sp17">

               <speaker>PREDSEDNIK DR. MILAN BRGLEZ:</speaker>

               <p>V skladu z dogovorom bom pripravil sklic 21. seje Državnega zbora in s tem
               zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – NA PREDLOG ZA OBRAVNAVO PREDLOGOV ZAKONOV
                  PO SKRAJŠANEM POSTOPKU.</title> Predlog ste prejeli s sklicem seje kolegija,
               razpravljali in odločali bomo v predlogu za obravnavo dveh predlogov zakona po
               skrajšanem postopku kateri predlagatelj je skupina poslank in poslancev s prvo
               podpisanim, gospodom Igorjem Zorčičem in sicer gre za predlog Zakona o spremembah in
               dopolnitvah Zakona o motornih vozilih EPA 1337/7 in predlog Zakona o spremembah in
               dopolnitvah Zakona o pravilih cestnega prometa EPA 1338/7, ker sta predloga zakona
               vsebinsko povezana predlagam, da v predlogu za njuno obravnavo po skrajšanem postopku
               razpravljamo skupaj, odločali pa bomo seveda v vsakem predlogu posebej. Glede na
               navedeno dajem besedo, gospodu Igorju Zorčiču, predstavniku predlagatelja za
               obrazložitev predloga, da se predloga zakona obravnavata po skrajšanem postopku.
               Prosim.</p>
            </sp>
            <sp xml:id="SDT7-KPDZ-redna-66-2016-07-01.sp18">

               <speaker>IGOR ZORČIČ (PS SMC):</speaker>

               <p>Spoštovani, predsednik hvala za besedo. Spoštovane kolegice in kolegi.</p>
               <p>Namen obeh novel zakona, to je Zakona o motornih vozilih in Zakona o pravilih
               cestnega prometa je zagotoviti čim višji, čim višjo varnost uporabe koles z motorjem
               oziroma koles s pomožnim motorjem, zakaj tako govorim gre zato, da pravzaprav ta
               kolesa doslej niso, kolesa s pomožnim motorjem pravzaprav v zakonu doslej niso bila
               definirana posledica tega je, da je na področju varnosti cestnega prometa prišlo do
               nekaterih opažanj, da pri uporabi teh koles s pomožnim motorjem ni potrebna čelada,
               ni jih potrebno registrirati, ni jih potrebno zavarovati kar je imelo tudi pri
               preganjanju teh prekrškov bom rekel negativne posledice.</p>
               <p>V zakonski proceduri je bil pred kratkim že vložen predlog Poslanske skupine Nove
               Slovenije in sicer je šlo za novelo zakona o pravilih cestnega prometa za katero pa
               je v postopku bom rekel obravnave Zakonodajno-pravna služba dala mnenje, da je zakon
               nekako nesistemski, neustaven in, da je potrebno materijo, ki jo je želela takrat v
               Zakonu pravil cestnega prometa urediti, Nova Slovenija pravzaprav gre za materijo, ki
               se dotika več drugih zakonov. S tem namenom je bil torej, sta bila torej vložena ta
               dva zakona, Zakon o motornih vozilih in Zakon o pravilih cestnega prometa, ki
               prinašata nekaj novosti, če jih malo opišem za zagotovitev se pravi kar se tiče
               Zakona o motornih vozilih za zagotovitev višjih standardov, varnosti uporabe koles z
               motorjem katerih največja konstrukcijsko določena hitrost ne presega 25 kilometrov na
               uro se v obstoječi zakonodaji določi definicija kolesa s pomožnim motorjem. Predlog
               sledi evropski ureditvi, ki kolo s pomožnim motorjem definira kot enosledno ali
               dvosledno vozilo s pedali opremljeno s pomožnim električnim motorjem za največjo
               trajno nazivno močjo 0,25 kilovata katerega moč se progresivno zmanjšuje in končno
               prekine, ko vozilo doseže hitrost 25 kilometrov na uro ali prej, če voznik preneha
               poganjati pedala. To gre za definicijo, ki je pravzaprav nekako prepisana iz uredbe
               evropskega parlamenta in sveta z dne 15. januar 2013 številka  158/2013. Z javno opredelitvijo
               terminološke razlike med kolesi s pomožnim motorjem in mopedi katerih je največja
               konstrukcijska določena hitrost ne presega 25 kilometrov na uro je mogoče uvajati
               obveznost evidentiranja teh vozil oziroma registracij, ki vključujejo obvezno
               dokazilo izvora in lastništvo vozila, dokazilo sklenjeno v zavarovanju avtomobilske
               odgovornosti ter obvezen tehnični pregled.</p>
               <p>Kar se tiče Zakona o pravilih cestnega prometa ta v bistvu smiselno sledi predlogu
               sprememb in dopolnitev Zakona o motornih vozilih z jasno opredelitvijo terminološke
               razlike med kolesi s pomožnim motorjem in mopedi katerih največja konstrukcijska
               določena hitrost ne presega 25 kilometrov na uro je mogoče v Zakonu o pravilih
               cestnega prometa odločiti spremembo, ki bo uvedla obveznost uporabe zaščitne čelade
               za mopede katerih konstrukcijsko določena hitrost ne presega 25 kilometrov na uro in
               sicer ne glede na starostno omejitev.</p>
               <p>Zakon o pravilih cestnega prometa ima trenutno veljavni ima preko 110 člen. V tem
               zakonu se spreminja šest členov. Zakon o motornih vozilih pa preko 80 členov. Z
               novelo zakona se spreminjajo tri členi. Po oceni predlagateljev bom rekel so
               izpolnjeni pogoji, ker gre za manj zahtevne spremembe in dopolnitve zakona. So
               izpolnjeni poslovniški zakoni, da pač zakon DZ obravnava po skrajšanem postopku.
               Hvala.</p>
            </sp>
            <sp xml:id="SDT7-KPDZ-redna-66-2016-07-01.sp19">

               <speaker>PREDSEDNIK DR. MILAN BRGLEZ:</speaker>

               <p>Hvala. Odpiram razpravo. Želi kdo besedo? Dr. Dobovšek, najprej.</p>
            </sp>
            <sp xml:id="SDT7-KPDZ-redna-66-2016-07-01.sp20">

               <speaker>DR. BOJAN DOBOVŠEK (PS NP):</speaker>

               <p>Hvala. Spoštovani vsi, ki spremljate to sejo.</p>
               <p>Priča smo dokaj nenavadnemu pojavu. Podobna zakonodaja je bila pred kratkim zavrnjena
               prav s strani poslanca je bilo problematizirano kakšni problemi so v predlogu in kako
               ni rešitve, ki bi bila dobra. Sedaj s podobno rešitvijo prihaja s tem, da niso
               poslanske skupine Nove Slovenije sploh povabili k sopodpisu. Poleg tega je nenavadno,
               da vodja odbora vlaga takšen predlog. Kje je sedaj tukaj ministrstvo, kje je ta
               aparat? Občutek je, da ministrstvo sploh ni sposobno, ne deluje in da gre za neki
               piar odbor in smo priča neki novi praksi. Jaz mislim, da ni primerno, da se podobna
               zadeva pred kratkim zavrne ste pod nujnim postopkom na kar smo pa opozorili poslanci
               opozicije, da sezona je pred vrati in da bi bilo prav, da smo takrat sprejeli takšno
               rešitev, da zaščitimo mlada življenja kar pa je koalicija takrat zavrnila. Hvala.</p>
            </sp>
            <sp xml:id="SDT7-KPDZ-redna-66-2016-07-01.sp21">

               <speaker>PREDSEDNIK DR. MILAN BRGLEZ:</speaker>

               <p>Gre za skrajšani postopek in ne nujni. Besedo ima dr. Matej T. Vatovec.</p>
            </sp>
            <sp xml:id="SDT7-KPDZ-redna-66-2016-07-01.sp22">

               <speaker>DR. MATEJ T. VATOVEC (PS ZL):</speaker>

               <p>Hvala. Lep pozdrav vsem.</p>
               <p>Jaz se na neki način pridružujem temu kar je povedal dr. Dobovšek. Dejstvo je, da je
               Nova Slovenija takrat vložila neki zelo podoben zakon, ki bi ga bilo z amandmaji
               praktično zmožno spremeniti v to kar imamo danes tukaj. Jasno nam je bilo, da bi, če
               bi se tisti zakon sprejel moralo ministrstvo popravljati tudi Zakon o motornih
               vozilih kar bi lahko naredilo tako, da se na neki način pridružujem, da gre za neki
               relativno neokusen način pravzaprav zavrnitve nekega zakonodajnega predloga, ki smo
               ga recimo v ZL tudi podprli, ker je pravzaprav bil dober, ker je zasledoval iste
               cilje kot to kar sedaj vlaga. Bi pa tudi jaz poudaril, da je takrat na seji minister
               Gašperšič povedal, da bodo na ministrstvu pripravili še pred poletjem ustrezne
               rešitve, sedaj pa pravzaprav prihaja to kot poslanski zakon oziroma zakona, ki ga
               vlagajo poslanci koalicije, tako da je na neki način nenavadno, bomo pa seveda
               podprli, ker je potrebno to stvar rešiti čim prej. </p>
            </sp>
            <sp xml:id="SDT7-KPDZ-redna-66-2016-07-01.sp23">

               <speaker>PREDSEDNIK DR. MILAN BRGLEZ:</speaker>

               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-66-2016-07-01.sp24">

               <speaker>DR. SIMONA KUSTEC LIPICAR (PS SMC):</speaker>

               <p>Hvala lepa predsednik.</p>
               <p>Vračam se nazaj k začetno podani oceni. Da se spet pogovarjamo o naravi in kulturi
               parlamentarnega delovanja tudi v teh odzivih, ki smo jih bili pravkar deležni. Namen
               tega kolegija je, da se pogovarjamo ali sta oba predlagana predloga zakonov primerna
               za obravnavo po skrajšanem postopku in ne po nujnem postopku kolega Dobovšek in o
               tem, ali je predlagatelj po poslovniku  pravi predlagatelj. In predlagatelj so koalicijske
               poslanske skupine in prvopodpisani je član Poslanske skupine Stranke modernega centra
               in nima nobene veze z njegovo funkcijo kot predsednikom Odbora za infrastrukturo v
               tem konkretnem primeru.</p>
               <p>Druga zadeva, zakon ki ste ga omenjali, kjer je bila predlagateljica druga poslanska
               skupina je v političnem smislu dobil podporo za nadaljevanje postopka vendar pa se je
               izkazalo, da bi nadaljnja obravnava pa omenila protizakonito oziroma necelovito
               zakonsko reševanje teh sprememb. In, oprostite, dovolj je bilo sprejemanja
               zakonodaje, ki je polna raznih zakonskih lukenj, ki so tudi dovoljevale v vseh
               preteklih obdobjih na različnih področjih razmere in stanje v katerih se je znašla
               naša država danes. Na različnih področjih.</p>
               <p>In, če bi nadaljevali z omenjeno obravnavo bi točno to pomenilo nadaljevanje
               tovrstnih tudi nedodelanih zakonodajnih pravnih praks. In zato je ta predlog v temu
               smislu odgovorna takojšnja reakcija zato, da tako kot se vsi sami tudi zelo dobro
               očitno zavedate, zato da preprečimo in zaščitimo varnost in življenja predvsem mladih
               voznikov na teh motornih kolesih. In upam in verjamem, da boste potem v nadaljnji
               obravnavi prvenstveno ta cilj imeli tudi v mislih, ko se boste odločali o podpori
               obema predlaganima zakonoma. Vsekakor se že enkrat pogovarjamo o podpori obravnavi po
               skrajšanem obeh dveh primerov in seveda bomo v naši poslanski skupini ta predlog za
               obravnavo po skrajšanem postopku potrdili. Hvala.</p>
            </sp>
            <sp xml:id="SDT7-KPDZ-redna-66-2016-07-01.sp25">

               <speaker>PREDSEDNIK DR. MILAN BRGLEZ:</speaker>

               <p>Gospod Jože Tanko.</p>
            </sp>
            <sp xml:id="SDT7-KPDZ-redna-66-2016-07-01.sp26">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Zdaj samo sprašujem generalnega sekretarja vlade kaj je z obljubljenim vladnim
               zakonom? Je še aktualen? Bo vložen? Bo vložen po nujnem postopku s katerim boste
               povozili ta skrajšani postopek ali vlada načrtuje kakšno drugo zadevo? Zdaj, imeli
               smo primere, ko smo celo dodelili ali pa potrdili, bi morala biti zaradi izpolnjenih
               pogojev narejen splošna obravnava pa ste nedavno en zakon opozicijske stranke z
               nujnim postopkom povozili. Zdaj, glede na to, da je vlada v temu primeru napovedala
               vložitev zakona me zanima, kaj bo storila? Ali bo pripravila svoj zakon ali je to
               njen zakon, ki gaje posodila koaliciji v Državnem zboru, da ga bo sama vložila.</p>
               <p>Drugo vprašanje, zdaj če prav razumem gospoda Dobovška in gospoda Vatovca, gre v temu
               permu za neke vrste plagiat. Se prav, da ste uporabili rešitve ki jih je koalicija
               zavrnila na odboru in jih sedaj implementirate v ta zakon več ali manj v izvorni
               vsebini. Zdaj, prej smo, pri prejšnji točki obravnavali en problem, kako deluje
               koalicija, zdaj imamo drugi primer.</p>
               <p>Zdaj, to kar je rekla gospa Simona Kustec Lipicer, da je dovolj slabe prakse bi pa
               samo vprašal, kaj se je zgodilo s pomorskim zakonikom? Ko ste razveljavili cel kup
               določb zakona o delovnih razmerjih in v bistvu s sistemsko luknjo opravičili vse
               tiste, ki posredujejo agencijske delavce in to se je zgodilo, mislim da 24. aprila,
               24. maja. In zdaj imate nujni postopek Zakona o delovnih razmerjih, ker to dva meseca
               staro luknjo, ki je povzročila težko popravljive posledice za državo pravzaprav
               popravljate.</p>
               <p>Pa še eno stvar bi vprašal.  Kakšno bo mnenje Vlade v tem primeru. Ali bo tudi tukaj
               Vlada v svojem mnenju do teh dveh poslanskih zakonov napisalo, da gre za necelovito,
               nesistemsko in ne vem kakšno ureditev, in da je treba ta zakon zavrniti oziroma ta
               dva zakona, pri katerih je prvo podpisani poslanec koalicije gospod Zorčič, zavrniti.
               Do sedaj se je pri koalicijskih primerih 99,7 %, da ne bom rekel 99,9 vedno zgodilo,
               tako mnenje Vlade.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp27">

               <speaker>PREDSEDNIK DR. MILAN BRGLEZ:</speaker>

               <p>Najprej ima replika prednost. Replika dr. Simona Kustec Lipicer.</p>
            </sp>
            <sp xml:id="SDT7-KPDZ-redna-66-2016-07-01.sp28">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa predsednik.</p>
               <p>Obtožbe o plagiranju so zelo zelo resne obtožbe in plagiranje v tem prostoru ne sme
               in ne more imeti mesta. Zato se osebno zavezujem, da bom preverila, ali gre v tem
               primeru za kakršnikoli plagiat. <stage>/ oglašanje iz dvorane/</stage> Ja, ja, drži to, kolega Han,
               da pri zakonih ni plagiatov, itn., ampak veste, govorimo spet o kulturi tega ali se
               bomo črkobralsko držali tega ali je, to so resne obtožbe, da se plagira. Ampak veste,
               ko se bo pokazalo kdo ima prav pri tem kdo pa ne, jaz pričakujem, da se bo nosila
               tudi odgovornost, ko se bo, zanesljivo sem prepričana v to, tukajle izkazalo, da ne
               gre za nikakršen plagiat. Iz takšnih pristopov in takšnega zelo zelo preprostega in
               ponižujočega odnosa medsebojnega upravičeno dobivamo ocene naših ljudi o tem, da
               nismo vredni zaupanja, in da je naš ugled tako nizek kakor je. To so resne obtožbe.
               Ja, nimajo pravne osnove, imajo pa zelo zelo visoko moralno osnovo.</p>
               <p>Kar se pa tiče Pomorskega zakonika, kolega Tanko, pa razumem to vaše izvajanje kot
               provokacijo. Svoje stališče glede tega sem povedala in ga najdete na magnetogramu
               našega zadnjega kolegija, pa naj vam ga prosim še enkrat dajo v prebiranje, če niste
               bili pozorni kaj sem v zvezi s tem takrat rekla.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp29">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Igor Zorčič.</p>
            </sp>
            <sp xml:id="SDT7-KPDZ-redna-66-2016-07-01.sp30">

               <speaker>IGOR ZORČIČ (PS SMC):</speaker>

               <p>Hvala za besedo. Bom ene par stvari pojasnil svojim prejšnjim predgovornikom. Sedaj,
               ne vem, mislim, da ni nihče od vas član Odbora za infrastrukturo. Mi smo o tem zakonu
               veliko govorili. Govorom o zakonu, ki ga je predlagala Poslanska skupina Nove
               Slovenije. Če se boste spomnili splošne razprave v Državnem zboru, je pravzaprav tam
               obveljalo nekakšno politično soglasje, nek konsenz, da se ta materija uredi in
               pravzaprav tukaj ni bilo nobenih razlik med koalicijo in opozicijo. Problem je bil v
               tem, da je pravzaprav na nekakšno opozorila takrat tudi Vlade, kasneje pa
               Zakonodajno-pravna službe prišlo do tega, da zakon na takšen način kot je predlagan v
               enem zakonu, čeprav gre za materijo, ki je po oceni Zakonodajno-pravne službe spada v
               tri zakone, da pač v tem zakonu ni mogoče urediti. Na delovnem telesu je predlagatelj
               predlagal tudi amandmaje, ampak je Zakonodajno-pravna služba rekla, da tudi ti
               amandmaji ne odpravljajo neustavnosti zakona. In kaj je preostalo koaliciji glede na
               to, da je del koalicije tudi podprl tisto splošno razpravo oziroma predlog sklepa, da
               je zakon primeren za nadaljnjo obravnavo, je to, da potem to isto materijo uredi v
               drugih zakonih. Sedaj pa, ali zavrnemo predlog NSi pa nič ne naredimo ali pa ga
               zavrnemo pa predlagamo enake rešitve na način, ki je po našem mnenju ustavno skladen
               in to smo naredili. Tukaj naj pomirim, tukaj ne gre za nobene plagiate, nenazadnje
               jaz verjamem, kolegica Simona je občutljiva, prihaja iz šolstva na te zadeve,
               nenazadnje gre za povsem drugo ureditev v  drugih zakonih, tako da so te neke insinuacije
               popolnoma deplasirane. </p>
               <p>Skratka, gre za materijo, za katero obstaja visoka stopnja konsenza. Kolega Tanko, če
               se vam zdi, da bi to lahko bil plagiat ali karkoli, jaz pričakujem, da boste potem
               tudi ta dva zakona podprli, saj ste, mislim, da nenazadnje tudi tistega od NSi.
               Razlika je pa samo v tem, da se sledi nekako priporočilom Zakonodajno-pravne službe,
               da je materija, ki spada v dva zakona, tri zakone, urejena v dveh ali treh. Mi smo
               zadevo nekoliko modificirali in smo jo implementirali v predlog dveh zakonov. Seveda
               se bo pa v debati, potem, ko se bomo pogovarjali o vsebini teh zakonov, lahko odprla
               možnost, da se še v tretjem zakonu, ki sicer je v postopku v Državnem zboru, Zakon o
               voznikih, uredi mogoče karkoli v zvezi s starostjo teh voznikov. Hvala.</p>
            </sp>
            <sp xml:id="SDT7-KPDZ-redna-66-2016-07-01.sp31">

               <speaker>PREDSEDNIK DR. MILAN BRGLEZ:</speaker>

               <p>Besedo ima generalni sekretar Vlade.</p>
            </sp>
            <sp xml:id="SDT7-KPDZ-redna-66-2016-07-01.sp32">

               <speaker>DARKO KRAŠOVEC:</speaker>

               <p>Hvala lepa.</p>
               <p>Vlada formalno še ni sprejela stališča do tega zakona, tako o stališču Vlade ne morem
               govoriti. Če se ne motim, smo ta dva zakona dobili 23. 6. in v skladu s poslovniškimi
               pravili, ki veljajo v Državnem zboru in na Vladi, je zakon bil dodeljen pristojnim
               ministrstvom v pripravo mnenja oziroma stališča Vlade do 8. 7. In do takrat, jaz
               verjamem, bo Vlada sprejela tudi ustrezno stališče k temu. Če se pa ne motim, pa tudi
               glede prvega zakona, ki ga je predlagala Poslanska skupina NSi, Vlada ni imela
               absolutno odklonilnega stališča, ampak je opozarjala na to, da to ni materija zgolj
               enega zakona, ampak da je treba ob črki A reči tudi črko B. In mislim, da rešitev, ki
               je danes na mizi, nekako gre v to smer. Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp33">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Bojan Dobovšek.</p>
            </sp>
            <sp xml:id="SDT7-KPDZ-redna-66-2016-07-01.sp34">

               <speaker>DR. BOJAN DOBOVŠEK (PS NP):</speaker>

               <p>Hvala.</p>
               <p>Jaz sem samo vesel, da bodo zdaj vsi vladni predlogi in koalicijski predlogi
               usklajeni, da ne bo pravnih praznin in da bodo tudi podrobno opredeljene finančne
               posledice, na kar sem že na nekaj odborih opozoril. Seveda pa h kulturi tega
               dogajanja zelo pripomore skakanje na vsak besedni lapsus. Hvala.</p>
            </sp>
            <sp xml:id="SDT7-KPDZ-redna-66-2016-07-01.sp35">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-66-2016-07-01.sp36">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Jaz sem vprašal tudi, kaj bo naredila Vlada na tem področju. Še vedno pripravlja svoj
               zakon. Ali je ta zakon tisti, ki je bil modificiran, nekako nastal na Vladi in ga
               vlagajo koalicijske poslanske skupine? To je eno vprašanje.</p>
               <p>Druga dilema je pa ta, ali induktivno ali deduktivno pristopiti na nek način do
               oblikovanja zakonov. V Pomorskem zakoniku ste posegli z enim zakonom v dva zakona.
               Poleg ureditve pomorskih zadev ste urejali tudi delovna razmerja, pa ni bilo nikomur
               nič spornega. Tisto, kar ste v Pomorskem zakoniku naredili narobe pri delovnih
               razmerjih, popravljate zdaj s sistemskim zakonom nazaj, z novelo po nujnem postopku.
               Te dileme, glejte, kako je možno pristopiti k oblikovanju rešitev, so umetne. In
               tista koalicija, ki ima moč, ki na tak ali drugačen način ovira delo opozicije, vedno
               najde rešitev. Če rešite v enem zakonu, pravite, da je to treba v dveh ali treh, če
               je pa v dveh ali treh, pravite, da je pa to sistemsko. Ta krog se vedno lahko zavrti.
               In to počnete – tam, kjer je predlagano po enem konceptu, rešitev, predlagate drugo,
               kjer je predlagana pa druga, predlagate pa v prvi. In tu smo v nekem začaranem krogu,
               ko imamo delo zaradi dela. Navsezadnje, tako ali drugače je treba točko obravnavati,
               vsako, ki je vložena, na seji Državnega zbora. In potem se kritizira pristop, se
               pravi, metoda rešitve oziroma oblikovanje zakona, in potem se to ponavlja. In imamo
               dvakrat, trikrat isto delo, kot v tem konkretnem primeru.  In opozarjam, da tak manipulativen pristop, ki
               se ga zelo izrazito poslužuje ta koalicija, ni primeren. Izgubljamo čas, izgubljamo
               energijo, povzroča se sistemsko slaba volja, na koncu se dve tretjini rešitev skoraj
               dobesedno povzame in se z nekim detajlom potem naredi neko rešitev, ki bi bila, ne
               vem, sistemska pa celovita in ne vem kakšna še. To je zloraba, kar se počne. Hvala
               lepa.</p>
            </sp>
            <sp xml:id="SDT7-KPDZ-redna-66-2016-07-01.sp37">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Igor Zorčič.</p>
            </sp>
            <sp xml:id="SDT7-KPDZ-redna-66-2016-07-01.sp38">

               <speaker>IGOR ZORČIČ (PS SMC):</speaker>

               <p>Rad bi samo pojasnil glede na vprašanja kolega Tanka v zvezi s tem, kaj je z vladnim
               zakonom. Tudi to je bilo izpostavljeno tako na odboru kot na tisti splošni razpravi.
               Pravzaprav je ministrstvo napovedalo bistveno bolj obširne spremembe Zakona o
               pravilih cestnega prometa in Zakona o motornih vozilih, kot jih imamo na mizi danes.
               Kar vse pomeni, da pravzaprav novela tega zakona prihaja v Državni zbor, kolikor je
               bilo razumeti ministrstvo, šele v zadnji polovici leta. Prav zaradi tega smo se tudi
               v koalicijskih strankah odločili, da te spremembe, ki so se izkazale za nujne, damo
               na prednostno listo in jih predlagamo kot poslanski zakon. Hvala.</p>
            </sp>
            <sp xml:id="SDT7-KPDZ-redna-66-2016-07-01.sp39">

               <speaker>PREDSEDNIK DR. MILAN BRGLEZ:</speaker>

               <p>S tem zaključujem razpravo in prehajamo na glasovanje.</p>
               <p>Najprej dajem na glasovanje naslednji predlog sklepa: Predlog zakona o spremembah in
               dopolnitvah Zakona o motornih vozilih se obravnava po skrajšanem postopku.
               Glasujemo.</p>
               <p>Kdo je za? <stage>(Desus, SD, SMC, Združena levica, Nepovezani in Narodnosti.)</stage> Kdo je proti?
               <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem še naslednji predlog sklepa: Predlog zakona o spremembah in
               dopolnitvah Zakona o pravilih cestnega prometa se obravnava po skrajšanem postopku.
               Glasujemo.</p>
               <p>Kdo je za? <stage>(Desus, SD, SMC, Združena levica, Nepovezani in Narodnosti.)</stage> Kdo je proti?
               <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – PREDLOG, DA SE OPRAVI PREDHODNA OBRAVNAVA.</title>
               </p>
               <p>Predlog ste prejeli s sklicem seje kolegija. Prehajamo na obravnavo predloga, da se
               opravi predhodna obravnava o Predlogu zakona o zgodnji obravnavi otrok s posebnimi
               potrebami s tezami za normativno ureditev. Želi besedo dr. Jasna Murgel,
               predlagateljica predloga za predhodno obravnavo? Prosim.</p>
            </sp>
            <sp xml:id="SDT7-KPDZ-redna-66-2016-07-01.sp40">

               <speaker>DR. JASNA MURGEL (PS SMC):</speaker>

               <p>Hvala lepa. Lep pozdrav vsem v mojem imenu!</p>
               <p>S tem predlogom smo poskušali uveljaviti vlogo poslancev kot predlagateljev zakonov
               in tudi Državnega zbora pri tem postopku. In sicer je najprej bila opravljena
               raziskava v Državnem zboru o stanju na tem področju pri nas in bil je vložen predlog
               za obravnavo po 119. členu poslovnika. Veseli me, da je predlog dobil zelo široko
               podporo poslancev, ne samo koalicijskih, ampak tudi nekaterih iz opozicije, 68
               poslancev je podpisalo ta predlog. Namen je, da se pomaga otrokom s posebnimi
               potrebami in družinam, v katerih so ti otroci, nekako do 15 % otrok v Sloveniji je
               takšnih in živijo v družinah. Tako ta problem zadeva velik del populacije. Predvsem
               tisto osnovno, kar smo ugotovili iz prakse, je, da manjka celostna interdisciplinarna
               zgodnja obravnava. Zakaj smo se odločili, da gremo v predhodno obravnavo, ki, kot
               vemo, ni klasična obravnava zakona, ampak gre za obravnavo tez za normativno rešitev
               – zato, ker je pri nastanku osnutka normativne rešitve sodelovala civilna družba,
               torej invalidske organizacije in stroka, in ker bodo v tem postopku imeli še možnost,
               da sodelujejo pri nastajanju rešitev, ki bodo nastale. Ker če imamo predlog zakona v
               obravnavi, potem je pač vezan na strogo formalno proceduro, tu pa bo strokovna
               javnost in zainteresirana javnost imela možnost, da dejansko sodeluje pri oblikovanju
               tega predloga zakona, ki bo potem nastal. Tako predlagam, da bi ta predlog sprejeli
               in uvrstili v terminski plan Državnega zbora. Hvala.
               </p>
            </sp>
            <sp xml:id="SDT7-KPDZ-redna-66-2016-07-01.sp41">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo, želi kdo razpravljati? <stage>(Ne.)</stage> Potem zaključujem razpravo in
               prehajamo na glasovanje… Opa, nisem videl. Besedo ima gospod Han.</p>
            </sp>
            <sp xml:id="SDT7-KPDZ-redna-66-2016-07-01.sp42">

               <speaker>MATJAŽ HAN (PS SD):</speaker>

               <p>Meni se zdi seveda zadeva dobra, brez problema tudi ta predhodna obravnava, s tem
               nimam problema, samo da slišimo glede matičnosti, kateri odbor bo, bom rekel matično
               pokrival, kar se mi zdi zelo pomembno kar se nas tiče in mene osebno mislim da bi
               bilo to najboljše, da bi bilo to zdravje, glede na to, da je varianta da je najbolj
               logično pri tej zadevi pa me zanima, ker ne vem točno, kdo je matično delovno
               telo?</p>
            </sp>
            <sp xml:id="SDT7-KPDZ-redna-66-2016-07-01.sp43">

               <speaker>PREDSEDNIK DR. MILAN BRGLEZ:</speaker>

               <p>Potencialno bi lahko bila tri matična delovna telesa ampak tisto matično delovno
               telo, ki je glede na dosedanjo obravnavo te tematike je izobraževanje. Ta je najbolj
               logična, glede na to kako se je ta ureditev do sedaj delala in kako je zakonsko
               rešena. Tako da, seveda bosta pa obe zainteresirani delovni telesi predhodno lahko
               sprejeli svoje mnenje in pričakujem, da bodo vsa tri, torej zdravje, delo in
               izobraževanje opravili svoje ampak eno pač moram določiti. In ta je, glede na tisto
               kar je bilo do sedaj narejeno na temu področju najbolj logično in edino to je bil
               kriterij. Ne niti ničesar drugega.</p>
               <p>Dr. Jasna Murgel.</p>
            </sp>
            <sp xml:id="SDT7-KPDZ-redna-66-2016-07-01.sp44">

               <speaker>DR. JASNA MURGEL (PS SMC):</speaker>

               <p>Hvala.</p>
               <p>Jaz se s tem strinjam, ker je tudi na Ministrstvu za šolstvo usmerjanje otrok s
               posebnimi potrebami in spada vsekakor, pa ker se tudi izvaja pilotni projekt oziroma
               se bo izvajal, ki ga pripravljajo tri ministrstva skupaj, vsa tri ki ste jih omenili
               bo potrebno, da se s tem ukvarjajo tudi vsi trije odbori.</p>
               <p>Tako da, hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp45">

               <speaker>PREDSEDNIK DR. MILAN BRGLEZ:</speaker>

               <p>Ja, tukaj imamo pač kompleksno zadevo, ker je enega treba določiti od treh.</p>
               <p>Potem na podlagi tega zaključujem razpravo in prehajamo na glasovanje o naslednjem
               sklepu: O predlogu Zakona o zgodnji obravnavi otrok s posebnimi potrebami s tezami za
               normativno ureditev se opravi predhodna obravnava. Glasujemo.</p>
               <p>Kdo je za? <stage>(? članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno sprejet.</p>
               <p>Na podlagi tretjega odstavka 119. člena Poslovnika Državnega zbora bom določil, da se
               predhodna obravnava opravi na Odboru za izobraževanje, znanost, šport in mladino. S
               tem zaključujem to točko.</p>
               <p>Prehajamo na <title>4. TOČKO DNEVNEGA REDA – TO JE RAZNO.</title>
               </p>
               <p>Ugotavljam, da v skladu z dogovorom, dve uri pred sejo kolegija nisem prejel nobene
               zadeve za obravnavo pod to točko. Želi odpreti kdo kakšno tehnično zadevo? Dr. Bojan
               Dobovšek, prosim.</p>
            </sp>
            <sp xml:id="SDT7-KPDZ-redna-66-2016-07-01.sp46">

               <speaker>DR. BOJAN DOBOVŠEK (PS NP):</speaker>

               <p>Hvala.</p>
               <p>Tretjič odpiram problematiko iste točke in sicer pred seboj imama dokument: Vmesno
               poročilo Komisije za preprečevanje korupcije, ki smo ga dobili v zjasnitev. Gre za
               Vmesno poročilo Komisije v katerem obravnava problematiko korupcijskih tveganj na SDH
               in sicer izpostavi tisto, kar so načrti integritete kot najbolj pomemben preventivni
               mehanizem, ugotovili za SDH in sicer da je problematika kadrovanja zelo izpostavljena
               in da je to največje korupcijsko tveganje.</p>
               <p>Če nekako povzamem zgodovino, ta misteriozni dokument, ki je prišel 22. aprila v
               Državni zbor je bil po naključju odkrit s strani naše poslanske skupine. Jaz sem to
               prvič problematiziral na seji kolegija 31. 5., ker sem na ta dokument opozoril in
               takrat dobil odgovor, da bomo dobili odgovor, kaj se je s tem dokumentom dogajalo. Na
               seji, 3. 6. je bilo pojasnjeno, da je prišlo do birokratskih zapletov in da zato
               dokument ni prišel do poslancev. Da se je pojasnilo kdaj in kje in sicer, da bo
               obravnavan na Mandatno-volilni komisiji in da rok ni zamujen, čeprav je na dokumentu,
               ki je prišel 22. aprila rok v zjasnitev 7 dni.</p>
               <p>Tako mi je bilo pojasnjeno, da bomo dokument obravnavali na Mandatno-volilni
               komisiji. Včeraj smo imeli sejo MVK na moj proceduralni predlog sem dobil odgovor
               predsednika MVK, da
               MVK ni pristojen za obravnavo tega dokumenta. In do obravnave dokumenta ni
               prišlo.</p>
               <p>Gre še za kako pomemben dokumente v tem trenutku, kajti izpostavlja problematiko
               kadrovanja, najprej nadzornikov, potem uprave in posledično, verižno, na kar opozarja
               tudi KPK, posledično vsi nadzorniki v družbah v državni lasti, kar je v medijih v
               zadnjem času še posebej izpostavljeno, nadzorniki NLB in to, kar se ravno ta trenutek
               dogaja v Kopru glede Luke Koper. Se pravi, ta dokument ni prišel v obravnavo, kljub
               zagotovilu, vas predsednik, da bo obravnavan na MVK.</p>
               <p>In zdaj me zanima kakšna praksa se vzpostavlja, da en od najbolj pomembnih dokumentov
               v tem trenutku ne more biti obravnavan na ustreznih delovnih telesih in da
               skrivnostno izgine, ko ga hočemo obravnavati in do obravnave ne pride. Zbuja se vtis,
               da nekdo noče, da se tovrstni dokument obravnava in da se Državni zbor o tem
               izjasni.</p>
               <p>Hvala.</p>
            </sp>
            <sp xml:id="SDT7-KPDZ-redna-66-2016-07-01.sp47">

               <speaker>PREDSEDNIK DR. MILAN BRGLEZ:</speaker>

               <p>Zdaj, glede na to, da ste tudi pravilno ugotovili, da je to že nekaj časa in da ste
               nekatera pojasnila vmes dobili, jaz sem lahko pojasnjeval zgolj tisto, kar vem o
               celotni zadevi. Dejstvo je, da je to poročilo na voljo vsem poslancem, to ni, da se
               ne bi mogli seznaniti, to je en del zgodbe, drugi del zgodbe, ki pa ga danes
               navajate, pa vsekakor moram preveriti, ne morem dati odgovora na pamet. In ko bom
               preveril, vam bom pisno odgovoril. Drugega ta trenutek ne morem narediti, ker ni v
               moji pristojnosti, da bi odločal o tem, kaj je bilo nekje drugje, in moram ugotoviti
               kaj se je dejansko zgodilo in na podlagi tega, kar se je dejansko zgodilo, vam bom
               lahko odgovoril. To je vse kar lahko v tem trenutku naredim.</p>
               <p>Dr. Bojan Dobovšek.</p>
            </sp>
            <sp xml:id="SDT7-KPDZ-redna-66-2016-07-01.sp48">

               <speaker>DR. BOJAN DOBOVŠEK (PS NP):</speaker>

               <p>Hvala.</p>
               <p>Jaz bi samo opozoril, da je bil rok 7 dni. Te roke smo že zdavnaj zamudili. Na vaše
               zagotovilo, da bo možno do odločitve senata KPK še poslati našo izjasnitev do
               tovrstnega dokumenta, smo ta rok že globoko zamudili. In kljub mojemu opozarjanju,
               ostajajo dejstva, da dokument ni prišel pravočasno do poslancev, da se nismo
               izjasnili, da ni bila omogočena razprava na komisiji in da gre za zelo pomembno
               tematiko v tem trenutku in vse skupaj onemogoča delo, posebej opozicijskih strank, na
               kar je bilo opozorjeno že v prvi točki.</p>
               <p>Hvala.</p>
            </sp>
            <sp xml:id="SDT7-KPDZ-redna-66-2016-07-01.sp49">

               <speaker>PREDSEDNIK DR. MILAN BRGLEZ:</speaker>

               <p>Kot sem že rekel, tisto, kar zatrjujete, nova dejstva, ki jih ta trenutek nisem
               vedel, do tega, dokler tega niste vi povedali, tisto, kar še nisem povedal ali kar se
               še nisem izjasnil, bom lahko po proučitvi zadeve. Kot predsednik Državnega zbora,
               drugačne pristojnosti poseganja v delo komisij oziroma odborov, delovnih teles, nimam
               neposredne in so zelo omejene glede tega vprašanja. Vsekakor pa se lahko pozanimam
               kako in kaj in na podlagi tega pač podam tisti odgovor, ki ga lahko kot predsednik
               Državnega zbora.</p>
               <p>Gospod Jože Tanko, še kakšna druga zadeva.</p>
               <p>Ja, imate besedo.</p>
            </sp>
            <sp xml:id="SDT7-KPDZ-redna-66-2016-07-01.sp50">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Saj mogoče bi samo dogradil to, kar je odprl gospod Dobovšek. Tu se vidi, tudi na tem
               primer, koncept dela koalicije, nekatere stvari, ki so nujne, zrele za obravnavo,
               čakajo po 2, 3, 4 mesece na obravnavo v Državnem zboru, kljub intervencijam se ne
               zgodi nič, ker to je bilo pred dobrim mesecem opozorjeno, da je problem in se spet ni
               zgodilo nič. In opozoril sem vas na to nedoslednost. Če hočemo v Poslanski skupini
               SDS spraviti čez zakonodajni postopek nek akt, recimo neko priporočilo, potrebujemo
               praktično 3 mesece, s temi neaktivnostmi predsednikov delovnih teles, ker točk nočejo
               uvrstiti na dnevni red. Ko pa se  nekaj zaželi, pa predsedniki teh istih delovnih teles, kar sami od
               sebe lahko skličejo sejo odbora in točko uvrstijo in se obravnava. Imamo enak
               poslovnik, enaka pravila, gospod predsednik, enake norme in mislim, da je popolnoma
               neprimerno, da se opozicijske predloge upošteva na tak način kot ste sedaj, kot je
               sedaj ponovno pokazano pa sem že sam, kot je gospod Dobovšek dejal, opozoril v 1.
               točki, koalicijske, pa tudi vi ste med njimi, pa se lahko naredijo že po rokih, ki so
               odrejeni za sklic seje in se točke uvrstijo na dnevni red. Čeprav prej, ko smo
               določevali dnevni red, pogoji za uvrstitev točke niso bili izpolnjeni.</p>
               <p>Kar zadeva pa to področje korupcije, pa bi opozoril še na eno zadevo, ki je bila tudi
               včeraj izpostavljena. Namreč predsednik Mandatno-volilne komisije je, ko ste
               Mandatno-volilni komisiji dodelili poročilo, letno poročilo KPK, tam v uvodu prebral
               o čem sme in o čem ne sme Mandatno-volilna komisija v zvezi s tem poročilom
               razpravljati. Edino matično delovno telo je z obravnavo letnega poročila in tam je,
               gospod Horvat določil o čem ne bi smeli poslanci na Mandatno-volilni komisiji glede
               letnega poročila in ocene stanja na področju korupcije sploh razpravljati. Predlagam,
               da tudi te zadeve na nek način uredite. Če je letno poročilo, za letno poročilo
               dodeljeno samo eno delovno telo, potem ga obravnava od A do Ž, od prve do zadnje
               točke, od prvega do zadnjega poglavja, od prvega do zadnjega vsebinskega sklopa, ne
               pa, da tam predsednik Mandatno-volilne komisije pove česa ne smemo na
               Mandatno-volilni komisiji v zvezi z letnim poročilom obravnavati. To, kar navajamo te
               primere, kažejo na to, da se zelo selektivno pristopa pri tem delu in kakorkoli pride
               na dnevni red neka tematika, ki je za koalicijo posebej problematična, se stori vse,
               kot da te zadeve ni. To umestno poročilo je boleča zadeva, zagotovo, glede na
               pedantnost, ki jo izražate pri vsakem predlogu, ki ga posredujemo, da se obravnava,
               bi verjetno tudi tukaj lahko pri tem vmesnem poročilu in še kje izkazali potrebno
               skrbnost, pa je ne. Kljub opozorilu se ne zgodi nič. Zadeva traja že tri mesece,
               sedaj glede na to, da se približujejo dopusti, bo prvi možen datum obravnave vmesnega
               poročila po rednem postopku je tam enkrat septembra. To se pravi, pol leta po
               nastanku. Kakšen smisel pa ima obravnavati kadrovanje SDH pol leta po nastanku. Ali
               pa, ne vem, izločiti obravnavo korupcije, ki naj bi sodila pod Odbor za notranje
               zadeve, na Mandatno-volilni komisiji pri obravnavi letnega poročila. To ne gre. Na te
               stvari opozarjamo, vsakič uporabite moč, to se pravi zadnjega, ki odloča o tej
               zadevi, predvsem Državnega zbora je pač na Kolegiju tisti, ki ima zadnjo besedo in
               to, uporaba, tiha uporaba 282. člena Poslovnika verjetno ni kriterij oziroma ni
               primer. Treba je pač o zadevah pogledati vsebinsko in jih tudi na tak način tudi
               obravnavati. Tako, da bi le prosil za enako obravnavo vseh poslanskih skupin, v
               predlogu poslanskih skupin za enake vatle ne pa, da se to dela tako selektivno, eni
               pridejo po štirih dnevih na sklic seje Državnega zbora in točko uvrstite gor, eni pa
               po treh mesecih ne moremo.</p>
               <p>Hvala.</p>
            </sp>
            <sp xml:id="SDT7-KPDZ-redna-66-2016-07-01.sp51">

               <speaker>PREDSEDNIK DR. MILAN BRGLEZ:</speaker>

               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-66-2016-07-01.sp52">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa predsednik.</p>
               <p>Bom zaključila, ker prej niste opazil pri prvi točki, da sem še imela roko za
               repliko, ampak je v redu, vse je v redu, saj smo se vrnili na začetek, kar je tudi en
               signal kvalitetnega dela, očitno, če smo zmožni pripeljati naše delo v sklenjen krog
               na koncu.</p>
               <p>59. člen o katerem se danes zelo veliko govori. Spet se govori samo o tistih delih
               59. člena oziroma njegovega tretjega odstavka, ki  ustreza interpretaciji realnosti kakršno si je
               zamislil moj kolega na levi. Zato ga bom prebrala v celoti, da bomo vedeli o čem
               govorimo. Pravi tako. V predlog dnevnega reda predsednik Državnega zbora uvrsti na
               predlog vsake opozicijske poslanske skupine po eno zadevo, do sem smo slišali, nismo
               pa slišali tega nadaljevanja, če ta izpolnjuje pogoje za obravnavo po tem Poslovniku.
               In izkazalo se je, da v tem konkretnem primeru in za enkrat po znanem stanju v
               primeru, ki ga izpostavlja kolega Dobovšek, te vsebine oziroma ti predlogi ne
               izpolnjujejo pogojev za obravnavo iz takšnih ali drugačnih razlogov. Raziskali bomo,
               preverili bomo vsekakor še tam kjer je potrebno preveriti kaj je zdaj s temi pogoji
               kaj pa ni. Tako, da ta del v zvezi s tem. Zdaj pa KPK. KPK in SDH. Včeraj na
               Mandatno-volilni komisiji smo se po pristojnosti, ki jo imamo, seznanili z letnim
               poročilom Komisije za preprečevanje korupcije za leto 2015. Tam smo imeli kar
               intenzivno kvalitetno razpravo okoli same vsebine tega poročila in en del, kjer se mi
               zdi, da kolega Dobovšek ni bil več prisoten, se je nanašal tudi na našo razpravo naše
               poslanske skupine o relacijah oziroma ugotovitvah KPK glede SDH. In če samo povzamem
               v tem poročilu je KPK zelo jasno zapisal, da so bile koruptivne nepravilnosti zaznane
               v delovanju SDH v preteklosti. In da je zaradi tega potrebno biti zelo pozoren tudi
               da se kaj takšnega ne bi dogajalo v sedanjosti. In o tem je absolutno potrebno
               govoriti in se o tem pogovarjati. In če obstaja potreba po tem, da se pogovarjamo
               tudi v okviru plenarnih zasedanj o teh tematikah v okviru naših pristojnosti jaz ne
               vidim nikakršnega razloga, da tega ne naredimo. Naj bo dovolj. Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp53">

               <speaker>PREDSEDNIK DR. MILAN BRGLEZ:</speaker>

               <p>Še en krog. Dr. Bojan Dobovšek in potem gospod Jože Tanko. Najprej dr. Bojan
               Dobovšek.</p>
            </sp>
            <sp xml:id="SDT7-KPDZ-redna-66-2016-07-01.sp54">

               <speaker>DR. BOJAN DOBOVŠEK (PS NP):</speaker>

               <p>Hvala. Govorimo o dveh dokumentih, eno je bila razprava o poročilu, kjer je bila
               širša tematika pa ne vem do kdaj nazaj, bilo je poročilo za 2015, do koliko nazaj si
               želite razpravljati o problematiki SDH, drugo pa je dokument, ki smo ga dobili v
               Državni zbor, ki je, kot sem sam dejal, misteriozno izginil in v katerem smo imeli
               rok 7 dni za izajsnitev in vsi napori, da ta dokument ne pride na obravnavo. In jaz
               govorim o tem dokumentu, ki obravnava poročilo o SDH in izpostavi korupcijska
               tveganja vezana na kadrovanje od imenovanja nadzornikov lansko leto tukaj v Državnem
               zboru do danes nadzorniki Nove ljubljanske banke in Luke Koper. Govorim o obravnavi
               tega dokumenta za katerega se preprečuje obravnava. Hvala.</p>
            </sp>
            <sp xml:id="SDT7-KPDZ-redna-66-2016-07-01.sp55">

               <speaker>PREDSEDNIK DR. MILAN BRGLEZ:</speaker>

               <p>Besedo ima še gospod Jože Tanko.</p>
            </sp>
            <sp xml:id="SDT7-KPDZ-redna-66-2016-07-01.sp56">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Zdaj, če govorimo o letnem poročilu KPK za leto 2015 in o oceni stanja, potem je
               preteklost dolga od 1.1.2015 do 31.12.2015, natanko toliko. Ker druge vsebine v to
               letno poročilo in oceno stanja enostavno ne sodijo. Vsa statistika je narejena za to
               odboje, vsi diagrami so na to obdobje narisani, napisani in tako naprej, kakšni tudi
               primerjalno sicer, ampak obdelani pa vsebinsko  za leto 2015. Toliko o zgodovini.</p>
               <p>Kar zadeva to, gospa Simona, ko ste govorili, če so izpolnjeni pogoji, pa sem vam
               lepo povedal, da so v primeru Ustavne komisije bili izpolnjeni pogoji po določitvi
               dnevnega reda seje Državnega zbora. Za dve točki, ki smo jih mi predlagali, recimo še
               posebej pa pri tistih, ki zadeva obravnavo RTV pa niso bili izpolnjeni v treh mesecih
               pred sklicem te seje. Toliko. Govorimo o teh kriterijih kako koalicija pristopa do
               posameznih vsebin, do posameznih predlagateljev. Upam, da ste zaznali distinkcijo.
               Nočejo se izpolniti pogoji, ne zato, ker bi mi napako naredili, ampak zato, ker
               predsedniki delovnih teles blokirajo in točke ne uvrstijo na dnevni red. Predsednik
               je sklical sejo po določitvi dnevnega reda in ima svojo točko na dnevnem redu te
               seje. Mi smo jo sklicali, vložili zadeve 14 dni prej, 3 tedne prej, pa še zdaj ni
               bilo odbora sklicanega, da bi to zadevo obravnavali, pa še vmes dvakrat je bila
               zavrnjena za obravnavo na odboru in zdaj to priporočilo bo tako ali drugače
               obravnavano na Odboru za kulturo, čeprav je bilo prej dvakrat zavrnjeno. To se pravi,
               da se moramo poslužiti vseh možnih mehanizmov in obravnava na seji Državnega zbora
               ali pa izredni seji Državnega zbora je posledica blokad predsednikov delovnih teles
               iz koalicije, posledica blokad in tako imate sejo na odboru in potem še 7 ur na seji
               Državnega zbora, namesto, da bi to opravili na odboru kjer je to potrebno in zadevo
               končali. Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp57">

               <speaker>PREDSEDNIK DR. MILAN BRGLEZ:</speaker>

               <p>…rekel zadnji krog. Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-66-2016-07-01.sp58">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa predsednik. Saj ne bom polemizirala, samo dve zadevi bi želela še
               pojasniti. Letno poročilo KPK. Kdorkoli si ga bo odprl bo videl, da je narejeno med
               časovno primerjalno, kar je bogastvo tega letnega poročila zato, ker lahko potem
               primerjamo spreminjanje stanja korupcije v državi skozi čas. Tako, da ni res, da se
               striktno nanaša zgolj na tisto leto, ko je narejeno, seveda je osrednji poudarek na
               tem letu, ampak je narejena potem tudi primerjalna ocena za nazaj. Zato, da se lahko
               oceni kakšno je iz tega vidika stanje korupcije v državi in tudi boj proti njemu. Ena
               stvar. Druga zadeva. Kolega Tanko je prej govoril o tem, da je predsednik
               Mandatno-volilne komisije na včerajšnji seji onemogočal celovito razpravo. Ravno
               obratno. Ščitil je varstvo osebnih podatkov s tem, ko ni dovoljeval, da se o
               konkretnih imenih in osebah pogovarja v okviru te razprave in je predlagal, da če za
               to obstaja potreb, je potrebno sejo zapreti in nadaljevati na ta način. Toliko, da ne
               bo kakšne pomote o tem, da se ni dovoljevala vsebinska razprava o poročilu KPK v
               celoti glede na pristojnosti in pravni red, ki velja v tej državi. Hvala lepa.</p>
            </sp>
            <sp xml:id="SDT7-KPDZ-redna-66-2016-07-01.sp59">

               <speaker>PREDSEDNIK DR. MILAN BRGLEZ:</speaker>

               <p>S tem zaključujem to točko in tudi 66. sejo Kolegija. Lep vikend. <stage type="time">Seja se je
                  končala 1. julija 2016 ob 11.29.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-nujna-72-2018-04-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A9BC236BA647A21BC125826C002B059E</idno>
               <idno type="custom" subtype="day">FD1E3C4CF50A5943C125827A002423E7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=FD1E3C4CF50A5943C125827A002423E7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-nujna-72-2018-04-12.OZDDSZII" n="72">
               <name>nujna seja</name>
               <date when="2018-04-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-nujna-72-2018-04-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-nujna-72-2018-04-12.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN
            INVALIDE</stage>
            <stage type="session">72. nujna seja</stage>
            <stage type="date">(12 . april 2018)</stage>
            <stage type="chairman">Sejo je vodil predsednik odbora Uroš Prikl.</stage>
            <stage type="time">Seja se je pričela ob 16.01.</stage>


            <sp xml:id="SDT7-OZDDSZII-nujna-72-2018-04-12.sp1">

               <speaker>PREDSEDNIK UROŠ PRIKL:</speaker>

               <p> Spoštovane kolegice, spoštovani kolegi, spoštovani vabljeni.</p>
               <p>Pričenjam z 72. nujno sejo Odbora za delo, družino, socialne zadeve in invalide.</p>
               <p>Vse skupaj vas lepo pozdravljam.</p>
               <p>Uvodoma vas obveščam, da so s pooblastilom prisotni namesto kolegice Ive Dimic je z
               nami kolega Jože Horvat, namesto kolegice Janje sluga je z nami kolegica Anita
               Koleša, namesto kolega Janija Möderndorferja je z nami kolega Branko Zorman, namesto
               kolegice Irene Grošelj Košnik je z nami Kamal Izidor Shaker.</p>
               <p>Prejel pa sem tudi nekaj opravičil, in sicer: opravičeni so zaradi službene
               odsotnosti: kolegica Suzana Lep Šimenko, kolega Marijan Pojbič, kolegica Jelka Godec,
               kolegica dr. Mirjam Bon Klajnšček.</p>
               <p>Še eno pooblastilo, namesto Mihe Kordiša je z nami kolega Luka Mesec.</p>
               <p>V poslovniškem roku nisem prejel predlogov za spremembo dnevnega reda, zato
               ugotavljam, da je določen dnevni red seje takšen, kot ste ga prejeli s samim sklicem
               seje, in to je: 1. točka: Predlog zakona o spremembah in dopolnitvah Zakona o enakih
               možnostih žensk in moških, skrajšani postopek. 2. točka, ki je prav tako po
               skrajšanem postopku: Predlog zakona o spremembi Zakona o uveljavljanju pravic iz
               javnih sredstev. </p>
               <p>Predlagam, da preidemo na <title>1. TOČKO DNEVNEGA REDA</title>, to je <title>PREDLOG ZAKONA
                  O SPREMEMBAH IN DOPOLNITVAH ZAKONA O ENAKIH MOŽNOSTIH ŽENSK IN MOŠKIH, SKRAJŠANI
                  POSTOPEK.</title>
               </p>
               <p>Tukaj želim postopkovno vas seznaniti, da Poslanska skupina Desus na današnji seji
               pri obravnavi točk 1 in 2, torej Predlog zakona o spremembah in dopolnitvah Zakona o
               enakih možnostih žensk in moških ter Zakona o uveljavljanju pravic iz javnih sredstev
               ne bo sodelovala, skladno z določili našega Poslovnika, saj ne želimo sodelovati pri
               inflaciji zakonov, ki so jih pripravili poslanke in poslanci, zato napovedujemo
               obstrukcijo pri teh dveh točkah.</p>
               <p>Vljudno pa bi prosil svojo podpredsednico, da dalje odpelje potek te seje.</p>
               <p>Hvala lepa in lep pozdrav.</p>
            </sp>
            <sp xml:id="SDT7-OZDDSZII-nujna-72-2018-04-12.sp2">

               <speaker>PODPREDSEDNICA DR. JASNA MURGEL:</speaker>

               <p>Lep pozdrav v mojem imenu.</p>
               <p>Z velikim zadovoljstvom bom prevzela predsedovanje tej seji, ker gre za zelo pomemben
               zakon, zelo pomembna dva zakona in predlagam, da preidemo kar na predlog Predlog
               zakona o spremembah in dopolnitvah Zakona o enakih možnostih žensk in moških, po
               skrajšanem postopku.</p>
               <p>Na sejo je bil v imenu predlagatelja vabljen poslanec Saša Tabaković, nadalje
               Ministrstvo za delo, družino, socialne zadeve in enake možnosti, Zakonodajno-pravna
               služba in Državni svet Republike Slovenije.</p>
               <p>Gradivo, ki ste ga prejeli je objavljeno na spletni strani Državnega zbora in ste ga
               vsi prejeli, zato ga ne bom zdaj posebej brala.</p>
               <p>Pričenjamo z drugo obravnavo predloga zakona, v kateri bomo opravili razpravo in
               glasovanje o posameznih členih zakona.</p>
               <p>Ali želi predlagatelj<gap n="…"/> Lahko prosim imamo malo več miru v dvorani. Ali želi
               predlagatelj zakona dati dodatno obrazložitev?</p>
               <p>Izvolite. 
               </p>
            </sp>
            <sp xml:id="SDT7-OZDDSZII-nujna-72-2018-04-12.sp3">

               <speaker>SAŠA TABAKOVIĆ (PS SMC):</speaker>

               <p> Spoštovana predsednica, hvala za besedo.</p>
               <p>Zdaj, glede na dogajanje v Državnem zboru bi se rad ob začetku te seje iskreno rad
               zahvalil vsem poslancem, ki danes premorete neko politično higieno, politično
               kulturo, če želite, da v resnici držite kvorum, kvorum sklepčnosti zato, da se lahko
               novela zakona normalno obravnava na današnji seji.</p>
               <p>Predlagana sprememba zakona, podpisalo jo je 40 poslancev, to je tema, ki v resnici
               nagovarja družbeno zagato vpliva spola na kariero. S to temo so soočene vse članice
               Evropske unije, ki so za to tudi samoiniciativno sprejele različne politike. Ravno
               tako tudi Evropska komisija s svojimi smernicami sama napotuje članice naj zakonodajo
               uredijo tako, da bo to vprašanje, ki ga politika včasih prevečkrat potiska na rob,
               čim bolj pravično in enakopravno obravnavano.</p>
               <p>V Sloveniji se problem vpliva spola na kariero odraža predvsem skozi oprijemljive
               analize in statistike, primerjave položaja žensk in moških v družbi, na način, da so
               ženske v povprečju bolj izobražene kot moški, imajo primerljive delovne izkušnje, pa
               vendar se vseeno zgodi neka razpoka, da ženske kljub temu redko posežejo po vodilnih
               delovnih mestih ali konkretneje sodelujejo v oranih odločanja. Ta pojav pri nas
               poznamo predvsem kot t.i. stekleni strop, torej neka vrzel, ki ženskam, kljub
               referencam, ki jih imajo, onemogoča napredovanje po karierni lestvici.</p>
               <p>Ko smo se pogovarjali na okroglih mizah o tej temi nazadnje na dogodku, ki ga je
               organizirala francoska ambasada, skupaj z zagovornikom enakih možnostih, torej gre za
               organ, ki je bil ustanovljene z zakonom, ki smo ga sprejeli v tem sklicu Državnega
               zbora, so bili na tej okrogli mizi oziroma v tej razpravi podani različni razlogi
               oziroma mnenja za takšno dejstvo. In ti zagotovo niso enoznačni.</p>
               <p>Zdaj sociološko gledano so razlogi zakaj prihaja do tega družbenega pojava zelo
               različni, od potreb seveda organiziranja družinskega življenja, do seveda tudi močno
               prisotnega vzroka, ki mu enostavno moramo reči družbena mentaliteta. Žal ta
               pogostokrat izvira pač iz stereotipne miselnosti, da ženske za vodilno mesto
               enostavno niso primerne oziroma so zelo redko prva izbira. Ko so pred časom delali
               raziskavo med zaposlenimi v Sloveniji koga bi raje videli na vodstvenem položaju ali
               pa naj opišejo kvalitete, ki jih mora imeti vodja, jih je velika večina izbrala
               moškega, ki ima tudi, lahko rečemo stereotipno potencirane moške lastnosti, kot sta
               moč, vodstvene sposobnosti, hitra odzivnost v krizi in podobno. Takšna slika pač
               verjetno izhaja iz nekega splošnega stereotipnega prepričanja, ker se, ta anketa je
               to pokazala, se ženske ocenjuje kot manj primerne za delovna mesta vodij, pač
               podčrtano z mnenjem, da tipične lastnosti žensk nekako niso skladne s tipičnimi
               lastnostmi dobrih vodij. Posledično pa jih potem, tako je pokazala ta analiza,
               kadroviki nekako ne vidijo kot dobre, potencialne kandidatke za ta mesta, kar seveda
               potem vpliva na manjšo dostopnost vodilnih položajev za ženske.</p>
               <p>Prav tako se to neskladje kaže na slabše ocene žensk na vodilnih položajih. To je v
               bistvu zelo pomenljiv rezultat, glede dejstva, da podjetja, če samo pogledamo
               Republiko Slovenijo, ki so večinoma v lasti podjetnic, bolje prosperirajo, ker imajo
               tudi glede na analize večje dobičke. Kljub temu, da se več žensk vpiše na
               univerzitetno izobraževanje, da jih več konča študij, so pri končanju študija
               uspešnejše, se ta vzorec v resnici pokaže takoj, še preden se recimo posameznice
               odločijo za družinsko življenje. To pomeni, da se ta vrzel pokaže že takoj ob prvem
               vstopu na trg dela, kjer prvo zaposlitev dobi tretjina njih, medtem ko je statistika
               pri moških veliko boljša. Torej, kljub temu, da jih manj konča izobrazbo in jih na ta
               način seveda tudi manj vstopi na trg dela, zaposlitev dobi kar več kot polovica. In
               ta vrzel se potem znotraj družbe samo še širi po karierni poti, kjer ženske
               predstavljajo le 18 % mest v organih odločanja na najvišji ravni podjetij. Moških je torej 82 %, med
               njimi pa je v resnici samo 3 % direktoric in 97 % direktorjev. Zato v resnici ni niti
               čudno, da je razkorak med mesečnimi prejemki splošno gledano toliko večji, če pustimo
               ob strani pač to žalostno statistiko, da so ženske pri nas še vedno za enako delo
               plačane manj kot moški.</p>
               <p>Moram dodati, da je Državni zbor sprejel resolucijo o nacionalnem programu za enake
               možnosti žensk in moških, ki določa, da mora Državni zbor do leta 2020, torej ostalo
               je še dobro leto in pol oziroma slabi dve leti, sprejeti spremembe in ukrepe, ki bodo
               pristojna telesa in organe javnega prava še bolj zavezali k spoštovanju uravnotežene
               sestave glede na spol. Temu je Državni zbor do neke mere sledil pri zakonih o
               nagradah na področju kulture, znanosti in šolstva, kjer se je spolna uravnoteženost
               uvedla tudi v organe odločanja glede nagrad. Tukaj bi rad poudaril, da smo bili pri
               tem vprašanju, tako koalicija, kot tudi opozicija soglasni. Pri ostalih sferah pa se
               mi vseeno zdi, da smo nekako, imam občutek, nekako ostali preveč sramežljivi. Zato je
               tudi danes pred vami predlagana novela zakona, ki na ravni organa odločanja v osebah
               javnega prava, torej javnih zavodovo, kot tudi javnih podjetij uvaja 40 % zastopanost
               pod reprezentativnega spola. Torej, ženskega ali moškega. Ker moramo vedeti, da so
               nekateri organi pa tudi feminizirani.</p>
               <p>Seveda pa kvota velja v tistem delu, kjer se s strani ustanovitelja delegira člane.
               Torej, ne gre za kvoto na celotni organ, ker je sestava organa zelo različna in tudi
               delegiranje članov poteka na različne načine. Imamo primer volitev v organ, ampak
               dejansko se tisti del za katerega je odgovoren ustanovitelj.</p>
               <p>Zakaj je to potrebno, lahko pojasnim samo na primeru, kjer imamo v upravnem odboru
               Univerze v Ljubljani, ki je najvišja kulturno-izobraževalna institucija od 9 članov
               odbora natančno nič žensk.</p>
               <p>Tako, da težko rečemo, da ni primernih kandidatk, ki bi lahko zasedle mesto
               odločanja. Kandidatke zagotovo so, ampak pač se mi zdi, da neke stvari morda tudi na
               način spremembe zakonodaje je treba spremeniti v samem miselnem vzorcu naše
               družbe.</p>
               <p>Rad bi poudaril, da novela posega v javno sfero, torej novela ne posega v zasebno
               sfero, in predlaga tudi rešitve, ki so življenjske in v praksi tudi uresničljive.</p>
               <p>Tu bi dodal, da bom kot predlagatelj z amandmajem sledil mnenju Zakonodajno-pravne
               službe, to pomeni, da bo novela od objave v Uradnem listu veljala samo za novo
               nastale postopke delegiranja, kar pomeni, da za vse tiste postopke, ki so trenutno v
               teku, ta novelacija zakona ne velja. To je recimo ta vsebinska rešitev, če lahko tako
               rečem. Ostale so nomotehnične.</p>
               <p>Za konec, na kratko bi samo dodal, da je zakon seveda stvar politične presoje,
               zrelosti. Dejstva so po mojem mnenju sama po sebi več kot pomembna, pa tudi povedna.
               Tako, da novelo podpira tako Gospodarska zbornica Slovenije, tako Zveza svobodnih
               sindikatov, kot tudi Klub parlamentark Državnega zbora.</p>
               <p>Toliko za enkrat.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-72-2018-04-12.sp4">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Besedo dajem Zakonodajno-pravni službi, če želi gospa Mira Palhartinger.</p>
               <p>Izvolite.</p>
            </sp>
            <sp xml:id="SDT7-OZDDSZII-nujna-72-2018-04-12.sp5">

               <speaker>MIROSLAVA PALHARTINGER:</speaker>

               <p>Pozdravljeni. Hvala za besedo.</p>
               <p>Bom kratko.</p>
               <p>V bistvu, povedano je že bilo, da so bile naše konkretne pripombe v amandmajih
               ustrezno upoštevane.</p>
               <p>Sicer pa z vidika svojih nalog nismo imeli izrecnih pripomb k predlaganim rešitvam, z
               izjemo ugotovitve pravzaprav, da predlog zakona v zakon ne vgrajuje tudi nekih
               mehanizmov, ki bi zagotavljali dejansko tudi izvedbo in izvrševanje oziroma ne ureja
               posledic neizvajanja predlaganih določb.</p>
               <p>Toliko.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-72-2018-04-12.sp6">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Želi besedo predstavnik Državnega sveta gospod Tomaž Horvat?</p>
               <p>Izvolite.</p>
            </sp>
            <sp xml:id="SDT7-OZDDSZII-nujna-72-2018-04-12.sp7">

               <speaker>TOMAŽ HORVAT:</speaker>

               <p>Hvala lepa za besedo.</p>
               <p>Komisija Državnega sveta je predlog zakona obravnavala in ga tudi podprla.</p>
               <p>Komisija predlog zakona ocenjuje kot smiselnega in kot enega od dodatnih mehanizmov
               za doseganje enakopravnosti spolov v javni sferi na lokalnem nivoju.</p>
               <p>Zaveda se, da je v delovnih oziroma strokovnih krogih zagotavljanje zastopanosti obeh
               spolov dobro, tako z vidika boljšega vzdušja na delovnem mestu, kot produktivnosti in
               strokovnega razvoja.</p>
               <p>Komisija ugotavlja, v marsikateri stroki med zaposlenimi na operativni ravni
               prevladujejo ženske. Medtem ko vodstvene položaje pa v večini zasedajo moški. Ker je znano, da se ženske
               za prevzem vodstvenih položajev na splošno težje odločajo, bi bilo po mnenju komisije
               treba najti načine kako jih spodbuditi k takšnim odločitvam. V komisiji vidijo
               rešitev predvsem v spremembi načina razmišljanja celotne družbe, pri čemer k
               ozaveščanju o pomenu enakosti spolov lahko do določene mere pripomore tudi uvedba
               kvot, kot so pokazali dobri zgledi skandinavskih držav.</p>
               <p>Komisija je razpravljala tudi o specifičnem segmentu neenakosti žensk in moških, o
               plačilu za opravljeno delo. Aktualne analize kažejo, da se v Sloveniji te razlike
               izrazito povečujejo. Predvsem je zaskrbljujoče, da do navedenih razlik prihaja tudi v
               javni upravi, ker ima država vendarle možnosti, da bi takšne razlike drastično
               zmanjšala oziroma izničila.</p>
               <p>Komisija predlaga, da se na podlagi pozitivne diskriminacije na ravni zakonodaje
               poskrbi za zaščito posameznega spola tudi v primerih, ko splošne določbe glede kvot
               ne zadostujejo za rešitev težav. Na primer, pri zaposlovanju v povezavi z nosečnostjo
               ali po vrnitvi s porodniškega dopusta.</p>
               <p>Komisija ugotavlja, da navkljub na videz nepotrebnemu formalizmu sistem kvot očitno
               daje določene pozitivne rezultate. Na primer, pri volitvah v Državni zbor. Posledično
               je po njenem mnenju smiselno podoben pristop prenesti tudi v druge sfere delovanja
               države.</p>
               <p>Kot že rečeno na začetku, komisija predlog zakona podpira.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-72-2018-04-12.sp8">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Želi besedo Vlada?</p>
               <p>Besedo dajem državni sekretarki gospe Martini Vuk.</p>
               <p>Izvolite.</p>
            </sp>
            <sp xml:id="SDT7-OZDDSZII-nujna-72-2018-04-12.sp9">

               <speaker>MARTINA VUK:</speaker>

               <p><stage>/ mikrofon ni vključen, slaba slišnost/</stage> Hvala lepa.</p>
               <p>Zelo na kratko.</p>
               <p>Vlada je predlog zakona obravnavala in mu ne nasprotuje. Prejeli ste to mnenje Vlade,
               z<gap n="…"/> <stage>/ mikrofon ni vključen, slaba slišnost/</stage> in kakšno pojasnilo<gap n="…"/> <stage>/ mikrofon ni
               vključen, slaba slišnost/</stage> v nadaljevanju<gap n="…"/> <stage>/ mikrofon ni vključen, slaba slišnost/</stage></p>
            </sp>
            <sp xml:id="SDT7-OZDDSZII-nujna-72-2018-04-12.sp10">

               <speaker>PODPREDSEDNICA DR. JASNA MURGEL:</speaker>

               <p>Hvala lepa.</p>
               <p>Ugotavljam, da so bili k predlogu zakona vloženi amandmaji, ki jih je vložil
               predlagatelj Saša Tabaković, in sicer k 1. in 2. členu ter amandma za novo
               poglavje.</p>
               <p>Predlagam, da obravnavo opravimo na način, da razpravljamo po vrsti o vsakem členu in
               glasujemo o amandmaju. Po glasovanju o amandmajih pa na koncu še glasujemo o vseh
               členih skupaj v skladu s tretjo alinejo prvega odstavka k 128. člena Poslovnika. Ali
               kdo temu nasprotuje? Ugotavljam, da ne.</p>
               <p>Odpiram torej razpravo o 1. členu in amandmaju k temu 1. členu. Ali imamo<gap n="…"/>
               Ugotavljam, da ni<gap n="…"/> Je<gap n="…"/> Aha, se opravičujem.</p>
               <p>Kolega Mesec, izvoli.</p>
            </sp>
            <sp xml:id="SDT7-OZDDSZII-nujna-72-2018-04-12.sp11">

               <speaker>LUKA MESEC (PS Levica):</speaker>

               <p>Ja, na kratko.</p>
               <p>V Levici predlog podpiramo in tudi sam bi opozoril na par stvari glede neenakosti
               žensk.</p>
               <p>Zdaj, Slovenija se rada pohvali s plačno enakostjo, da je med evropskimi državami med
               tistimi, ki imajo najbolj enake zaslužke med ženskimi in moškimi, ti naj bi znašali
               7,8 %, naj bi ženske zaslužile manj od moških, medtem ko je povprečje na ravni
               Evropske unije bilo, vsaj letos in lani, bistveno slabše. Ampak, treba je pa
               povedati, da smo hkrati med državami, kjer se ta razkorak najbolj povečuje. Od leta
               2011 naj bi se razlika med plačami v škodo žensk povečala pri nas za 4,5 odstotne
               točke, kar nas skupaj s Portugalsko uvršča med države z največjim povečanjem
               razlike.</p>
               <p>Drugi moj komentar bi bil glede kvot. Tudi to v Levici podpiramo. Ne gre za nek akt
               prisile ali pa od mrtvih obujen koncept. Treba je to razumeti precej širše. In sicer,
               to so mehanizem, ki se je povsod, kjer je bil uveden, izkazal za precej učinkovit pri
               zagotavljanju prisotnosti žensk v sferah politike, gospodarstva, upravljanja in tako
               naprej in države, po katerih se radi zgledujemo, predvsem tiste na severu Evrope, že
               dolgo delujejo na ta način.</p>
               <p>Tako, da mi predlog absolutno pozdravljamo in ga bomo podprli.</p>
            </sp>
            <sp xml:id="SDT7-OZDDSZII-nujna-72-2018-04-12.sp12">

               <speaker>PODPREDSEDNICA DR. JASNA MURGEL:</speaker>

               <p>Ugotavljam, da ni več predlogov za razpravo.</p>
               <p>Zato bomo glasovali o amandmaju k 1. členu. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 1. členu sprejet. Prehajamo na razpravo o vloženem amandmaju k 2. členu
               zakona. Prosim, je kaj nejasnega? Ali želi kdo razpravljati o vloženem amandmaju k 2.
               členu? Ugotavljam, da ne. Potem prehajamo na glasovanje o amandmaju k 2. členu.
               Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 2. členu sprejet.</p>
               <p>Prehajamo na amandma za novo poglavje Prehodne in končne določbe. Ali želi kdo
               razpravljati o tem? Ugotavljam, da ne. Potem prehajamo na glasovanje o tem amandmaju.
               Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Zdaj pa prehajamo še na glasovanje o vseh členih skupaj. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil zakon v celoti sprejet.</p>
               <p>Ugotavljam, da so bili vsi členi sprejeti.</p>
               <p>S tem je obravnava zakona na matičnem telesu zaključena.</p>
               <p>Zato moramo določiti še poročevalca na seji Državnega zbora. Predlagam, da sem to
               jaz, predsedujoča.</p>
               <p>S tem zaključujem drugo obravnavo predloga zakona na matičnem delovnem telesu.</p>
               <p>Prehajamo na <title>2. TOČKO DNEVNEGA REDA</title>, in sicer <title>PREDLOG ZAKONA O SPREMEMBI ZAKONA O UVELJAVLJANJU PRAVIC IZ JAVNIH SREDSTEV, PO
               SKRAJŠANEM POSTOPKU.</title>
               </p>
               <p>Zdaj, žal, moram ugotoviti, da je seja v tem trenutku nesklepčna, ker imamo samo,
               kolikor lahko preštejemo, 8 navzočih poslancev.</p>
               <p>Odrejam 2 minuti pavze, da<gap n="…"/> <stage>/ medsebojni pogovor/</stage></p>
               <p>Dobro 2 minuti pavze, da ugotovimo ali bomo potem v nadaljevanju sklepčni.</p>
               <p>Torej, seja se bo nadaljevala ob 16.25.</p>
               <p><stage type="time">(Seja je bila prekinjena ob 16.23.)</stage>
               </p>
               <stage type="time">(Seja se je nadaljevala ob 16.25.)</stage>
            </sp>
            <sp xml:id="SDT7-OZDDSZII-nujna-72-2018-04-12.sp13">

               <speaker>PODPREDSEDNICA DR. JASNA MURGEL:</speaker>

               <p>Ponovno ugotavljam, da<gap n="…"/> Ali lahko malo prosim!</p>
               <p>Nadaljujem s sejo in ugotavljam, da ponovno nismo sklepčni.</p>
               <p>Zaradi tega odreja 10 minutni premor in prekinjam sejo za 10 minut. Torej do
               16.35.</p>
               <p><stage type="time">(Seja je bila prekinjena ob 16.25.)</stage>
               </p>
               <stage type="time">(Seja se je nadaljevala ob 16.35.)</stage>
            </sp>
            <sp xml:id="SDT7-OZDDSZII-nujna-72-2018-04-12.sp14">

               <speaker>PODPREDSEDNICA DR. JASNA MURGEL:</speaker>

               <p>Nadaljujemo s sejo.</p>
               <p>Po tretjem preverjanju sklepčnosti in po drugi prekinitvi seje ugotavljam, da še
               vedno nismo sklepčni, zato prekinjam to sejo.</p>
               <p>O nadaljevanju te seje boste obveščeni.</p>
               <p>Hvala lepa.</p>
               <p>Nasvidenje. <stage type="time">(SEJA JE BILA PREKINJENA 12. APRILA 2018 OB 16.35.)</stage>
               </p>
            </sp>
         </div>
      </body>
   </text>
</TEI>
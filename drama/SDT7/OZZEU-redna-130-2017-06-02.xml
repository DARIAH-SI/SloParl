<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-130-2017-06-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EA6D9DB9057F74AAC12581240045D298</idno>
               <idno type="custom" subtype="day">8E585C98B6D64BF8C12581380040A635</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=8E585C98B6D64BF8C12581380040A635</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-130-2017-06-02.OZZEU" n="130">
               <name>redna seja</name>
               <date when="2017-06-02"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-130-2017-06-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-130-2017-06-02.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">130. seja</stage>
            <stage type="date">(2. junij 2017)</stage>
            <stage type="chairman">Sejo je vodil Kamal Izidor Shaker, predsednik odbora.</stage>
            <stage type="time">Seja se je začela ob 9.10.</stage>


            <sp xml:id="SDT7-OZZEU-redna-130-2017-06-02.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, cenjeni kolegi. Začenjam 130. sejo Odbora za zadeve Evropske
               unije in vas obveščam, da gospo Vlasto Počkaj na tej seji nadomešča mag. Branislav
               Rajić in Ireno Grošelj Košnik gospa Andreja Potočnik in gospoda Marka Pogačnika mag.
               Andrej Šircelj.</p>
               <p>Obveščam vas tudi, da so na sejo povabljeni poslanci Evropskega parlamenta iz
               Republike Slovenije, predstavniki Vlade, Državnega sveta, k 4. točki pa tudi Skupnost
               občin Slovenije, Združenje občin Slovenije in Združenje mestnih občin Slovenije. Vse
               navzoče lepo pozdravljam, predvsem ministrico za kohezijo SVRK.</p>
               <p>Prehajam na določitev dnevnega reda seje Odbora za zadeve Evropske unije. S sklicem
               seje ste ga tudi prejeli, naknadno 24. 5. in 31. 5. še predlog za razširitev dnevnega
               reda, zato predlagam, da se dnevni red razširi z naslednjima točkama dnevnega reda,
               in sicer:</p>
               <p>4. točko dnevnega reda - Poročilo o izvajanju evropske kohezijske politike 2014 -
               2020 za obdobje januar 2014 - marec 2017 in</p>
               <p>5. točko dnevnega reda - Predlog sklepa Odbora za zadeve Evropske unije o javni
               predstavitvi mnenj o Beli knjigi o prihodnosti Evrope.</p>
               <p>Prehajamo na odločanje za razširitev in če se strinjate, bi glasovali o obeh širitvah
               skupaj. Ne vidim nobenega nasprotovanja, zato pričenjam glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(? članov.)</stage> </p>
               <p>Ugotavljam, da je predlog za razširitev sprejet.</p>
               <p>Ker mi Poslovnik omogoča prestavitev točk dnevnega reda, bi začeli s <title>4. TOČKO
                  DNEVNEGA REDA, IN SICER POROČILO O IZVAJANJU EVROPSKE KOHEZIJSKE POLITIKE 2014 -
                  2020 ZA OBDOBJE JANUAR 2014 - MAREC 2017.</title>
               </p>
               <p>Gradivo k tej točki smo od Vlade prejeli 19. 5. 2017.</p>
               <p>Kar lepo prosim ministrico brez resorja, pristojno za področje razvoja, strateške
               projekte in kohezijo, gospo Alenko Smerkolj, da nam predstavi to poročilo o izvajanju
               evropske kohezijske politike.</p>
               <p>Izvolite.</p>
            </sp>
            <sp xml:id="SDT7-OZZEU-redna-130-2017-06-02.sp2">

               <speaker>ALENKA SMERKOLJ:</speaker>

               <p>Ja, hvala za besedo, predsedujoči. Lep pozdrav vsem poslankam, poslancem, pa tudi
               udeležencem.</p>
               <p>Ja, kot je napovedano, vam bom danes predstavila kvartalno poročilo o izvajanju
               evropske kohezijske politike za obdobje od začetka leta pa do 31. marca, se pravi za
               prvi kvartal. Kot po navadi, pa glede na oddaljenost bom nadgradila te podatke tudi s
               podatki za konec maja letošnjega leta.</p>
               <p>Na zadnji seji, pa potem tudi v okviru razprave na zahtevo opozicijske stranke SDS
               sem obljubila, da bomo v bistvu v letošnjem letu predstavljali ne samo kvartalne
               podatke, temveč tudi vse ostale aktivnosti, ki so potrebne za to, da sploh pridemo do
               številk, ko govorimo o projektih, ki so odobreni, ko govorimo o realizaciji pri
               posamezni prednostni osi in ki nam bodo omogočili, da bomo lahko tudi v tem
                  obdobju, verjamem,
               govorili o uspešnem črpanju.</p>
               <p>Ampak najprej pojdimo na finančne podatke. V tem četrtletnem poročilu imate podatke
               na presečni datum 31. 3. in kot rečeno, bom povedala tudi podatke za 31. 5. Na dan
               31. 3. je bilo izdanih 190 odločitev o podpori oziroma če se izrazim drugače, do
               konca marca smo potrdili 190 projektov, programov, javnih razpisov v skupni vrednosti
               940 milijonov evrov in primerjava s koncem maja pove, da smo v teh dveh mesecih
               dodali še 60 milijonov evrov oziroma dodatnih 17 odločitev o podpori, kar pomeni, da
               smo zdaj na 207 odločitvah in da smo ravno v tem tednu, v zadnjih dneh majah
               prekoračili eno milijardo evrov. Vemo pa, da imamo na razpolago tri milijarde.</p>
               <p>Zdaj, če celotno številko teh 190 odločitev o podpori razdelim oziroma malo
               razčlenim, je potem slika takšna: odobrenih je bilo 61 javnih razpisov v skupni
               vrednosti 283 milijonov evrov; odobrenih je bilo 23 programov, iz katerih bodo ravno
               tako sledili javni razpisi v vrednosti nekaj manj kot 181 milijonov evrov; na koncu
               je bilo odobrenih še 69 projektov v skupni vrednosti 451 milijonov evrov. Odobrenih
               pa je bilo tudi 37 strategij lokalnega razvoja, ki ga vodi skupnost, nekaj več kot 24
               milijonov evrov, te strategije pa so podlaga za izvedbo projektov, ki izhajajo iz
               instrumenta CLLD, to je lokalni razvoj, ki ga vodi skupnost.</p>
               <p>Če povzamem, do konca marca je bilo izdanih 190 odločitev v skupni vrednosti 940
               milijonov, do konca pa smo uspeli prekoračiti prvo milijardo evrov, ki je na
               razpolago v operativnem programu, to pa pomeni, da imamo v tem trenutku odobreno
               tretjino sredstev celotnega programskega obdobja. Ta tretjine, kot veste, je bila
               odobrena v manj kot dveh letih. Veste, kdaj smo lahko začeli, kdaj smo lahko izdali
               prvo odločitev o podpori. To je bilo julija 2015 in če bomo nadaljevali v takšnem
               tempu, bodo vsa sredstva odobrena v naslednjih treh letih, to pa pomeni, da imamo
               potem za te zadnje še tri leta za izvajanje, ker vemo, da se perspektiva zaključi do
               leta 2023.</p>
               <p>Zdaj pa mogoče še nekaj o novostih v tem poročilu. Verjamem, da ste jih tudi sami
               opazili. Poročilo je obsežnejše za tisti del, ki govori o aktivnostih, ki smo jih ali
               pa jih moramo še narediti, da se bomo izognili tistim čerem, ki nas lahko čakajo na
               poti do uspešnega zaključka črpanja. Na tem mestu bi želela predvsem izpostaviti, da
               smo s tem kvartalnim poročilom nekaterim resorjem naložili, da pripravijo akcijske
               načrte zato, ker je na teh resorjih oziroma na nekaterih prednostnih oseh nujno
               potrebno pospešiti izvajanje že potrjenih projektov. Če samo pogledamo, povedala sem,
               da smo trenutno na eni milijardi evrov že odobrenih projektov. Ko gledamo črpanje, v
               bistvu, ko gledamo izplačila iz proračuna pa smo na približno 160 milijonih in zdaj
               seveda ta zgodba je ena velika diskrepanca. Se pravi, zdaj smo na vrsti mi, da še
               bolj učinkujemo kot priganjalec resorjev za pospešitve.</p>
               <p>Povedala bi rada tudi to, da v letošnjem letu prvič pride v veljavo pravilo N+3. O
               tem smo že govorili, in to pomeni, da moramo imeti do konca leta realizacijo, ki ne
               bo manjša, kot so alokacije v finančnem delu operativnega programa, to so finančne
               tabele. V bistvu za dosego tega cilja, če jih ne dosežemo, v bistvu govorimo
               dobesedno o izgubi sredstev in tako bomo zdaj delali vsako leto. Za letošnje leto,
               2017, ko imamo to prvič pred seboj, imamo v bistvu 5 ciljev.  Na vsakem od skladov je potrebno doseči ta
               finančni cilj. Na Kohezijskem skladu je seveda samo en, ker nimamo delitve med vzhod
               in zahod, na obeh ostalih skladih, na Skladu za regionalni razvoj in na Socialnem
               skladu pa imamo v bistvu na vsakem dva cilja, enega za vzhod in enega za zahod. Tega
               seveda ni v poročilu, želim pa biti popolnoma transparentna, kje stojimo v tem
               trenutku. Nismo seveda še na polovici letošnjega leta, ampak imamo nekatere skrbi. V
               primeru Kohezijskega sklada je potrebno realizirati nekaj manj kot 50 milijonov
               evrov. Do danes smo realizirali 91 milijonov evrov, tako da tukaj seveda letos ni
               nobene skrbi. V primeru Evropskega sklada za socialni razvoj imamo na vzhodni
               Sloveniji realizacijo zahtevano v višini 28 milijonov, tukaj smo že zdaj na 27
               milijonih, kar pomeni, da bomo v bistvu z dinamiko, ki jo imamo, seveda tudi bogato
               prešli, na zahodni Sloveniji je potrebno doseči 29,4 milijona, tukaj nam manjka še 6
               milijonov in pol, kar pomeni, da tudi glede na to, kako se ti programi izvajajo, ni
               nobene skrbi. Tisto, kar pa povzroča skrbi, pa so Evropski sklad za regionalni
               razvoj, kjer imamo v primeru vzhodne kohezijske regije potrebo po realizaciji 77
               milijonov evrov, danes smo na 5,4, ravno tako je znaten izziv tudi na zahodni
               Sloveniji, kjer moramo doseči sicer nekaj manj, 44,5 milijona, smo pa 3,8 milijona.
               Mi seveda komuniciramo z resorji, dobivamo njihove načrte in njihovi načrti in tudi
               izvedbeni načrt kaže, da bomo te cilje ne samo dosegli, ampak jih bogato presegli,
               kljub temu pa smo v naši službi naložili resorjem, da v primeru tega Evropskega
               sklada za regionalni razvoj, kjer moramo po naši oceni zelo pospešiti črpanje,
               pripravijo akcijske načrte, iz katerih bo razvidno, kaj so čisto realne zgodbe, in te
               reakcijske načrte bomo potem tudi spremljali tedensko. Dejstvo je, da, če bomo
               ocenili, da je kakršenkoli problem, jih nameravamo takoj sprožiti za obravnavo na
               seji Vladi.</p>
               <p>Kateri resorji so dobili to nalogo? MIZŠ in MGRT za dve osi, to sta ena in tri, se
               pravi to pomeni konkurenčnost raziskav in tehnološkega razvoja v skladu s pametno
               specializacijo in pa konkurenčno podjetništvo. Drugo je MOP, Ministrstvo za okolje in
               prostor, ki zaostaja pri protipoplavnih ukrepih na peti prednostni osi in pa na šesti
               v okviru Nature 2000. Zadnje, Ministrstvo za infrastrukturo za prednostno os sedem.
               Tam pa je v bistvu en delček, ki govori o spodbujanju trajnostne mobilnosti. Mi smo v
               vladnem gradivu in tudi s sklepom zadolžili resorje, da nam te akcijske načrte
               posredujejo danes. Danes je torej rok in v naslednjem tednu, ko jih bomo preučili, se
               bomo odločili o nadaljnjih ukrepih, do kakšnega nivoja in na kakšen način bomo
               kakšnega spremljali. Seveda pa tudi, če bo potrebno ali pa če bomo ugotovili še
               kakšno dodatno zaostajanje, pa nameravamo na enak način delati tudi z ostalimi
               resorji.</p>
               <p>Še ena stvar je. V bistvu po naši oceni zaostajamo tudi na področju finančnih
               inštrumentov, zato je že v tem gradivu, ki ga imate pred seboj, pripravljen akcijski
               načrt za vzpostavitev mehanizma izvajanja finančnih inštrumentov. Ta je absolutno, po
               mojem mnenju, največji izziv oziroma ga moramo najbolj skrbno spremljati, zato ker je
               seveda zelo obsežen. Mi moramo doseči, da iz tega naslova v letošnjem letu počrpamo
                   prvih 60 milijonov
               evrov, in v bistvu ravno teh 60 milijonov evrov bo tistih kritičnih za to, da bomo
               lahko na obeh, tako na vzhodni kot zahodni kohezijski regiji, v okviru Evropskega
               sklada za regionalni razvoj tudi dosegli vse, kar moramo doseči.</p>
               <p>Smo pa nekatere ukrepe, ki naslavljajo problematiko doseganja tega pravila,
               predvideli tudi v sami spremembi operativnega programa in sprememba operativnega
               programa, o kateri smo tudi že kar veliko govorili na tem odboru, je seveda velika
               zgodba letošnjega leta. In da se, mogoče preden začnem govoriti o tem, še enkrat
               ustavim pri pravilu N+3 <gap n="…"/> Za spremembo operativnega programa smo vključili kot
               praktično ukrepe dejansko recimo dva večja projekta, to sta obvoznica Murska Sobota
               in pa Krško, ki imata popolnoma pripravljene dokumentacije, se deloma že izvajata,
               obe sta vzhodni kohezijski regiji in obe nam bosta tukaj omogočili tudi bistveno
               boljše črpanje na tem področju.</p>
               <p>Zdaj pa, če grem na kontekst spremembe operativnega programa, pa mogoče zraven, glede
               na to, da vedno govorim o dvojčku, ker vemo, da za potrditev spremembe operativnega
               programa potrebujemo tudi soglasje kohezijskih regij in za soglasje kohezijskih regij
               moramo imeti čisto situacijo tudi na področju regionalnega razvoja, lahko poročam, da
               je včeraj Vlada sprejela ta dvojček, tako da moram v bistvu reči, da je bil to tisti
               prvi velik kamen, ki nas je, ali pa velika ovira, ki nas je čakala na poti do tega,
               da pridemo do uspešnega konca. Dejstvo je, da smo v zadnjih treh mesecih imeli zelo,
               zelo intenziven dialog tako predstavniki MGRT, ki so za to pristojni, in pa tudi mi
               kot organ opravljanja, tako da smo dejansko do soglasja, verjamem, da smo našli
               skupen prostor, da se drugače izrazim, z vsemi in verjamem, da bomo uspešni pri vseh
               naslednjih korakih, ki nas ta trenutek čakajo. To pa pomeni, da sta naslednji teden,
               7. junija sklicani obe seji razvojnih svetov obeh kohezijskih regij, ki morata
               spremembo operativnega programa potrditi, 13. junija potem potrebujemo potrditev na
               Odboru za spremljanje operativnega programa in potem seveda sledi sprememba
               Partnerskega sporazuma. Tam imamo seveda zraven še MKGP in pa Razvoj podeželja in
               najkasneje 10. julija moramo tudi formalno vložiti zahtevo po spremembi operativnega
               programa v sistem SFC, zato da v jeseni, to je dogovor s komisijo, lahko dobimo
               kljukico in da lahko tudi iz tega naslova začnemo zahtevati že povračila iz Bruslja
               do konca letošnjega leta. Tako da urnik, časovnica je zelo napeta.</p>
               <p>Nedvomno, pa res želim poudariti, da predlagana sprememba zagotavlja sredstva za
               projekte od spodaj navzgor. Torej, regijam bo na voljo več kot 400 milijonov evrov
               oziroma, če sem bolj natančna, prek 470 oziroma 477 milijonov evrov in naslednje
               povabilo za sofinanciranje projektov, ki ga bo objavil MGRT, bo uvrščen v dogovor za
               razvoj regij na način, da bo, če se prav spomnim, mislim, da bo razpis oziroma vabilo
               v višini okrog 430 milijonov evrov. Regije pa se bodo tudi same odločile, kaj bodo iz
               prvega povabila podpisali in česa ne, tako da trenutno v svetih posameznih regij
               poteka kar precej intenzivna zgodba, katere projekte dejansko želijo kot svoje
               razvojne projekte sfinancirati.</p>
               <p>Tisto, kar je meni tudi izjemno pomembno, je, da smo uspeli sredstva usmeriti v
               investicijsko področje, in to je predvsem področje, kjer je v resnici v Sloveniji največji manko
               in kjer tudi iz proračuna ne moremo zagotavljati sredstev, to pa je komunalna
               infrastruktura.</p>
               <p>Na odboru v letošnjem letu, pa tudi v okviru razprave, ki smo jo imeli, je<gap n="…"/> Pa želim
               to informacijo mogoče končati še z vprašanjem na temo našega informacijskega sistema
               in to bi bilo veliko, veliko vprašanj. Zdaj lahko povem, včeraj, se pravi 1. 6., smo
               šli v produkcijo in torej sistem, informacijski sistem eMA imamo. Pravzaprav je zdaj<gap n="…"/>
               To pomeni, da ISARR, o katerem je bilo tudi na tem odboru izrečenih veliko besed,
               praktično ni več. Ne morem reči, da ga popolnoma ni več, ampak v bistvu zagotavlja
               samo še arhiv oziroma to pomeni, da zagotavlja samo še revizijsko sled za to, kar se
               je dogajalo v prejšnji perspektivi oziroma do sedaj, kar pa pomeni, da je vse
               funkcije izvajanja operativnega programa zdaj prevzela eMA. V maju so potekala tudi
               vsa izobraževanja uporabnikov, kolikor imamo trenutno odzivov, so pozitivni in to je
               tisto, kar me pravzaprav veseli. Ne zapiramo pa si oči, tukaj želimo dodajati tem
               obveznim funkcionalnostim še tiste, ki niso obvezne, so pa zdaj na vrste stvari, ki
               jih želimo v bistvu nadgraditi predvsem zato, da bodo lahko bolj uporabnikom
               prijazne, to pa je tisti moj ključni cilj, ki sem si ga že od začetka zadela. Seveda
               pa je na začetku najprej treba poskrbeti, da je tisto, kar je obvezno,
               vzpostavljeno.</p>
               <p>Tako da v treh mesecih ali pa bom rekla zdaj že kar v petih se je res veliko
               dogajalo. Ni bilo lahko, ampak verjamem, da se je splačalo in da se splača, ker že
               samo, tukaj pa bom končala relativno hitro<gap n="…"/> Dejstvo je, da naslednji vikend poteka
               akcija <q>"EU projekt – moj projekt"</q> in odziv na to vsakoletno akcijo, ki jo zdaj
               izvajamo tretjič, je vsako leto večji, zato sem, moram reči, vedno znova presenečena,
               koliko dobrih projektov imamo, kakšen odziv dobivamo. Vesela sem tudi zato, ker je
               tudi ta akcija dokaz, da je evropska kohezijska politika z vsemi temi podprtimi
               projekti res globoko zasidrana tudi med ljudmi. Letos smo šli spet drugače, želimo
               biti inovativni. Letos so v bistvu sami državljani, državljanke predlagali tiste
               projekte, ki so bili najboljši v posameznih regijah, potem smo šli na glasovanja in
               kar 63 tisoč ljudi se je odzvalo in glasovalo za te projekte. Predstavitev teh
               zmagovalnih v vseh regijah bo naslednji petek in pa naslednjo soboto in želim si, da
               se tudi kdo od vas udeleži teh stvari. Bo prijetno, tam bo tudi nekaj takšnih
               uspešnih Slovencev po različnih dvanajstih regijah, malo bo glasbe, malo bo smeha,
               kuhanja in verjamem, da bo čas za vse vas in nas koristen. V glavnem, jaz jih bom
               poskušala čim več obiskati, žal pa se je v enem dnevu težko pripeljati čez celo
               Slovenijo. Tako da vabljeni.</p>
               <p>S tem bi rada tudi zaključila ta uvodni del. Z Bojanom Suvorovom, kot ste že
               navajeni, sva pa seveda na voljo za vsa vaša vprašanja.</p>
               <p>Hvala.</p>
            </sp>
            <sp xml:id="SDT7-OZZEU-redna-130-2017-06-02.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam, spoštovana ministrica, za to predstavitev.</p>
               <p>Zdaj pa odpiram razpravo poslank in poslancev. Ker ne vidim<gap n="…"/></p>
               <p>Gospod Jožef Horvat, izvolite. Imate besedo.</p>
            </sp>
            <sp xml:id="SDT7-OZZEU-redna-130-2017-06-02.sp4">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Spoštovana gospa ministrica s sodelavci, spoštovani
               ostali predstavniki Vlade, kolegice in kolegi lepo vas pozdravljam v imenu Poslanske
               skupine Nove Slovenije.
               Hvaležen sem ministrici, njenim sodelavcem za predstavitev tega poročila. Saj se
               spomnite, v tej finančni perspektivi 2014-2020 smo bili ob dosedanjih obravnavah
               podobnih poročil dokaj kritični, nihče ni bil zadovoljen, tudi vi, gospa ministrica,
               niste bili zadovoljni. Danes je tukaj pred nami nekaj pozitivnih signalov, kar kaže
               na to, da bi bila Republika Slovenija le bila sposobna do konca predvidenega termina
               počrpati vsa ta sredstva, ki so praktično naša edina nepovratna razvojna sredstva in
               bi bilo škoda, tudi če bi en evro ostal v Bruslju, kot radi rečemo.</p>
               <p>Vesel sem tudi, da je v produkcijski fazi informacijski sistem eMA. Bili smo zelo
               kritični do tega. To je bila ena cokla, kar se tiče sistema črpanja kohezijskih
               sredstev in zadovoljen sem, da na nek način informacijski sistem ISARR počasi ugaša.
               Vse se pravzaprav začne in konča pri informacijskih sistemih in če so dobri, nam
               pomagajo, in če so slabi, nas razvijajo pri našem razvoju.</p>
               <p>Zdaj, da povzamem <gap n="…"/> Izrazili ste zadovoljstvo, gospa ministrica, prebili smo magično
               mejo ene milijarde evrov odobrenih projektov. Da se razumemo - to še ni denar, to še
               ni denarni tok. Iz proračuna pa je bilo denarnega toka približno 160 milijonov evrov.
               Koliko pa ga je potem bilo iz evropskih skladov v naš proračun? Tega nisem razumel
               ali pa nisem zasledil. Torej, če imamo 3 milijarde in 12 milijonov, pa še plus 56
               milijonov teh nepovratnih razvojnih sredstev, kohezija in drugih skladov, koliko je
               zdaj od teh dobrih 3 milijard že iz evropskih skladov priteklo, dobesedno priteklo v
               državni proračun Republike Slovenije?</p>
               <p>Cenim vašo odkritost, da ste povedali, da nekateri resorji potrebujejo priganjalce.
               To je pač vaša funkcija, prijetna ali neprijetna, mislim, da je tu ta odbor na vaši
               strani. Mi vam bomo pomagali priganjati, ampak morate biti zelo konkretni, če ne
               danes, pa na naslednji obravnavi podobnega poročila za naslednji kvartal, da nam
               natančno poveste, kje zadeve šepajo. Mi moramo tukaj zelo jasno govoriti, ker ko bo
               prepozno, nam razprava ne bo nič koristila.</p>
               <p>Sam sem spremljal zaključke včerajšnje seje Vlade, termini so zelo <q>"našponani"</q>, kot
               se po domače reče, obveznost že imate v zvezi s spremembami proračuna za leto 18 in s
               proračunom za leto 19, že imate določene naloge, torej vi in vaša Vlada, do 8.
               junija, to je naslednji teden. Mislim, da ste lahko vedno razumeli, da je Odbor za
               zadeve Evropske unije vaš zaveznik in kot rečeno, mi vam bomo tukaj stali ob
               strani.</p>
               <p>Jaz sem vesel, da je včeraj Vlada sprejela tudi informacijo o pripravi dogovorov za
               razvoj regij in potrditvi projektov za uvrstitev v prve dogovore za razvoj regij s
               strani pristojnih ministrstev. Tukaj smo bili v preteklosti zelo skeptični. V nekem
               prejšnjem obdobju smo imeli za razvoj regij, govorim zelo približno, okrog 600
               milijonov evrov, potem je v nekem trenutku kazalo, da ne bomo imeli nič, zdaj imamo,
               kot ste povedali in kot je razvidno iz tega poročila včerajšnje seje Vlade, okrog 425
               milijonov evrov. 477 milijonov, 477 milijonov, ja! In tudi določeno razmerje 68,79 %
               za vzhodno kohezijsko regijo in 31,21 % za kohezijsko regijo zahodna Slovenija Mi smo se o nujnosti
               spremembe operativnega programa za izvajanje kohezijske politike v preteklosti veliko
               pogovarjali. S strani Vlade so bila sporočila, da to ne pride v poštev, torej,
               sprememba operativnega programa. Jaz sem bil zelo zadovoljen, ko ste nam poročali, da
               ste bili pri komisarki, pristojni za kohezijsko politiko, in takrat sem nekako
               razumel, da je zelena luč prižgana ali pa vsaj brli. Kot se spomnite, nekaj mesecev
               nazaj sem tudi predlagal sklep temu odboru, da ta odbor pozove Vlado k spremembi
               operativnega programa za izvajanje kohezijske politike v programskem obdobju
               2014-2020, in sicer s fokusom, da se zagotovijo zadostna sredstva - potem smo se
               lovili okrog te besede, kaj pomeni <q>"zadostna sredstva"</q> -, zadostna sredstva za
               izvajanje investicij lokalnih skupnosti, ker te so pravzaprav v prejšnji finančni
               perspektivi odigrale ključno vlogo in jim moramo biti hvaležni, da so imele projekte
               in da so skrbno projekte tudi izvedle, da smo lahko kohezijska sredstva iz prejšnje
               finančne perspektive pravzaprav odlično počrpali in mislim, da dosegli kar eno četrto
               mesto znotraj držav članic EU 28. Dodatno sem v tem sklepu tudi pozval, da bi šla ta
               sprememba operativnega programa v smeri zagotavljanja sredstev v skladu z dogovorom
               za razvoj regij. Vlada je včeraj potrdila, kot sem spremljal, izhodišča za spremembo
               operativnega programa za izvajanje evropske kohezijske politike v programskem obdobju
               2014-2020. Jaz ne bi želel, da govorimo, da smo morali iti v spremembo operativnega
               programa, zato ker smo dobili dodatnih 56 milijonov. Morda tudi, ampak šli smo
               predvsem zato, da zagotovimo, ja, predvsem regijam dovolj finančnih sredstev za
               izvedbo regijskih razvojnih projektov.</p>
               <p>V tem smislu imam eno zelo konkretno vprašanje, ki pa ste ga pravzaprav že tudi
               podčrtali. Gre za program izboljšanja regionalne mobilnosti, dodatnih 28,7 milijona
               evrov. Iz te vsote naj bi se izvedel projekt izgradnje obvoznice Murska Sobota in
               tudi obvoznice Krško in seveda tudi projektiranje tretje razvojne osi. Pa me tu
               zanima, če nam lahko malo več poveste, koliko za katerega od teh treh projektov,
               torej Murska Sobota, Krško, projektiranje tretje osi, bo šlo? Pa še to, veste, v
               regiji, iz katere prihajam, so različni pomisleki, ali zdaj financiranje
               murskosoboške obvoznice dejansko pomeni, da bodo ostali projekti v regiji dobili manj
               denarja, ali je to izven regijskih projektov. Tu bi vas prosil, če nam lahko to
               pojasnite. Pa da se razume, da ne bo kdo razumel, da sem zdaj jaz proti murskosoboški
               obvoznici. Nenazadnje sem že kakšno dobro leto nazaj ali pa leto in pol vložil
               amandma na proračunske dokumente, ker sem želel, da bi se z amandmajem zagotovila
               zadostna sredstva za izgradnjo te prepotrebne obveznice okrog Murske Sobote.</p>
               <p>Toliko zaenkrat. Jaz sem vam zahvaljujem za vaše odgovore in komentarje in
               pričakujem, da bo naslednje kvartalno poročilo postreglo z vidno izboljšanimi
               številkami, predvsem ko bomo govorili o denarnem toku iz evropskih blagajn, evropske
               blagajne v proračun Republike Slovenije.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-130-2017-06-02.sp5">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima podpredsednik odbora gospod, Ljubo Žnidar.</p>
               <p>Izvolite.</p>
            </sp>
            <sp xml:id="SDT7-OZZEU-redna-130-2017-06-02.sp6">

               <speaker>LJUBO ŽNIDAR (PS SDS):</speaker>

               <p>Hvala lepa, spoštovani
               predsednik, spoštovani gostje, predstavniki Vlade. Vsem prav lep pozdrav, kolegice in
               kolegi.</p>
               <p>Na kratko dve vprašanji, in sicer najprej na zaključevanje programskega obdobja
               2007-2013. Kar nekaj projektov je bilo, na katerih so bila evropska sredstva
               nenamensko porabljena. In bila je kvota poznana, kjer se morajo ta sredstva vrniti.
               Vem, da se zelo trudite, da dejansko ta, bom rekel neopravičeni del, izterjate nazaj,
               vendar to v celoti ne bo možno. Pa me zanima, koliko dejansko od tega je ostalo, kar
               bo seveda padlo na proračun države. To bi bilo prvo vprašanje.</p>
               <p>Drugo seveda me je pa spodbudil še kolega Horvat. Vem, da Nova perspektiva 2014-2020
               ni namenjena predvsem kohezijskemu investicijskemu delu, pa vseeno, vendar, tudi
               glede na izjave evropske komisarke, da še bo dodatno poskušala na področju prometa
               pridobiti še za, bom rekel, preostali del teh držav, ki nekako niso uspele
               pokoristiti ta kohezijska sredstva, še dodaten vir. Govori se o 1 milijardi za
               celotno unijo, vendar v Sloveniji imamo en velik problem, ker ta moment ni na
               razpolago niti enega projekta, ki bi bil na mizi, da bi bil pripravljen za izvedbo.
               Niti enega. Pa še enkrat ponavljam. Vem, da ni to prioriteta in da je povsem v
               manjšem delu te finančne perspektive, ampak, ne vem, kaj Vlada sploh razmišlja. Niti
               enega investicijskega projekta na državnem nivoju nimamo pripravljenega, da ga lahko
               vzamemo v roke in da lahko gre jutri v izvedbo. Jaz mislim, da je to tudi del, vem,
               da ni to, bi rekel, vaša odgovornost, vaša naloga, ampak kaj tu razmišlja Vlada, kako
               si to zadevo predstavlja za prihodnost in za razvoj še kljub vsemu področja
               infrastrukture v prihodnosti, ne razumem.</p>
               <p>Niti enega projekta, niti enega. Še ta projekt Divača-Koper, ki je, pa tudi vemo, ker
               je to vezano na preostanek finančne ovojnice. Tu lahko iz finančne ovojnice dobimo
               tam nekje okrog 38 milijonov še iz tega dela, ker ostalo so že ostali železniški
               projekti, ki so že v teku, zasedli to kvoto. V primeru, da res se uresniči napoved
               komisarke Bulčeve še po dodatnih sredstvih, ker Slovenija ima možnost, kajti za
               dodatna sredstva, ki so bila razpisana v lanskem letu, so se prijavile ostale
               evropske članice, ki so imele projekte pripravljene, in so sredstva seveda tudi
               dobila, tako da je pričakovati, da, skratka, ne bomo imeli od drugih držav takšne
               konkurence. Seveda smo lani se tudi mi prijavili z Drugim tirom, ker je bilo
               evidentno jasno, da nimamo prav nobenih možnosti, ker finančna konstrukcija ni bila
               zaprta. V naslednjem koraku se pa to možnost odpira. Tudi Drugi tir še ni tako
               pripravljen, da bi lahko izpolnjeval vse pogoje za prijavo. Da pa ne govorim niti o
               možnosti na kakršnekoli druge projekte, ker niti projekta nimamo.</p>
               <p>Tretja razvojno os od Velenja do Slovenj Gradca je bila sprejeta, umeščena v prostor,
               tri leta nazaj je bila sprejeta vladna uredba. V treh letih se ni na tem odseku
               naredilo nič, popolnoma nič. Danes bi morala biti na mizi izvedbena tehnična
               dokumentacija, morali bi se vršiti odkupi. Skratka, da se projekt pripravlja. Pa ni
               tu izgovor, bi rekel, finančna sredstva, ker zdaj ne govorim pri izdelavi tehnične
               dokumentacije, vemo, da je to, kakšen je red in kakšen je procent na celotno
               investicijo. Minimalen, minimalen. In kaj se tu razmišlja? Ne vem. Skratka, nič se ne razmišlja za
               naprej. To je moje argumentirano mnenje in samo dajte mi danes odgovor, kateri
               projekt na mizi je, da je pripravljen za izvedbo za jutri? Niti eden.</p>
            </sp>
            <sp xml:id="SDT7-OZZEU-redna-130-2017-06-02.sp7">

               <speaker>PREDSEDNIK KAMAL IZIDOR SHAKER:</speaker>

               <p>Besedo za dodatno vprašanje ima gospod Jožef Horvat.</p>
            </sp>
            <sp xml:id="SDT7-OZZEU-redna-130-2017-06-02.sp8">

               <speaker>JOŽEF HORVAT (PS NSi):</speaker>

               <p>Hvala, gospod predsednik, in se opravičujem.</p>
               <p>Čisto na kratko. Saj kolega Ljubo Žnidar se je že dotaknil Drugega tira. Jaz bi
               želel, gospa ministrica, da nam jasno poveste, koliko denarja misli Vlada iz teh 3
               milijard in 68 milijonov v programskem obdobju 2014-2020, nameniti za izgradnjo
               Drugega tira? A je to za teh 38 milijonov, ki jih je kolega Ljubo omenil ali kaj več?
               Mislim pa, da bi, gospod predsednik, morali v prihodnje razmisliti morda tudi o tem,
               da bi se ob tej vsebini, ki jo danes razpravljamo, in vsak kvartal, da bi se morali v
               naslednje srečevati tudi z analizo črpanja oziroma, kako bi rekel, ja, črpanja
               finančnih sredstev, ki jih omogoča tako imenovani Junckerjev sklad. Zdaj že govorimo
               EFSI 2.0 in govorimo o 500 milijardah evro-investicijskih sredstev. Morda, gospod
               predsednik, za razmislek. Mislim, da bi to bilo dobro, da nas Vlada tudi o tem
               kvartalno informira.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-130-2017-06-02.sp9">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi? Ugotavljam, da ne, zato vas prosim, ministrica, za
               odgovore.</p>
            </sp>
            <sp xml:id="SDT7-OZZEU-redna-130-2017-06-02.sp10">

               <speaker>ALENKA SMERKOLJ:</speaker>

               <p>Ja, hvala lepa.</p>
               <p>Zdaj bom poskušala iti kar po vrsti. Se mi zdi še najbolj smiselno, tako da bom
               mogoče malo skakala v vsebini, ampak so bile pač, kronologija vprašanj. Najprej je
               bilo vprašanje na temo povračil, pa bom poskušala vse skupaj zajeti. Dejstvo je, da
               do tega trenutka je Slovenija uspela povrniti približno 69 milijonov evrov. Tukaj
               seveda ne gre za to, da teh povračil, recimo v prvih 3 mesecih ni možno delati, tukaj
               pri povračilih, in zato tudi Evropska komisija na povračila ne glede. Nikoli ne veš,
               kdaj bo ta denar iz Bruslja prišel, iz dveh neznank. Prva neznanka je sploh
               bruseljska blagajna, ker seveda niso zavezani, da ti karkoli pošljejo. Druga stvar je
               pa tudi to, da tudi povračila v bistvu Ministrstvo za finance spravlja skupaj, in jih
               potem dejansko prilagaja tudi likvidnostni situaciji v proračunu. Tako da tukaj ni
               nikoli nekih jasnih zgodb, kdaj bodo sredstva prišla. Ko so pa certificirana, pa
               definitivno enkrat pridejo, in to načeloma v okviru enega leta, če v Bruselj pošlješ
               zahtevek do 31. oktobra.</p>
               <p>Druga zgodba je, koliko bo letos še povračil. Ta znesek se zdaj do konca septembra ne
               bo povečal. Zakaj? V bistvu sklenjen je dogovor. Veste, da se računsko obdobje na
               Komisiji zaključuje 30. 6., in tako bomo v bistvu leta, pol leta kasneje, kot jih
               imamo mi. In zakaj se do jeseni ne bo spreminjal. Imamo sporazum med organom
               upravljanja, organom za utrjevanje na Ministrstvu za finance, in pa revizorji UNP, ki
               določa, da se zadnji zahtevek za vmesno plačilo – ker imamo vmesno pa končno plačilo
               -, za posamično obračunsko leto, pošlje do 31. 3. Se pravi, to leto, ki se konča 30.
               6., je Ministrstvo za finance zadnji zahtevek za povračilo poslalo 31. 3. S 1. 7. se
               začenja novo obdobje, tako da jaz pričakujem, takrat bomo tudi potem lahko začeli
               pošiljati nove zneske, ampak praktično pred koncem septembra jaz ne pričakujem novih
               povračil. Potem bo pa en kos prišel verjetno tam približno konec septembra in
               naslednji, po vsej verjetnostni, konec decembra.  Tako približno to gre. Tako da, v bistvu jaz, to sem
               tudi, o tem smo tudi precej krat razpravljali na ministrski ravni z ostalimi državami
               članicami, v bistvu, in enako tudi Komisija pravi, da je tisto edino, kar je v
               resnici relevantno, seveda, so povračila na koncu. Na koncu je stvar jasna, ampak
               vmesno obdobje pa je tisto, kar je pomembno, in podatek, ki je pomemben, so
               certificirani izdatki.</p>
               <p>Tako da mi spremljamo, kako povračila gredo, ampak na to dejansko nimamo velika
               vpliva. Dejstvo pa je – in to je tisto, kar mene praktično, zaradi česar imamo tudi
               to napeto časovnico -, če mi ne dobimo soglasja Komisije za spremembo operativnega
               programa, da to pa definitivno potem vpliva na to, da bomo lahko začeli povračati
               zneske iz Bruslja, tudi za spremenjen operativni program. Tukaj, tudi naslednjič, ko
               se bomo videli, ne bo ta znesek teh približno 69 milijonov, še ne bo višji. Zvišal se
               bo potem. Vedela bom pa približno koliko pravzaprav, koliko bo pa dejansko razlika
               med tistim, kar je bilo izplačanega iz proračuna, do tega. Tako da, to sem tudi že
               nazadnje povedala in mislim, da je prav, da to večkrat slišimo, zato da tudi se
               razumemo.</p>
               <p>Veste, še spet na gospoda Horvata, ja, jaz želim biti transparentna zato, ker, pa ne
               zato, ker vas imam tukaj za zaveznike, ker, ampak mislim, da je to primerno, in
               mislim, da je prav, da se zavedamo, da nekatere nevarnosti obstajajo in tudi v
               življenju se je treba odločati, in vsaj za mene je transparentnost tista, ki je
               ključna. Če imaš težave, je prav, da jih naprej poveš, zato, ker jih potem absolutno
               lažje rešuješ. Da bi karkoli skrivali pod preprogo, vsaj pri nas, definitivno nismo
               nikoli.</p>
               <p>Roke imamo zelo napete. Res je tudi v zvezi z izvedbenimi načrti in pa povezavo in
               navezavo na INOP, se pravi na izvedbene načrte za leto 2018 in 2019. Mi jih v resnici
               z resorjem delamo že do leta 2020. Da, enak rok, kot za akcijske načrte, imamo tudi
               za INOP, se pravi danes, in naslednji četrtek moramo Ministrstvu za finance oddati
               INOP vsaj za dve naslednji leti, dali bomo pač za tri, in seveda v naslednjem tednu
               bodo potekala z resorji zelo intenzivna usklajevanja. So pa to odprli tudi včeraj na
               Vladi in naložili resorjem, da res realno planirajo, ker sami veste, da ključen
               problem je vedno planiranje, in od planiranja potem realizacija. In tukaj imamo v
               Sloveniji, poskušamo biti čim bolj realni, ampak resorji, vsi skupaj, imamo s tem še
               težave, in to je pač treba povedati.</p>
               <p>Kar se tiče same spremembe operativnega programa. Zakaj smo govorili, da sprememba
               operativnega programa ni mogoča? Zato, ker za spremembo operativnega programa je
               potrebno vrednotenje operativnega programa na tistih področjih, ki ga potem
               spreminjaš. In ta tehnična prilagoditev, teh dodatnih 56 milijonov evrov, nam je
               pravzaprav padlo, ne samo super v smislu, da lahko gremo, dobili smo svež denar,
               dobili smo še dodatnih 56 milijonov evrov, ampak to, kar je v bistvu potem na nek
               način res uspelo, je, da se je Komisija strinjala, da v okviru tega razširimo zgodbo
               še na spremembe, ki jih potrebujemo, in za kar bi morali sicer delati vrednotenje. In
               to nam je pohitrilo postopke, ker sicer pa vrednotenja niso smiselna pred zaključkom
               leta 2018, kar je pa tudi zgodba. Mi v naslednjem letu bomo imeli šest vrednotenj,
               ampak že prej smo pa, in jaz moram reči, da tukaj sem bila zelo hvaležna, da je
               Komisija prisluhnila, da je komisarka prisluhnila, in da smo zdaj to skupaj stlačili
               v eno zgodbo, sicer do tega ne bi prišli.</p>
               <p>Kar se tiče samega Dogovora za razvoj regij. Ja, tukaj priznam, smo imeli izjemno naporna
               pogajanja. Veste da, tudi gospod Horvat je povedal, v prejšnjem programskem obdobju
               so regije imele za projekte od spodaj navzgor na voljo 600 milijonov evrov. In moj
               cilj intimno je ves čas bil, mislim, da sem to zelo jasno povedala na tem odboru, da
               glede na to, da imamo v novem programskem obdobju milijardo manj sredstev oziroma, če
               gledamo na kohezijski sklad, pa na ESRR, praktično skoraj 35 % manj sredstev, da
               vseeno regijam na nek način omogočimo, da pridejo do, jaz sem si izračunala nekje
               minimalno 400 milijonov evrov. Tako da smo na primerljivi številkah. In to nam je
               zdaj dejansko tudi uspelo. Povem pa, da nam ne bi, če ne bi imeli velikega posluha na
               koncu tudi na Ministrstvu za finance, za kar sem se ministrici tudi res zahvalila.
               Verjamem, da smo zdaj res na dobri poti, da to zgodbo izpeljemo do konca.</p>
               <p>Kar se tiče projekta regionalne mobilnosti. Regionalna mobilnost oziroma Murska
               Sobota, Krško in pa ta zgodba. To sta v bistvu edina dva projekta, kjer smo v
               teritorialnem dialogu z obema regijama, povedali, da je to izjemno pomembno tudi z
               državnega nivoja, zato smo mi v bistvu ta del – mislim, da imata skupaj vrednost 25
               milijonov evrov, za vsakega posameznega pa zdaj na pamet ne vem -, tudi povedali, da
               praktično država ne bo upoštevala v celotnem znesku, ampak sta obe regiji pristali,
               da dejansko gresta noter, tako da tega dela nismo upoštevali, kot tisto, da gre od
               spodaj navzgor. Je pa dejstvo, da bosta dela, bosta oba del dogovora za razvoj regij,
               samo znesek je potem država dvignila. Tukaj mislim, da smo prišlo do dobrega
               dogovora. Mislim, da je volk sit in koza cela. Res pa je, da zdaj v naslednjem tednu,
               ko bomo imeli regije in pa ko bo potrebno dobiti soglasje, verjamem, da bomo na to
               temo še kaj rekli, ker seveda 12 regij uskladiti in veste, da tudi lokalne skupnosti,
               ki so v resnici potem tudi izvajalci, veste, da jih imamo 212, tole ni enostavna
               zgodba. Imamo velike trke interesov <stage>/ hrup iz dvorane/</stage>. Aha, zdaj mi je Bojan
               pokazal, da je v Krškem je to 10,6 milijonov, Murska Sobota 7,4 milijona. Nisem
               vedela na pamet, ampak, evo, zdaj to imamo.</p>
               <p>Zdaj mogoče še, to mislim, da sem prišla, razen Drugega tira, ki se ga bom potem
               dotaknila na <gap n="…"/> Zdaj sem več ali manj odgovorila na vprašanje gospoda Horvata, zdaj še
               gospod Žnidar. Najprej 2007-2013, prejšnja perspektiva. Tukaj lahko povem. Tega
               praktično niti v poročilu <gap n="…"/> Jaz mislim, da smo omenili kot aktivnost, ampak bom še
               enkrat povedala. Je izredno pomembna, kaj se je zgodilo v tem zadnjem kvartalu. 31.
               marca je bil rok, ko je bilo potrebno na Komisiji oddati poročilo, končno poročilo
               države za to obdobje. To smo v roku tudi naredili, tako da na tem področju je bilo
               dela še ogromno. Ne samo pri nas, tudi po resorjih. Zdaj smo v tem tednu dobili prvo
               inšpekcijo, tako da to se nam bo dogajalo še praktično celo leto. In na tehničnem
               sestanku s Komisijo, so nam tudi povedali, kdaj Slovenija lahko pričakuje povračilo
               teh zadnjih 5 %, še nekaj več kot 200 milijonov evrov, in to bo v letu 2018 po vsej
               verjetnosti jeseni, se pravi praktično čez eno dobro leto. Do takrat bo še
               veselica.</p>
               <p>Kar se pa tiče neizterljivega dela.  Tukaj upravljam s podatki, ki jih ima Ministrstvo za finance, ker oni
               so tisti odgovorni pač na koncu, mislim, da sicer ni predstavnika danes tukaj, nič
               hudega. Moj podatek tukaj je, da je to 5,7 milijona evrov. To je podatek iz tega
               tedna, ker tudi so pripravili in nam ravno včeraj posredovali na eno pisno poslansko
               vprašanje, tako da ta informacija načeloma je zdaj res takšna. Veste, da tisto, kar
               smo poslali v Bruselj v končnem poročilu, nam omogoča 100 % črpanje, tako da bomo
               videli, kot pač, že imamo revizijo UNP, zdaj bomo pa pač videli, kaj se bo z
               inšpekcijami, in vse ostalo, še dogajalo, ampak jaz ostajam optimist, glede na to,
               kakšne številke sem tudi v tem končnem poročilu videla, da nam to tudi uspe.</p>
               <p>Zadnja stvar – investicijski projekti. Vemo, da, in tukaj bi res rada poudarila, da
               zelo težko komentiram področje, ki res ni moje, to je, ta sredstva, o katerih je
               govorila in govori komisarka, je dejansko za področje prometa, ampak to ne bo del
               kohezijske politike. To so centralizirani programi, kjer se potem sami resorji
               prijavljajo na, in tukaj imamo praktično zdaj en tak resor, to je Ministrstvo za
               infrastrukturo, ki se potem lahko prijavlja na te programe. Imamo seveda tudi eno
               povezavo. Ta povezava s kohezijo nam praktično tudi je malo znižala črpanje v
               letošnji, v tej finančni perspektivi. Zakaj? Zato, ker dva pripravljena projekta sta
               se preselila iz kohezijskega dela, kjer sta bila objavljena kot velika projekta in
               dogovorjena kot velika projekta, na ta centralizirani del. In zato je zdaj treba
               kohezijo, tudi spremembo operativnega programa, praktično dopolniti oziroma postaviti
               noter nove projekte.</p>
               <p>Tukaj pridemo do tega, koliko od tega. Dejstvo je, da za železniško infrastrukturo bo
               vsega skupaj namenjenih približno, če imam prav v glavi, 155 <stage>/ hrup iz dvorane/</stage> 153
               milijonov evrov. In dejstvo je, da čisto točnih zneskov, kaj zdaj bo kje, še ne vemo.
               Zakaj? Mi imamo v končnem usklajevanju en projekt na JASPERS, takrat potem vidiš,
               koliko bo financiranja EU, to je projekt Pragersko. Potem imamo pa še
               Maribor-Šentilj, ki bo dejansko zdaj šel na novo, in Drugi tir. In zdaj odvisno od
               tega, koliko dejansko bosta porabila ta prva dva projekta, preostanek bo za Drugi
               tir. Po naših izračunih bo to nekje od 70 milijonov evrov, ampak to je še zelo,
               mislim, o tem je še <gap n="…"/> zelo odprto, zelo, zelo odprto. Ampak, vsakič, ko bomo pa imeli
               soglasje JASPERS, bo pa to seveda lažje. Na JASPERS je tudi že Maribor-Šentilj, tako
               da v bistvu ti projekti gredo naprej, kar pomeni, da so zelo daleč. Mislim, da sem še
               na ti dve vprašanji odgovorila.</p>
               <p>Kar se tiče EFSI, je pa druga zgodba. Tudi tukaj jaz res težko komentiram. Za EFSI je
               pristojno Ministrstvo za finance. In tisto, kar si želimo, in kar tudi se nas tiče,
               porivamo <stage>(?)</stage> naprej je to, da pač na SID je vzpostavljena naložbena platforma, ta
               funkcionira. Vemo tudi, da je nekaj projektov že na Evropski investicijski banki,
               ampak kaj več pa, glede na to, da podatkov nimam, tudi ne morem povedati, ker niti ne
               bi bilo pravilno, da bi se vtikala v vse ostale.</p>
               <p>Tako da, toliko z moje strani. Upam, da nisem česa pozabila, mi bosta povedala.</p>
               <p>Hvala.</p>
            </sp>
            <sp xml:id="SDT7-OZZEU-redna-130-2017-06-02.sp11">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za vsa pojasnila in odgovore.</p>
               <p>Gospod Jožef Horvat, izvolite.</p>
            </sp>
            <sp xml:id="SDT7-OZZEU-redna-130-2017-06-02.sp12">

               <speaker>JOŽEF HORVAT (PS NSi):</speaker>

               <p>Najlepša hvala, gospa ministrica, za korektne odgovore.</p>
               <p>Kar se tiče Dogovora za razvoj regij. Vi ste nekako, po vaši zaslugi, nekako zagotovili dobrih 477
               milijonov evrov. Zdaj ima MGRT nalogo, da izvede drugo povabilo za pripravo
               dogovorov. A je tu kakšen rok že znan? Gre pač za, ker je MGRT na nek način skrbnik
               Zakona o spodbujanju skladnega regionalnega razvoja. Ni mi pa jasno, zakaj je pa zdaj
               tukaj na razpolago samo 425 milijonov. Kje je zdaj ta razlika? 477, 425, približno 51
               milijonov.</p>
               <p>In glede obvoznice. Zdaj, če prav razumem, je zadeva naslednja. Prvič, razrez je
               narejen samo za obe kohezijski regiji – vzhodna in zahodna. Danes še ne vemo
               podrobnejšega razreza po regijah. To bo zdaj stvar, ali veste. Če veste, mi boste
               povedali. In, če prav razumem glede na vaš odgovor glede obvoznice Murska Sobota in
               Krško, potem razumem to tako, da bo Pomurska regija dobila za 7,4 milijona evrov več.
               Ker ste rekli, da je to zraven za financiranje te obvoznice. A prav razumem?</p>
               <p>Hvala lepa tudi za te odgovore.</p>
            </sp>
            <sp xml:id="SDT7-OZZEU-redna-130-2017-06-02.sp13">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi? Drugače bi dali prostor za zaključno besedo ministrici
               in potem bi počasi zaokrožili to razpravo o tej informaciji, o poročilu.</p>
               <p>Izvolite, ministrica.</p>
            </sp>
            <sp xml:id="SDT7-OZZEU-redna-130-2017-06-02.sp14">

               <speaker>ALENKA SMERKOLJ:</speaker>

               <p>Ja, hvala za besedo.</p>
               <p>Drugo povabilo si želimo, da bi bilo, mi si želimo, da bi bilo zunaj jutri. Bo pa
               seveda na MGRT kar nekaj dela. Mi smo si tudi želeli, da bi nek datum že določili.
               Vsekakor si želim, da bo to povabilo zunaj pred poletjem.</p>
               <p>Kar se tiče zneskov. Zneski so prvega in drugega povabila še zelo odprti. Zakaj?
               Zato, ker država ne želi pritiskati, kljub temu, da je potrdila projekte regije, da
               tisti projekti, ki so že potrjeni, da jih regije tudi podpišejo. Zato za tiste
               projekte, ki se bodo odločili v okviru teh, recimo na MGRT strani je bilo v tem 115
               milijonov evrov, nekaj iz kohezije, nekaj iz integralnih sredstev, tukaj se nam
               mešata obe zgodbi. Za tiste, ki se bodo regije odločile, tam notri je približno 45
               milijonov evrov kohezije. In če se bo se nekaj iz kohezije že porabilo v tem prvem
               povabilu, potem gre tisti del, ki ostane, gre v drugo, zato o točnem znesku še ne
               moremo govoriti.</p>
               <p>Regije so od samega začetka vedele, koliko bo maksimalen znesek, kaj je tisto, kar
               država res želi. To sta ti dve obvoznici. Vse ostalo smo praktično res dali ven. Se
               pravi, od <q>»top-down«</q> ni ničesar več, ampak zgodba razdelitve med vzhodno kohezijsko
               in zahodno kohezijsko regijo, kolikor razumemo obe regiji, je očitno dogovorjena, ker
               to smo prepustili regijama. Seveda pa je v zahodni veliko težje. Tam se bodo veliko
               zgodb delali <stage>(?)</stage> iz <q>»over-commitmenta«</q>, ker v resnici na vzhodu so imeli manj
               omejitev, tudi kar se tiče Evropske komisije. Tukaj je bilo to zelo težko doseči,
               razumem, da so soglasje dosegli, potem je bilo pa s strani MGRT posredovano samo v
               njihovo praktično lažje odločanje. V bistvu so bile <gap n="…"/> ne kvote, ki bi jih predlagala
               država, ampak samo kam z indeksom razvojne ogroženosti pride posamezna regija. In
               zdaj je vse na njih. Zato zdaj smo prepustili res, zato, da pridejo projekti od
               spodaj navzgor. To vam tudi še ne znam odgovoriti čisto do konca, ali, kje bo zdaj
               recimo obvoznica Murska Sobota. Bo del tega ali ne bo del tega? To je vse, mislim, da
               bo vse dokončno jasno naslednji teden.</p>
               <p>So pa ti razgovori na regionalni ravni zelo intenzivni. Ampak tukaj pa mislim, da je
               pravilno, da jim prepustimo. Mi smo dogovorjeni, da s tistimi projekti, ki v
               posamezni regiji so zdaj priplavali čisto na vrh, da če niso prepričani, ali gre v
               kohezijo, ker drugo vabilo bo pa res vezano na kohezijo, da nas vprašajo, da
                  ugotovimo ali
               izpolnjujejo kazalnike ali ne, ker to jih pa morajo. Nekateri projekti so potem bili
               sprejeti, nekateri ne. Tukaj je tehnično kar veliko dela, ampak tam smo.</p>
               <p>Prosim.</p>
            </sp>
            <sp xml:id="SDT7-OZZEU-redna-130-2017-06-02.sp15">

               <speaker>PREDSEDNIK KAMAL IZIDOR SHAKER:</speaker>

               <p>Zaključujem razpravo in ugotavljam, da se je Odbor za zadeve Evropske unije na svoji
               130. seji seznanil s poročilom o izvajanju evropske kohezijske politike 2014-2020 za
               obdobje januar 2014 – marec 2017.</p>
               <p>Najlepše za zahvaljujem ministrici in direktorju Urada za kohezijsko politiko. Jima
               želim uspešen dan.</p>
               <p>In končujem prvo točko dnevnega in prehajam na 3. točko <gap n="…"/> 4., zaključujem 4. točko
               dnevnega reda.</p>
               <p>Prehajam na <title>3. TOČKO DNEVNEGA REDA, TO JE ZASEDANJE SVETA EVROPSKE UNIJE ZA
                  PROMET, TELEKOMUNIKACIJE IN ENERGIJO, KI BO V LUKSEMBURGU 8. IN 9. 6. 2017.</title>
               </p>
               <p>Gradivo k tej točki smo prejeli od Vlade 1. 6. na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Z nami je minister za javno upravo, gospod Boris Koprivnikar, ki ga med nami lepo
               pozdravljam, in ga kar prosim, da nam predstavi izhodišča za ta svet.</p>
               <p>Izvolite.</p>
            </sp>
            <sp xml:id="SDT7-OZZEU-redna-130-2017-06-02.sp16">

               <speaker>BORIS KOPRIVNIKAR:</speaker>

               <p>Hvala, predsedujoči, za besedo.</p>
               <p>Kot rečeno in kot je v navadi, da pred svetom predstavimo tudi naša stališča, teme,
               ki se bodo tam obravnavale, in z veseljem tudi tokrat, če dovolite, na kratko
               povzamem, kaj bo tem in kakšna so naša stališča.</p>
               <p>In sicer, najprej bo tema: Direktiva o evropskem zakoniku o elektronski komunikaciji
               in Predlog uredbe o ustanovitvi organa evropskih regulatorjev za elektronske
               komunikacije. Mi smo sicer v gradivu bolj natančno opisali, kaj je konkretno tema. Če
               pa zelo poenostavljeno povzamem, pa lahko rečem, da ta zakonik ureja eno zelo
               kompleksno področje. Ogromna dela na tem zakoniku je bilo opravljeno v času
               predsedovanja Malte, in tudi velik napredek glede doseganja soglasja. Morda so tista
               osnova štiri področja, s katerimi se zakonik ukvarja, se pravi: dostopnost, storitve,
               spekter, ki se dodeljuje za namen teh storitev, in pa delovanje tako imenovanega
               BEREC, skupnega evropskega regulatorja.</p>
               <p>Mi ocenjujemo, da predvsem na področju spektra, dodeljevanja spektra. Ocenjujemo, da
               na področju dostopa in storitev niti ni več kakšnih velikih spornih odprtih vprašanj.
               Na področju dodeljevanja spektra, kar je povezano tudi z delovanjem evropskega
               regulatorja, pa je pobuda Komisije, da se precej okrepi odločanje Komisije oziroma
               vpliv Komisije na dodeljevanje frekvenc. S tem tudi okrepi delovanje centralnega
               evropskega regulatorja. Tukaj imamo mi stališče oblikovano predvsem tako, da
               podpiramo, da se okrepi delovanje BEREC, centralnega evropskega regulatorja, ker ne
               bo pospešenega digitalnega razvoja, če ne bomo tudi enotno pristopali k dodeljevanju
               frekvenc. In tudi iz preteklosti imamo izkušnjo, da je Evropa prepočasi reagirala pri
               urejanju teh vprašanj, in zato smo tudi začeli zaostajati na digitalnem razvoju.
               Torej, centralno urejanje spektra, in dodeljevanje spektra, je nekaj, kar podpiramo,
               po drugi imamo pa pomislek, da bi se to zgodilo pod prevladujočim vplivom Evropske
               komisije in ocenjujemo, da mora biti BEREC mesto, kjer se to usklajuje, vendar v tem
               usklajevanju morajo imeti države članice ključno vlogo.</p>
               <p>Torej, podpiramo močnejšo vlogo evropskega regulatorja, vendar, da je to bolj
               platforma za usklajevanje, v katerem pa evropske države članice morajo imeti tudi
               močan vpliv pri odločanju o tem, kakšen bo ta spekter. Pred nami je seveda aktivno
               vzpostavljanje tako imenovanih 5G omrežij, in ravno zato bo treba ta 800-megaherčni
               spekter dodeliti. In tudi tukaj ima Slovenija zelo aktivno vlogo, zelo intenzivno se
               tudi pogajamo s Komisijo, ker želimo biti med prvimi – če ne prva država -, ki bi
               tudi uspela operativno zagotoviti pokritost s temi storitvami, ker ocenjujemo, da je
               to eden temeljnih spodbujevalcev za pospešen razvoj vseh storitev, ki so povezane
               tudi s temi sodobnimi tehnologijami.</p>
               <p>Naslednja je Uredba o storitvah čezmejne dostave paketov. Tukaj je bil narejen tudi
               velik napredek. Ocenjujemo, da tukaj ni kakšnih pomembnih odprtih vprašanj.
               Dogovorjeno pa je bilo, nekako sklenjeni kompromis, da za tiste izvajalce teh
               storitev, ki imajo več kot 50 zaposlenih, se ceniki objavljajo, da poskušamo  postopno sinhronizirati
               tudi ceno dostave paketov. Objavljajo se pri nacionalnih regulatorjih, in na tak
               način tudi zagotavljamo transparentnost zaračunavanja teh storitev. Vsi pa verjetno
               se zavedamo, da s pospeševanjem elektronskega poslovanja, trgovanja in tako naprej,
               da posledična dostava paketov postaja vedno bolj pomembna. In problem, ki je bil
               izkazan, je bil problem ravno v tem, da elektronske storitve so sicer bile široko
               uvedene in uporabljane, potem pa se je zapletlo pri fizični izvedbi dostave paketov,
               in zato menimo, da je v to smer tudi narejen korak naprej, in to dejansko tudi
               podpiramo.</p>
               <p>Uredba o spoštovanju zasebnega življenja, varstvo osebnih podatkov na področju
               elektronskih komunikacij, tako imenovana <q>»ePrivacy«</q> uredba, je izjemno delikatno
               področje, ki na nek način ureja – če zelo poenostavljeno povem -, kaj storiti z
               osebnimi podatki, ki jih številni izvajalci in ponudniki internetnih storitev
               dejansko pridobivajo in z njimi razpolagajo. Tukaj imamo zelo močan zakonodajni okvir
               že znotraj držav članic. Tudi direktive na nivoju Evropske unije tukaj jasno določajo
               usmeritve. Mi pa zagovarjamo stališče, da ti podatki, ki jih operaterji pridobivajo,
               in so osebni podatki, jih operaterji, prvič, morajo seveda varovati, in drugič, je
               treba operaterjem tudi omejiti možnost oziroma zelo omejiti možnost, kako jih lahko
               uporabljajo za metode neposrednega trženja. To je tisto, ko, ne vem, dvakrat greš
               gledat eno stran, naročiš en artikel, in potem te zasujejo z oglasi, ki bazirajo na
               tvojem osebnem ravnanju in tvojih osebnih podatkih.</p>
               <p>Pridobivanju osebnih podatkov s strani izvajalcev storitev se ne moremo izogniti. In
               jih imajo. Tudi, če pogledamo, vsak naš telefonski operater ima vse naše osebne
               podatke. In tukaj povem tudi zato, ker je javno razumevanje tega zelo ključno. Osebni
               podatki se zbirajo. To je nujno. Vendar je potrebno zagotoviti, da se varujejo. To
               smatramo, da niti ni tako velik problem. Hkrati pa zelo omejiti, za katere druge
               namene, kot so bili izbrani, se pa lahko uporabijo. V primeru trženja, neposrednega,
               je pa to ravno to. Ker mi nismo podatkov dali izvajalcu storitev zaradi tega, da jih
               bo uporabljal za neposredno trženje, in zato stojimo na stališču, da je te, uporabo
               osebnih podatkov za potrebe, za druge namene, predvsem za namene trženja, potrebno
               močno regulirati in tudi jasno določiti, v kateri obliki se morda lahko uporabijo,
               ampak tukaj moramo biti zelo restriktivni.</p>
               <p>Naslednja uredba govori o pravilih za veleprodajne trge gostovanja. Poenostavljeno
               povedano, to je <q>»roaming«</q>. Tukaj je bil narejen velik korak naprej in z veseljem
               ugotavljamo, da bomo državljani Evropske unije lahko od 15. junija 2017 veliko bolj
               svobodno in po enakih pogojih uporabljali storitve, telekomunikacijske storitve, tudi
               v drugih državah. Zato smatramo, da je to eden od dosežkov tudi koordinacije, ki so
               se dogajale na Svetu za telekomunikacije.</p>
               <p>Kar se tiče uredbe v zvezi s spodbujanjem internetne povezljivosti v lokalni
               skupnosti. To uredbo pozdravljamo, čeprav smo imeli nekaj zadržkov, ali je gradnja
               <q>»WiFi«</q> oziroma vifi omrežij v lokalni skupnosti tista tehnologija, ki je jo treba
               najbolj spodbujati. Za to je bilo prvotno namenjenih 120 milijonov. Ta znesek je bil
               zdaj sicer zmanjšan na 95 milijonov. Mi to uredbo podpiramo, hkrati pa zelo natančno
               spremljamo, kako potekajo celotni postopki, ker ta trenutek še ni popolnoma jasno,
               kakšni bodo pogoji razpisov, jih pa na našem ministrstvu spremljamo in smo odprli
               prav posebno spletno stran. Stalno komuniciramo predvsem z občinami in občinskimi
               združenji, da bomo tisti trenutek, ko bo možno se prijaviti za ta sredstva, dejansko
               takoj reagirali, da že v naprej, že danes in v naprej, pripravljamo določena
               izhodišča, ker pričakujemo, da bo temeljni način dodeljevanja sredstev <q>»kdor prvi
               pride, prvi melje«</q> oziroma po načelu prispelih vlog. In zato tukaj tudi želimo
               pomagati občinam, da bi se čim bolj kvalitetno in čim prej prijavile na ta sredstva,
               ko bodo dejansko sproščena.</p>
               <p>Imamo prav spletno stran <q>»WiFi for Europe«</q>. Če kdo tega ni zasledil, vabim tudi
               predstavnike lokalnih skupnosti, da to spremljajo, ker sproti  objavljamo te informacije, da bi čim več
               iz te uredbe dejansko tudi iztržili.</p>
               <p>Kar se tiče strategije za enotni digitalni trg, pričakujemo predstavitev komisije teh
               dosežkov. Nekaj sem jih že omenil. Najbolj odmevni dosežek je seveda odprava dodatnih
               stroškov za gostovanje. Naj ob tem še povem tudi za poslance, morda tudi za javnost,
               da ta odprava dodatnih stroškov <q>"roaminga"</q> ni vsesplošna, ampak vsak operater določi
               do katere količine prenosa podatkov veljajo isti pogoji kot pri njemu. Zato menim, da
               je tudi prav, da to večkrat javno komuniciramo, da ta odprava dodatnih stroškov velja
               do neke količine prenosa podatkov, in svetujem, da si vsi uporabniki teh storitev
               pogledamo pri naših operaterjih kakšni so dejanski pogoji <q>"roaminga"</q> v tujini, do
               katerega zneska.</p>
               <p>Naslednja je dogovor o prenosljivih vsebinah, kjer omogočamo, da tiste vsebine, ki
               jih spremljamo v domačih internetnih omrežjih, se pravi naročnine na filme, novice in
               podobno, dejansko so mogoče, da do njih dostopamo tudi, ko smo v tujini. Tu je tudi
               en pomemben napredek storjen in tu je en velik zadržek, ko si kot uporabnik neke
               internetne storitve imel to storitev okrnjeno, če si bil v neki tuji državi in tu se
               zdaj ta dostopnost do teh storitev izboljšuje, ne glede na to, kje se nahajaš, da ta
               fizična lokacija ni toliko bistvena. In pa seveda tretji dosežek, za katerega
               pričakujemo, da ga bo tudi Evropska komisija <q>"skomunicirala"</q>, je pa tudi sprostitev
               tega frekvenčnega pasu 700 <q>"megaherčnega"</q> pasu, prej sem narobe rekel, 700
               <q>"megaherčnega"</q> pasu, kar bo omogočalo razvoj teh sodobnih hitrih 5G omrežij. Ta 5G
               omrežja so pa osnova za internet stvari, za multimedijske vsebine, nenazadnje za
               avtonomno vožnjo in številne druge tehnologije, ki jih nujno potrebujemo.</p>
               <p>Pričakujemo tudi poročilo glede spletnega napada <stage>/ nerazumljivo/</stage> s katerim smo se
               soočili pred kratkim. Pokazal je ta napad, da dejansko smo tudi internetno še vedno
               lahko zelo ranljivi, da morda še premalo pozornosti posvečamo temu področju. Hkrati
               pa naj ob tej priložnosti povem tudi kako je ta napad se, kakšne so bile posledice v
               Sloveniji. Posledice so bile sicer vidne v nekaterih podjetjih, na splošno gledano pa
               ni povzročil neke velike škode, sploh kar se tiče javnih sistemov oziroma državne
               informatike, praktično nismo zaznali nobene motnje, nobenega zastoja storitve in ko
               smo analizirali kako napad deluje, kje so napake, kje so bile posledice in kje jih ni
               bilo, ponovno ugotavljamo, da ni dovolj neka organizirana internetna varnost, v
               smislu odzivnih centrov, v smislu preprečevanja teh napadov, ampak je ključno kako
               ravnamo sami uporabniki. Če uporabniki sproti posodabljamo opremo, skrbimo za
               varovanje svojih podatkov, skrbimo za ažurnost protivirusnih programov, potem v teh
               primerih praktično imajo taki napadi lahko zelo omejeno učinkovitost. Do težav pa je
               prišlo tam kjer problema ni bila posodobljena in kjer je bilo tudi s strani
               uporabnikov to ravnanje ne dovolj osveščeno.</p>
               <p>Pričakujemo tudi poročilo o digitalnem napredku Evrope. Se pravi kako države po tako
               imenovanem DESI indeksu napredujejo. Kar se tiče Slovenije ugotavljamo, da smo
               trenutno na 17. mestu. To 17. mesto zame kot odgovornega ministra niti ni preveč
               spodbudno. Zelo zelo spodbudno je pa to, da smo poleg Slovaške zdaj tudi z uradno
               meritvijo država, ki najhitreje napreduje na področju digitalnega razvoja v Evropi.
               To kaže, da te napore, ki jih zadnja leta vlagamo ne v državno informatiko ampak
               pospešen informacijski razvoj celotne družbe, se odražajo tudi na splošni meritvi
               DESI indeksa, ki je pa zelo splošen. Ta kaže celoten, bi rekel, digitalni razvoj
               države kot celote, družbe kot celote in to potrjuje, da delujemo v pravo smer. Zato
               bomo te aktivnosti samo še krepili. Z veseljem pa ugotavljam tudi, da imamo vedno
               bolj in izjemno pogoste pa tudi zahteve drugih držav, predloge drugih držav, ki
               nekatere naše projekte, govorimo pa o desetinah različnih aktivnosti, želijo
               prenašati tudi k sebi in želijo tudi nas obiskati in pogledati kaj dejansko delamo,
               da smo dosegli ta pospešen digitalni razvoj.</p>
               <p>Toliko mogoče. Upam, da nisem bil preveč poenostavljen, ampak želim biti jasen v
               komunikaciji o temah in o naših stališčih v naslednjem ministrskem srečanju. </p>
               <p>Hvala.</p>
            </sp>
            <sp xml:id="SDT7-OZZEU-redna-130-2017-06-02.sp17">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala spoštovani minister.  Za predstavitev tega sveta s področja telekomunikacij, to
               so zelo pomembno povedati poenostavljeno in to ste tudi odlično storili.</p>
               <p>Za predstavitev tega sveta z vidika prometa in energije, pa dajem besedo državnemu
               sekretarju z Ministrstva za infrastrukturo, mag. Klemnu Potisku.</p>
            </sp>
            <sp xml:id="SDT7-OZZEU-redna-130-2017-06-02.sp18">

               <speaker>MAG. KLEMEN POTISEK:</speaker>

               <p>Najlepša hvala predsednik.</p>
               <p>Spoštovane poslanke, spoštovani poslanci.</p>
               <p>Svet za promet, telekomunikacije, energijo bo na zasedanju 8. junija 2017 v
               Luksemburgu obravnaval tudi točke s prometa. Malteško predsedstvo je za tokratno
               zasedanje sveta TTE na področju kopenskega prometa pripravilo sprejem splošnega
               pristopa k Predlogu direktive o temeljnih kvalifikacijah in rednem usposabljanju
               voznikov nekaterih cestnih vozil za prevoz blaga in potnikov. Namen direktive je
               izboljšati standarde med novimi vozniki ter ohraniti in izboljšati poklicna znanja in
               spretnosti voznikov tovornjakov in avtobusov v Evropski uniji ter s tem prispevati k
               večji varnosti v cestnem prometu. Cilji predloga akta so predvsem: izboljšati
               vzajemno priznavanje obveznega usposabljanja poklicnih voznikov, posodobiti zahteve
               glede samega usposabljanja, ter pojasniti oziroma odpraviti dvoumnosti nekaterih
               določb. Republika Slovenija bo sprejem splošnega pristopa na zasedanju v Luksemburgu
               podprla.</p>
               <p>V nadaljevanju je na zasedanju s področja kopenskega prometa predvideno tudi
               sprejetje sklepov sveta o varnosti v cestnem prometu, potrditev izjave iz Vallette.
               Predsedstvo Malte je konec meseca marca organizirala skupno neformalno srečanje
               prometnih ministrov in deležnikov s področja varnosti v cestnem prometu, kjer je bila
               sprejeta posebna izjava s katero smo ministri potrdili svojo zavezanost za doseganje
               ciljev za izboljšanje varnosti na cestah. Republika Slovenija si aktivno prizadeva za
               izboljšanje cestno prometne varnosti, zato bo delegacija Slovenije sprejem osnutkov
               sklepov sveta na zasedanju sveta TTE tudi podprla.</p>
               <p>S področja pomorstva je malteško predsedstvo na dnevni red uvrstilo tudi sprejetje
               sklepov Sveta o prednostnih nalogah politike Evropske unije za pomorski promet do
               leta 2020, ki predstavljajo prihodnjo usmeritev Evropske unije, pomorske politike,
               predvsem na področju konkurenčnosti, razogličenja in digitalizacije za zagotovitev
               globalne povezljivosti in učinkovitega notranjega trga. Republika Slovenija podpira
               sprejem sklepov o prednostnih nalogah politike Evropske unije za pomorski promet do
               leta 2020.</p>
               <p>Pod točko razno bo komisija ministrom najprej podala informacije o zakonodajnih
               predlogih, ki so trenutno v obravnavi. Najprej bo predstavila nov mobilnosti sveženj
               ter v nadaljevanju ministrom podala informacijo o napredku v pogajanjih pri Predlogu
               uredbe o EASA in Predloge direktive o priznavanju poklicnih kvalifikacij pri plovbi
               na celinskih vodah. Sledita dve informaciji komisije glede odprtja in povezane Evrope
               na področju letalstva, ter varnosti v letalstvu. Nemška delegacija bo podala
               informacijo o organizaciji srečanja na visoki ravni o avtomatski in povezani vožnji,
               Švedska pa informacijo o zaščiti pred terorističnimi napadi v cestnem prometu.
               Delegacija Luksemburga bo predstavila strategijo Evropske unije za kolesarjenje in
               poročala o varnosti v železniškem prometu, sistemih ELTMS <stage>(?)</stage> in ETCS. V zaključku pa
               bo estonska delegacija kot naslednja predsedujoča predstavila svoj program
               predsedovanja na področju prometa.</p>
               <p>Najlepša hvala.</p>
            </sp>
            <sp xml:id="SDT7-OZZEU-redna-130-2017-06-02.sp19">

               <speaker>PODPREDSEDNICA MARINKA LEVIČAR:</speaker>

               <p>Hvala tudi vam.</p>
               <p>Sedaj odpiram razpravo poslank in poslancev.</p>
               <p>Gospod Horvat, imate besedo.</p>
            </sp>
            <sp xml:id="SDT7-OZZEU-redna-130-2017-06-02.sp20">

               <speaker>JOŽEF HORVAT (PS NSi):</speaker>

               <p>Hvala lepa gospa podpredsednica.</p>
               <p>Mogoče za ogrevanje, ker so teme izjemno izjemno zanimive, moram reči, da sem vesel,
               da se bo prav gospod minister, gospod Koprivnikar, udeležil zasedanja Sveta Evropske
               unije za promet, telekomunikacije in energijo s področja telekomunikacij. Od tega
               telekomunikacije od implementacije digitalne agende si seveda Evropa in seveda tudi
               Slovenija veliko obetamo, imamo razne strategije za enotni trg in tako dalje in tukaj
               se vidijo dejansko tudi veliki premiki v pozitivno na področju Evropske unije, kakor
               tudi v Sloveniji.</p>
               <p>Morda, čeprav se je gospod minister dotaknil kibernetske varnosti, morda sem malo
               pogrešal, da bi na dnevnem redu zasedanja bila tudi ta vprašanja, ob tem, da  dejansko tehnologija
               prehiteva regulativo. Tu smo mi zakonodajalci vedno korak ali dva zadaj. Tehnologija
               je hitrejša. Tehnologija prinaša velike prednosti in seveda tudi pasti. Verjamem, da
               nikoli ne bomo imeli 100 % varnosti. Zdaj, ko smo se komaj navadili in spoznali in
               razumeli kaj je informacijska varnost, že govorimo o kibernetski varnosti, ki pa je
               bistveno, bistveno širši pojem.</p>
               <p>Jaz se bom morda osredotočil ne toliko na zakonodajne vsebine, bolj na poročilo o
               digitalnem napredku Evrope. Prav je, da se te zadeve obravnavajo tudi na tem odboru.
               Jaz sem tudi pregledal poročilo o digitalnem napredku za profil države Slovenija za
               leto 2017. Zadovoljen sem, da so vidni pozitivni trendi na določenih področjih, kot
               je tudi gospod minister omenjal. Gotovo pa je, da ne moremo biti zadovoljni s 17.
               mestom, torej smo pod povprečjem Evropske unije in sem razumel ministra, da je to
               izziv za vse nas. Ne smemo zdaj ob tem jokati ampak to nas mora nekako spodbujati in
               se moramo pravzaprav zgledovati po velikem napredku vključevanja digitalnih
               tehnologij prav v podjetjih. Mislim, da so prav podjetja tista, ki nekako poganjajo
               ta indeks k višjim vrednostim oziroma nas dvigajo višje na lestvici EU 28. Izboljšala
               so se digitalna znanja in spretnosti, kar je treba poudariti in pozdraviti. Slovenke
               in Slovenci pa se ukvarjamo tudi z različnimi spletnimi dejavnostmi. Vendar pa
               povezljivost ostaja pod povprečjem Evropske unije, čemu seveda botruje prepočasen
               prehod na uporabo hitre in mobilne širokopasovne povezave. Danes je mobilnost na
               prvem mestu. Včasih sem govoril in še seveda to poudarjam, kdor ne bo digitalen,
               tistega ne bo. Tistega ne bo in tista podjetja in organizacije na splošno, ki tega do
               danes še niso razumele, jih čaka propad. Trdo se sliši, kruto se sliši ampak tako pač
               bo. Kar se tiče povezljivosti seveda normalno je, da podjetja tukaj, ja tudi v
               državni lasti imajo, pa tudi nimajo komercialnega interesa kar se tiče zagotavljanja
               povezljivosti na območju celotne naše države. Ker pa imamo enotni digitalni trg, ker
               imamo EU upravo, eDavke in eStoritve in teh bo upam vsak dan več, je na nek način
               diskriminatorno kakšni državljani in državljanke v določenih regijah nimajo te
               možnosti, da bi lahko enakovredno kot nekdo v Ljubljani se posluževale, uporabljale
               aplikacije s področja, ki sem jih prej naštel. Najbrž tu ne bo mogel državni proračun
               zagotoviti zadostnih sredstev, včasih smo govorili o višini sredstev približno 300
               milijonov evrov, ki bi jih potrebovali, da zagotovimo eno vsaj spodobno omrežje z
               <q>"dovoljšnimi"</q> hitrostmi. Vesel sem, da je gospod minister govoril o 5G generaciji
               omrežij. Tukaj bomo morali najbrž znati animirati, angažirati tudi zasebni ali pa
               predvsem zasebni kapital. Jaz mislim, da ta interes je in da ga je pač potrebno znati
               na primeren način tudi vključiti.</p>
               <p>Jaz si želim, da bi ti trendi digitalizacije ekonomije in družbe, če želite, v
               Sloveniji napredovali in kot sem že zadnjič na plenarnem zasedanju Državnega zbora
               nekako izrazil željo, jo zdaj ponavljam. Kdorkoli bo že sedel v naslednji sestavi
               Državnega zbora, priporočam, predlagam  da bi tudi Državni zbor ustanovil poseben odbor, se
               pravi novo delovno telo, ki se bo posebej ukvarjalo z digitalno ekonomijo in
               digitalno družbo. Topla voda je odkrita, lahko pogledamo v Bundestag, skupina
               prijateljstva z Nemčijo, ustanovljena v Državnem zboru je bila lani na uradnem obisku
               v Bundestagu v Berlinu, Nemčiji, smo se sestali tudi s tem odborom, bili smo
               navdušeni. Tako z eno besedo. Zdaj tu ni prostora, da bi na široko o tem govoril.
               Dejstvo je, da bi v tej smeri najbrž morali iti. Ampak kot rečeno, to je stvar
               naslednje sestave Državnega zbora, mislim pa, da se bo tudi gospod minister, čeprav
               prihaja iz izvršilne veje oblasti, bi se s tem strinjal, da bi imel tu ene
               sogovornike in na nek način seveda tudi podpornike.</p>
               <p>Torej meni se zdi zdaj, ključnih vprašanj to, da zagotovimo vsem državljanom to
               infrastrukturo, da bodo lahko uporabljali storitve ne samo s področja enotnega
               digitalnega trga, tudi s področja storitev, ki jih državljani v vsakdanjem življenju
               poudarjamo, v vsakdanjem življenju uporabljamo. Tu pričakujem dobre pozitivne premike
               in zelo hitre in odločne premike v prihodnosti.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-130-2017-06-02.sp21">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi? Ugotavljam, da ne. Zato dajem besedo ministru za javno
               upravo.</p>
               <p>Gospod Koprivnikar, izvolite.</p>
            </sp>
            <sp xml:id="SDT7-OZZEU-redna-130-2017-06-02.sp22">

               <speaker>BORIS KOPRIVNIKAR:</speaker>

               <p>Hval predsedujoči in hvala gospod Horvat za to razpravo.</p>
               <p>Če se na kratko samo odzovem. Naslednji svet, ki bo tudi septembra je tudi na našo
               pobudo uvrstil točko kibernetske varnosti kot eno glavnih točk, ker vsi prepoznavamo,
               da so to ključni izzivi in tudi v pripravah na tem in pobudah, ki jih delamo mi,
               odločno zagovarjamo in imamo ogromno somišljenikov, tesno, bilateralno,
               multilateralno in tudi mednarodno sodelovanje v okviru asociacij, seveda kot je
               Evropska komisija. ampak eno posebno vlogo tukaj Slovenija v sodelovanju z nekaterimi
               drugimi državami, ki so precej angažirane na tem področju, tesno sodelujemo tudi z
               Estonijo, ima to vlogo, da male države lažje vzpostavijo medsebojno sodelovanje na
               teh zelo zahtevnih področjih, uskladijo način delovanja in je to hitrejša pot za
               celotno rešitev problema, zato, ker so male države bolj zainteresirane in nekako bolj
               odprte za sodelovanje. To tudi Evropska komisija, tudi v zadnjih obiskih komisarja
               Ansipa, predsednika Junkerja, v pogovorih s komisarjem Oettingerjem, je bilo izjemno
               zanimanje za to aktivnost Slovenije v mednarodnem sodelovanju, kjer iščemo skupne
               rešitve, kjer jih Evropska komisija zelo pozorno spremlja in tudi želi uporabiti kot
               celovite rešitve. Tu res igramo neko zelo aktivno vlogo.</p>
               <p>Tudi znotraj Slovenije stanje nikakor ni zadovoljivo. Tukaj se moram žal z vami
               strinjati, ampak kot ste rekli, morda stanje ni zadovoljivo, delamo pa korake v to
               smer. Ključ za kibernetsko varnost je, da delujemo, tako doma kot mednarodno,
               usklajeno. To tudi izhaja iz zadnjega pregleda varnostnih služb, ki nam je bil
               predstavljen. Zato smo tudi v Sloveniji določili kaj je ta glavni <q>"koordinativni"</q>
               organ. Pač določen je bil UVTP in se bo tudi v naprej, že s spremembo zakonodaje,
               njegovo vlogo okrepilo, nadgrajevalo. Nekaj malega pa smo že <q>"pojačali"</q> njegovo
               delovanje. Potem pa morajo vse ostale službe sinhrono delovati, se med seboj
               obveščati in tudi usklajevati te standarde obrambe. Tukaj so bili neki koraki naprej
               narejeni. Lahko pa tudi povem, da se piše zakon o kibernetski varnosti, ki bo ločen
               zakon in ga tudi v enem širokem konzorciju deležnikov pripravljamo. Morda bo ta zakon
               tudi osnova za nekaj takega, kar ste predlagali vi, da bi imeli tudi na zakonodajni
               strani oblasti sogovornika pri reševanju teh kompleksnih vprašanj.</p>
               <p>Omenili ste razvoj podjetij. To izhaja tudi iz DESI indeksa. Ja, sami ugotavljamo,
               morda tako kot se je v Nemčiji začelo s 4.0 na podjetniški strani vršiti pritisk na
               državo, da je celovito hitreje bilo sprožena ta digitalna transformacija, je morda v
               Sloveniji malo drugačna situacija,  da je bolj iniciativa bila na državni strani pa so
               podjetja zelo hitro pograbila to iniciativo in se začela pripravljati. Jaz z veseljem
               povem, da praktično tedensko sedimo z gospodarskimi, obrtnimi zbornicami, z
               združenjem informacijskih podjetij, da se srečujemo na različnih področjih tudi s
               predstavniki velikih slovenskih podjetij, kjer se neposredno pogovarjamo o tem kako
               bomo rešili elektronske identitete, kako bomo varovali plačilni promet, kako bomo med
               seboj morda celo delili določene funkcije, ki jih uporabljamo vsi in to sodelovanje
               je zelo odprto. Ob tem smo pa seveda pozorni, da nikakor ne pridemo v konflikt
               interesov, kadar pride do konkuriranja teh podjetij na javnih razpisih. Ampak odločno
               zagovarjam to tezo, da če mi neke temeljne smeri razvoja usklajujemo naprej, bomo
               zato vsi skupaj bolj uspešni in to ne pomeni, da ne bi smeli sodelovati s podjetji,
               ki bodo morda tudi nekoč kandidirala in izredno kandidirala na nekih konkretnih
               razpisih, ki jih objavljamo. To sodelovanje je tudi način kako zagotavljati ta
               usklajeni razvoj. Ključni izziv pa so mala in srednja podjetja, kajti velika podjetja
               imajo lastne možnosti, da sledijo razvoju, imajo lastne razvojne centre, pri malih in
               srednjih podjetjih bodo pa gospodarske zbornice, interesna združenja in država,
               morala odigrati in se trudimo odigrati bistveno bolj pomembno vlogo pri zagotavljanju
               znanja, tehnologij, pa tudi nekih zunanjih storitev, kot je recimo kibernetska
               varnost, ki je sami ne morejo tako dobro organizirati. Ta praksa odlično deluje, pa
               ne bom tu tratil časa, da bi povedal katere vse ustanavljamo, in klube in združenja
               in skupne projekte.</p>
               <p>Lahko pa se takoj navežem na to kar ste tudi sami omenili – razmišljanja glede 5G. To
               je prav primer takega sodelovanja. Nacionalni regulator je dal pobudo, da bi se v
               Sloveniji vsi deležniki, ki so zainteresirani za pospešen razvoj teh hitrih
               brezžičnih omrežij med seboj povezali, odziv je bil fantastičen. Imeli smo že nekaj
               sestankov, na katerih smo sedeli praktično od regulatorja, se pravi ministrstva, ki
               je za to odgovorno in cele vrste podjetij – telekomunikacijskih in ostalih -, in
               skupaj snujemo način kako bomo to celovito rešitev lahko zgradili v Sloveniji. Seveda
               pa imamo tudi ne tako zelo skrito željo, skupaj želimo močno finančno podporo s
               strani Evropske komisije, ki ji moramo pa za nazaj ponuditi nek usklajen razvoj
               projekta. To je lahko, prvič, primer dobre prakse za Evropo, in drugič, seveda
               izjemno koristno za Slovenijo. Če smo med prvimi, to pomeni, da bomo pritegnili
               razvojna podjetja, ki to tehnologijo potrebujejo za lastni razvoj. To se nam že
               dogaja in taka je naša v bistvu zelo enostavna strategija, ključ uspeha te strategije
               je pa tesno odprto sodelovanje, ob tem, da smo zelo pozorni kje naše vloge, kje so
               naše vloge in naše meje, da tu ne pride do kakšnih nejasnosti, morda celo nezaupanja.
               Država pa ima to ključno vlogo, da gradi sodelovanje, da se to sodelovanje odrazi v
               dostopnih komunikacijah. Zato tudi upamo, da bo Zakon o elektronskih komunikacijah
               čim prej tudi sprejet, ker je osnova za naslednji razpis ,za pokrivanja tako
               imenovanih belih lis, da še povečamo dostop do gospodinjstev. Tudi sredstva za to so
               na voljo. Hkrati pa moram poudariti tudi, da druga osnova proti komunikacij, so pa
               odprti podatki. Ampak odprtost podatkov pomeni tudi varnost podatkov in to je pa
               drugo, bi rekel celotni sklop delovanja, ki je osnova za hiter digitalni razvoj.
               Mislim, da tukaj Slovenija ima neko zelo aktivno vlogo, tudi neke zelo konkretne
               rezultate in jaz upam, da se bo ta hitrost razvoja samo še stopnjevala, ker smo po
               mojem mnenju na izredno dobri poti.</p>
               <p>Hvala.</p>
            </sp>
            <sp xml:id="SDT7-OZZEU-redna-130-2017-06-02.sp23">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala spoštovani minister.</p>
               <p>Jožef Horvat, izvolite.</p>
            </sp>
            <sp xml:id="SDT7-OZZEU-redna-130-2017-06-02.sp24">

               <speaker>JOŽEF HORVAT (PS NSi):</speaker>

               <p>Hvala gospod predsednik.</p>
               <p>Čisto na kratko bi se rad gospodu ministru zahvalil in razumem, da ste z razlogom
               omenjali tukaj Estonijo in se prav veselim. Čez slabi mesec Estonija začne
               predsedovati Svetu Evropske unije in verjamem, da bomo tudi parlamentarci imeli več
               možnosti za prenos izkušenj, ki jih Estonija prav na tem področju o katerem zdaj
               govorimo ima veliko.</p>
               <p>Pozdravljam tudi sodelovanje, predvsem z gospodarskim sektorjem, kjer je veliko
               znanja in če ta znanja v Sloveniji seštejemo, smo lahko najboljši. Res smo lahko
               najboljši. Se pa strinjam, da je zelo težko na eni strani zagotoviti odprte podatke,
               odprti internet, kar mi v Novi Sloveniji močno zagovarjamo,  na drugi strani pa zagotavljati varnost.
               To so izjemno veliki izzivi.</p>
               <p>Ne želim zaključiti moje razprave z nekim pesimističnim opozorilom, ampak
               parlamentarni nadzor je pač tisti, ki mora to <gap n="…"/> Torej parlamentarci moramo opravljati
               tudi to nadzorstveno funkcijo. Najprej si oba, gospod minister, želiva, da se nikoli
               več ne bi ponovilo to, da bi neka storitev s področja, bolj konkretno eDavkov, ne
               bila omogočena na nekem spletnem brskalniku, kot je Firefox, kot je za neko
               različico, za neko različico naprej, ker to me je, moram reči, zelo razočaralo. Vse
               mogoče misli sem imel. Ne bom uporabljal besed vašega kolega glede glav, ampak to se
               preprosto ne sme več zgoditi, ker marsikdo je ob tem pomislil tudi na koruptivna
               dejanja, češ, da se favorizira samo eden ali pa enega ne od spletnih brskalnikov. Se
               pa seveda zgodi. Vsakdo, ki dela tudi greši. Ampak takšne napake si pa več ne smemo
               privoščiti. Pa vidite, da sedaj govorim v prvi osebi množine.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-130-2017-06-02.sp25">

               <speaker>PREDSEDNIK KAMAL IZIDOR SHAKER:</speaker>

               <p>Minister, se želite odzvati?</p>
               <p>Izvolite.</p>
            </sp>
            <sp xml:id="SDT7-OZZEU-redna-130-2017-06-02.sp26">

               <speaker>BORIS KOPRIVNIKAR:</speaker>

               <p>Če smem še na kratko, kar se tiče predsedovanja Estonije, z veseljem povem, da že
               nekaj mesecev z Estonci zelo intenzivno sodelujemo v pripravi vsebin, ki jih bo
               Estonija v okviru svojega predsedovanja imela. Tu imamo neke vrste partnerstvo.
               Estonija, ki je znana mednarodno kot izjemno digitalno napredna država, tudi tukaj z
               veseljem povem poslancem pa javnosti, da jo v marsikaterem delu digitalnega razvoja
               že danes zelo močno prekašamo. Poglejte, mi imamo, s slovensko državo že nekaj časa
               ne moreš poslovati drugače kot elektronsko. Tukaj smo med prvimi v svetu. Poglejte si
               kaj se nam dogaja z dohodnino, brezpapirnim poslovanjem. To so dejavnosti v katerih
               mi daleč prekašamo tudi Estonijo. Nenazadnje naša IT industrija je dvakrat močnejša
               kot estonska. In to je tista osnova partnerstva. Seveda pa imajo oni bistveno bolje
               urejeno pa identiteto in ta princip enkratne uporabe podatkov, kjer se pa mi učimo od
               njih pa tudi tu delamo neke korake naprej.</p>
               <p>Kar se nadzora tiče, naj tu povem, da izjemno aktivno sodelujemo tudi z Ministrstvom
               za pravosodje, z informacijskim pooblaščencem, da vedno usklajujemo ta stališča in da
               so tu izredno trdni zagovorniki varnosti in ta, bi rekel kreativni konflikte, mislim,
               da nujno mora ostati in imamo tu dobrega nadzornika.</p>
               <p>Kar pa se podpisov tiče pa teh različnih verzij brskalnikov, dejstvo je, da dosedanji
               podpisi, ki so bili uporabljeni, so temeljili na način, da se zapišejo v posamezni
               brskalnik in zato je prihajalo do teh problemov, tudi morda teh neosnovanih, pa
               vendar razumljivih obtožb. Z veseljem pa povem, da imamo že nekaj tednov v produkciji
               novo popolnoma novo serijo elektronskih podpisov, časovnih žigov in ostalih storitev
               zaupanja, ki pa delujejo popolnoma neodvisno od brskalnikov, so mednarodno
               primerljivi, tudi združeni z evropsko uredbo AIDAS <stage>(?)</stage>, ki določa način mednarodnega
               priznavanja komponent in da se tudi znotraj Slovenije že dogovarjamo in v dveh
               primerih že realiziramo, da bodo te podpise uporabljali tudi gospodarstvo za svoje, v
               tem primeru nekatere finančne storitve, kar pomeni, da smo presegli ta problem, ki je
               tudi mene dve leti zelo žrl in se mi je zdel nesprejemljiv ampak ni bilo tako
               enostavno to rešiti. Je pa rešeno.</p>
            </sp>
            <sp xml:id="SDT7-OZZEU-redna-130-2017-06-02.sp27">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala minister.</p>
               <p>Ja Odbor za zadeve Evropske unije oziroma odbori se bodo seveda srečali v Estoniji.
               Prvi tovrstni parlamentarni sestanek je 10. julija, predsedniški, sestanek
               predsednikov odborov za zadeve Evropske unije, sestanek delegacij pa potem novembra.
               Ker kot ste omenili 1. julija Estonija začenja s predsedovanjem in na teh
               parlamentarnih sestankih bomo seveda lahko tudi predstavili naše dosežke in pa
               začrtali tudi kakšno drugačno sodelovanje z Estonijo. Tudi na parlamentarni
               ravni.</p>
               <p>Najlepše se zahvaljujem obema.</p>
               <p>Ne vidim želje po razpravi, zato razpravo tudi zaključujem.</p>
               <p>Na glasovanje dajem naslednji predlog sklepa:</p>
               <p><q>"Odbor za zadeve Evropske unije se je seznanil z izhodišči za udeležbo delegacije
               Republike Slovenije na zasedanje Sveta Evropske unije za promet, telekomunikacije
                   in energijo, ki bo
               v Luksemburgu 8. in 9. junija 2017 in jih podprl."</q></p>
               <p>Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet. </p>
               <p>Najlepše se zahvaljujem ministru za to predstavitev in vse podane odgovore, državnemu
               sekretarju z Ministrstva za infrastrukturo.</p>
               <p>Končujem 3. točko dnevnega reda.</p>
               <p>Prehajamo na <title>2. TOČKO DNEVNEGA REDA – ZASEDANJE SVETA EVROPSKE UNIJE ZA
                  PRAVOSODJE IN NOTRANJE ZADEVE, KI BO V LUKSEMBURGU RAVNO TAKO 8. IN 9. JUNIJA
                  2017.</title>
               </p>
               <p>Gradivo k tej točki smo prejeli od Vlade 1. junija 2017 na podlagi 8. člena Zakona o
               sodelovanju med Državnim zborom in Vlado v zadevah Evropske unije. Z nami sta državna
               sekretarka z Ministrstva za pravosodje, gospa Tina Brecelj in gospod Andrej Špenga –
               državni sekretar na Ministrstvu za notranje zadeve in najprej besedo dajem državni
               sekretarki z Ministrstva za pravosodje za predstavite tega sveta, vezanega na
               pravosodje.</p>
               <p>Izvolite.</p>
            </sp>
            <sp xml:id="SDT7-OZZEU-redna-130-2017-06-02.sp28">

               <speaker>TINA BRECELJ:</speaker>

               <p>Najlepša hvala za besedo gospod predsednik.</p>
               <p>Lep pozdrav vsem.</p>
               <p>Tudi pravosodje 8. junija čaka bogata agenda, torej številne teme, tako s civilnega
               kot s kazenskega področja bodo obravnavane. Pa če grem najprej na civilno področje,
               tako širše gledano oziroma čisto konkretno. Začela pa bom z evropskim javnim
               tožilcem, to pa je bolj lahko kazensko, če lahko tako rečem. Ampak bistvo je z vseh
               področij res bogata agenda.</p>
               <p>No pa kot rečeno, prva stvar, ki bo na dnevnem redu, je ponovna razprava o evropskem
               državnem tožilcu. Pričakovati je, da bodo ministri razpravljali o potrditvi
               okrepljenega sodelovanja za ustanovitev evropskega javnega tožilstva. Slovenija je
               zadovoljna s potekom dosedanjih pogajanj, torej v ta pogajanja se aktivno
               vključujemo, imamo tudi, v preteklih letih smo imeli številne vsebinske pripombe in
               podali številne usmeritve. Nameravamo okrepljeno sodelovanje podpreti, v kolikor bo
               besedilo ostalo v bistvenem nespremenjeno. Torej tako kot smo se dogovarjali. Za to
               točko bo v obravnavo vloženo tudi posebno gradivo, na nov dokument še čakamo. Čim bo
               na voljo, ga vložimo in bo sklicana dopisna seja Vlade. V Državnem zboru pa bo, če
               prav razumemo, skupna seja obeh odborov, torej pravosodja in tega odbora, v sredo.
               Torej gradivo tu še čakamo. Malce je zamude, ampak čim ga dobimo bo ustrezno
               obravnavano.</p>
               <p>Naslednja tema, ki bo deležna pozornosti, je predlog direktive Evropskega parlamenta
               in sveta v boju proti pranju denarja s kazensko pravnimi sredstvi. Predsedstvo
               načrtuje, da bi Sveta za pravosodje in notranje zadeve na junijskem zasedanju dosegel
               splošni pristop, predlagano besedilo pa je kompromisna rešitev, ki pa se kar najbolj
               približa želenemu pristopu celovite inkriminacije kaznivih dejanj povezanih s pranjem
               denarja. Torej Slovenija splošni pristop podpira.</p>
               <p>Naslednja točka, ki bo torej o kateri bo odprta razprava, je Predlog direktive
               Evropskega parlamenta in Sveta o nekaterih vidikih pogodb za dobavo digitalnih
               vsebin. Predsedstvo načrtuje splošni pristop. Slovenija je predlog vseskozi
               podpirala, torej podpirala predlog direktive in tudi zelo konstruktivno sodelovala
               pri pogajanjih. Menimo, da bo končno besedilo direktive nudilo ustrezno ravnovesje
               med pravicami in obveznostmi, tako potrošnika kot dobavitelja. Slovenija zato predlog
               direktive po našem mnenju lahko podpre.</p>
               <p>Naslednja vsebina, no zdaj to pa je taka civilna, ki sem jih najprej napovedala. To
               je revizija Uredbe Bruselj 2A, ministri bodo razpravljali o vprašanjih pravice
               otroka, da je v postopku zaslišan in da izrazi svoje mnenje. Čeprav konvencija
               Združenih narodov otrokovim pravicam državam članicam že nalaga to obveznost, bodo
               ministri razpravljali o podrobni ureditvi te problematike, tudi  v prenovljeni uredbi Bruselj 2A.
               Slovenija podpira razpravo s katero se bo začrtalo smernice za nadaljnje delo v
               okviru delovne skupine.</p>
               <p>Naslednji je Predlog direktive Evropskega parlamenta in Sveta o okvirjih
               preventivnega prestrukturiranja drugi priložnosti ter ukrepih za povečanje
               učinkovitosti postopkov prestrukturiranja, postopkov v primeru insolventnosti in
               postopkov za odpust dolgov, ter spremembi Direktive 2012/30 EU. Ministri bodo
               opravili politično razpravo o vprašanju vključitve sodišče v postopek preventivnega
               prestrukturiranja ter o sodelovanju stečajnih upraviteljev v teh postopkih. Slovenija
               razpravo podpira. Nameravamo oziroma menimo, da se bo s to razpravo začrtalo smernice
               za nadaljnje delo v okviru delovne skupine.</p>
               <p>Torej poleg vseh teh vsebin je na dnevnem redu tudi Predlog uredbe Evropskega
               parlamenta in Sveta o varstvu posameznikov pri obdelavi osebnih podatkov,
               institucijah, organih, uradih in agencijah unije in o prostem pretoku takih podatkov.
               Coreper je že potrdil splošni pristop, ki ga bo predsedstvo posredovalo na Svet, da
               še formalno potrdi splošni pristop pod točko B. Slovenija je ves čas pogajanj
               zadržana. To torej tudi ves čas poudarjamo. Torej to, naše pomisleke glede omejitve
               pravica varstva osebnih podatkov, z notranjimi predpisi. Torej tu imamo zadržke.
               Načelno nasprotujemo, tudi z vidika listine, da bi bile možne omejitve posameznih
               določb uredbe z notranjimi predpisi, saj se po našem lahko omejitve pravice varstva
               osebnih podatkov določajo zgolj s predpisovanjem na ravni zakonov, ne pa tudi nižje –
               s podzakonskimi predpisi. Druge države so načeloma popustile, je pa koncept nekako
               poslal slab signal in je za voljo njega pričakovati široke izjeme za javne organe pri
               implementacijah. Kar je treba šteti kot izjemno slabo za nivo varstva osebnih
               podatkov v prihodnje. Če ne bo pogajanja z Evropskim parlamentom, torej če ne bodo ta
               pogajanja prinesla drugačnega rezultata. Torej tukaj želim poudariti, da na tem
               zadržku mi še vedno vztrajamo, da na nivo podzakonskih predpisov, ko je govora o
               omejitvah pri varstvu osebnih podatkov, ne bi šli. Coreper je 10. maja podal večinsko
               podporo kompromisnemu predlogu uredbe, Finska, Slovenija in Velika Britanija pa so
               ohranile splošne preučitveni pridržke. Slovenija upa, da bo Evropski parlament več
               razumevanja do predmetnega vprašanja.</p>
               <p>Toliko in še kar se tiče kazenskega pravosodja v kibernetskem prostoru. Tudi ta del
               je nekako dogovorjeno, da pokrijemo mi. Evropska komisija naj bi tudi pripravila
               komisijo za razpravo ministrov na to temo. Gre predvsem za vprašanja določanja
               jurisdikcije v kibernetskem prostoru. Ministri bodo seznanjeni z napredkom delovne
               skupine DAPIX, ki išče načine za uveljavitev obvezne hrambe prometnih podatkov, ki bi
               bili kompatibilni z decembrsko Tele2 sodbo sodišča Evropske unije. To sodbo smo v tej
               hiši že omenjali.</p>
               <p>Toliko bi jaz uvodoma. Torej jaz sem samo nekako splošno podala kaj so naša okvirna
               sodišča, sta pa z mano tudi kolega Miha Mavrin in kolega Matija Vidmar, tako da bomo
               lahko torej upam odgovorili na vsa morebitna vprašanja.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-130-2017-06-02.sp29">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Večino dosjejev je ta odbor že obravnaval, če bo pa seveda kakšno vprašanje, se pa
               seveda priporočamo tudi za odgovore.</p>
               <p>Besedo pa dajem državnemu sekretarju z Ministrstva za notranje zadeve, gospodu
               Andreju Špengi za predstavitev drugega dela tega zasedanja, in sicer, zasedanja
               ministrov za notranje zadeve.</p>
               <p>Izvolite.</p>
            </sp>
            <sp xml:id="SDT7-OZZEU-redna-130-2017-06-02.sp30">

               <speaker>ANDREJ ŠPENGA:</speaker>

               <p>Hvala predsedujoči za besedo.</p>
               <p>Lep pozdrav poslankam in poslancem.</p>
               <p>Torej ministri bodo v drugem  delu zasedanja se sprva seznanili s predlogom stanja
               pogajanj o predlaganih spremembah zakonodajnih aktov v okviru skupnega evropskega
               azilnega sistema. Torej kot veste, gre za prioriteto malteškega predsedstva in
               Evropski svet je tudi že lani decembra sprejel odločitev oziroma si postavil cilj, da
               bi se večinoma pogajanj zaključilo do konca malteškega predsedstva. Zaradi, prav
               zaradi tega, večina teh pogajanj poteka na ravni svetovalcev za pravosodje in
               notranje zadeve v Bruslju. Ocenjujemo pa, da ni najbolje, da se na ta način hiti pri
               teh pogajanjih in da se ne sklicujejo tudi srečanja delovnih skupin, kar smo pač tudi
               opozorili na samem zasedanju Coreper in dobili podporo večih držav članic. Pri tako
               občutljivi tematiki je vsekakor prednost pomembno dati kvaliteti.</p>
               <p>Predsedstvo je sprav načrtovalo potrditev splošnega pristopa v Svetu za
               kvalifikacijsko uredbo in EURODAC uredbo. Tako je navedeno tudi v samih izhodiščih.
               Ampak v vmesnem času se je pokazalo, da pri sami kvalifikacijski uredbi ne bo moč
               tako hitro najti ustreznih rešitev za vsa odprta vprašanja, med tem, ko cilj ostaja
               Uredba o evro davku. Komisija je torej predstavila sam predlog v prvem sklopu
               predlogov že maja lansko leto. Svet je predlog pogajalskih izhodišč potrdil lani
               decembra. Zdaj pa potekajo torej intenzivna pogajanja z Evropskim parlamentom. Tu so
               ostala še nekatera odprta vprašanja, povezana predvsem z roki, napotitvami in
               številom napotitve samih strokovnjakov, ki naj bi jih države članice prispevale v
               tako imenovan bazen strokovnjakov za hitro napotitev. Lahko povem, da so države do
               sedaj nominirale 471 strokovnjakov od predvidenih 500. Torej predsedstvo in komisija
               si v tem trenutku prizadeva in spodbuja tudi države članice, da dodatno imenujejo
               strokovnjake v ta bazen. Slovenija je v tem sklopu predlagala 5 strokovnjakov za
               azil, kar ocenjujemo, da je tudi sorazmerno glede na velikost naše
               administracije.</p>
               <p>V nadaljevanju bodo ministri nadaljevali razpravo z dvema točkama o informacijskih
               sistemih, torej namenjenih boljšemu nadzoru meje. O slednjem sem vam že poročal v
               preteklih mesecih tudi na tem odboru. Najprej se bo obravnaval Predlog uredbe o
               ustanovitvi evropskega sistema za potovalne informacije in odobritve, tako imenovan
               ETIAS, kjer je cilj predsedstva potrditev splošnega pristopa in s tem osnove za
               začetek samih pogajanj z Evropskim parlamentom. Lani novembra je komisija predstavila
               zakonodajni predlog za vzpostavitev evropskega sistema za potovalne informacije in
               odobritve, ki bo torej zbiral informacije o vseh potnikih, ki potujejo v Evropsko
               unijo, pri tem pa za vstop ne potrebujejo vizuma. S takim torej avtomatiziranim
               sistemom bi se tako preverjala upravičenost državljanov tretjih držav, ki so izvzeti
               iz vizumskih obveznosti. Še prej torej njihovim potovanjem v samo schengensko
               območje, ter torej ocenilo ali bi prisotnost teh oseb na ozemlju držav članic
               pomenila kakršnokoli tveganje za same nedovoljene migracije, varnost ali pa za
               zdravje ljudi. Glavna cilja sistema ETIAS sta krepitev torej integriranega
               upravljanja meje in notranje varnosti, ter prispevanje k lažjemu torej potovanju.
               Tako bodo ta sistem se predvideval uporabljali mejni organi, organi pregona in tudi
               sami  avtoprevozniki,
               ki bodo že pred vstopom potnikov, ki bodo prevažali v Schengensko območje morali
               preveriti ali te potniki imajo ustrezna dovoljenja. Predvideva se, da bodo te vloge
               se in ti obrazci se izdajali avtomatično, da bo obdelava avtomatična in da se bo
               avtomatično obdelalo 95 % teh vlog. Širše smo v tem kontekstu govoril tudi mislim, da
               pred par meseci na tem odboru. Tudi Slovenija je uspela moram povedati uveljaviti v
               tem času svoje pridržke. Najbolj smo zadovoljni, da je v predlogu uredbe zdaj
               pojasnjeno, da se sistem ETIAS bo uporabljal na zunanjih mejah Evropske unije, kar
               smo večkrat poudarjali na vseh zasedanjih, na samem svetu izpostavljali. To za
               Slovenijo pomeni uporabo tega sistema zgolj na petih mejnih prehodih, torej na
               letališčih in pristaniščih. Zato smo ta splošni pristop na zadnjem zasedanju
               Coreperja, ki je potekal 31. maja, tudi podprli.</p>
               <p>Druga točka pa se nanaša na schengenski informacijski sistem, kjer pričakujemo
               pregled trenutnega stanja pogajanj o treh zakonodajnih aktih in razpravo o nekaterih
               odprtih vprašanjih. Še vedno pa smo, lahko povem, v prvi fazi branja. Torej tu gre za
               sklop zakonodajnih predlogov, ki ga sestavlja Predlog uredbe o vzpostavitvi,
               delovanju in uporabi schengenskega informacijskega sistema na področju mejne
               kontrole, drugič, Predlog uredbe o vzpostavitvi, delovanju in uporabi schengenskega
               informacijskega sistema na področju policijskega in pravosodnega sodelovanja v
               kazenskih azdevah, in kot tretje, Predlog uredbe o uporabi Schengenskega
               informacijskega sistema za vračanje nezakonito prebivajočih državljanov tretjih
               držav. Evropska komisija je v lanskem letu izvedla tudi celovito evalvacijo
               schengenskega informacijskega sistema, ki je pokazala, da sistem predstavlja uspeh za
               samo operativno delovanje. Podrobnejša stališča do treh, teh treh zakonodajnih aktov
               pa smo prav tako že pred kratkim predstavili in so bila sprejeta tudi v Državnem
               zboru.</p>
               <p>Pri tretji točki se bo govorilo o migracijah. Tako kot na vseh dosedanjih zasedanjih
               bo tudi Evropska komisija poročala o sami implementaciji skupnih dogovorov in
               sprejetih sklepih glede migracijske problematike, predvsem implementaciji skupnega
               dogovora EU – Turčija, ter projektov same premestitve in trajne preselitve oseb.
               Sredi maja je Evropska komisija predstavila 12. poročilo o izvajanju projektov
               relokacije in trajne premestitve. V tem času od zadnjega mojega poročanja na tem
               odboru, lahko povem, da so vidni premiki v pravo smer, v smer napredka trajne
               preselitve in relokacije. Države članice so v tem času okrepile premeščanje oseb,
               število premeščenih oseb v letošnjem letu znaša toliko kot v celotnem lanskem letu.
               Torej skupno število premeščenih oseb je trenutno približno 18 tisoč 500, gre
               približno za 5 tisoč 700 oseb iz Italije in 12 tisoč 700 oseb iz Grčije. Moram pa
               povedati, da nekatere države članice pa še vedno s tem projektom relokacije še niso
               začele, kar sem poročal tudi na prejšnjem odboru. V Slovenijo je 30. maja prispela
               nova skupina oseb iz Grčije. Gre za 14 oseb  v okviru projekta relokacije, gre za družine iz
               Sirije. Naslednjo skupino iz Grčije pa pričakujemo v naslednjem tednu. Nova naša
               najava je bila podana in v okviru teh bi naj preselili dodatnih 50 oseb, 15 oseb iz
               Italije in 35 oseb iz Grčije. V Slovenijo je do današnjega dneva premeščenih 186
               oseb, od tega 35 državljanom Eritreje iz Italije ter 128 državljanov iz Sirije. Tukaj
               še 17 državljanov Iraka. Pri trajnih preselitvah torej resettlementu pa so države
               članice na dobri poti, dobro napredujejo saj so doslej premestile že dve tretjini
               načrtovane kvote. Slovenija se na to trajno preselitev aktivno pripravlja, z njo še
               nismo začeli, vendar smo v stikih neprestanih stikih tudi z UNHCR v Turčiji, ki mora
               zbrati primerne kandidate za trajno preselitev in seveda tukaj je tudi postopek
               varnostnega prevedenja teh oseb. Po izvedenih postopkih informiranja bodo te osebe
               premeščene v Slovenije. Kot veste se je Slovenija zavezala, da bo preselila 60 oseb
               iz Turčije. Na svetu se bomo seznanili tudi s poročilom Evropske komisije o izvajanju
               priporočil o povečanju učinkovitosti postopkov vračanja. Tudi o slednjem smo na
               nekaterih odborih že govorili. Nekakšno splošno stališče je, da je prav, da se to
               intenzivno izvaja, da osebe, ki ne potrebujejo mednarodne zaščite je prav, da se
               vrne, da tudi v končni fazi ne zasedajo prostora tistim, ki pa mednarodno zaščito
               potrebujejo. Razprave so tudi na samem svetu na preteklih svetih šle v tem kontekstu.
               Potrebno je pregledati evropske politike vračanja. Za ta namen je tudi Evropska
               komisija že marca letošnjega leta predstavila prenovljen akcijski načrt Evropske
               unije o vračanju in sklop priporočil za države članice. Torej kako povečati
               učinkovitost samih postopkov vračanja gre lahko rečem za zelo operativna priporočila,
               ki se nanašajo na komunikacijo z organi tretjih držav postopkih pridobivanja samih
               potovalnih dokumentov predvsem tudi spodbujanje prostovoljnega vračanja oseb ter
               samih postopkov vrnitve. Ministri bodo, se pričakuje, potrdili tudi sklepe sveta o
               vračanju in ponovnem sprejemu nezakonito prebivajočih državljanov tretjih držav. Ti
               sklepi sledijo tem priporočilom, države članice pa se zavezujejo, da jih bodo
               upoštevale pri svojem delu. Poudarja se tudi povezavo med področjem vračanja in samo
               vizumsko politiko, ki jo ima Evropska unija do zadevne tretje države. Gre za nekakšno
               pogojevanje vizumski olajšav, vizumskih odprav vizumov s sklenitvijo sporazumov o
               ponovnem sprejemu. Samo besedilo pri tej točki je bilo usklajeno kljub temu se
               pričakuje razprava, vendar je na listi A.</p>
               <p>S področja notranjih zadev pričakujemo predstavitev trenutnega stanja in načrte za
               nadaljnjo delo mreže za osveščanje o radikalizaciji torej mreže RAN. Mreža za
               osveščanje o radikalizaciji je namenjena preprečevanju radikalizacije, ki vodi torej
               v terorizem in nasilni ekstremizem.  Torej, sam RAM združuje strokovnjake iz vse Evrope, ki
               delujejo v praksi v direktnem stiku z ljudmi, ki so bili radikalizirani ali pa so
               potencialna grožnja, da se bodo radikalizirali. Slovenija ves čas podpira delo te
               mreže. Tudi v Sloveniji smo že vzpostavili plat formo RAM in izkušnje in dobre prakse
               na tem področju kot veste prenašamo na države zahodnega Balkana v projektu First
               line, ki ga financira Evropska komisija. Sicer menimo, da bi za uspešno preprečevanje
               radikalizacije velikega pomena bile skupine smernice na tem področju, ki bi nekako
               poenotile pristope držav članic in omogočile tudi izmenjavo dobrih praks in to tudi
               večkrat poudarjamo.</p>
               <p>V okviru točke informacijskih sistemov in interoperabilnosti bodo ministri predvidoma
               sprejeli sklepe sveta o izboljšanju izmenjave in opravljanje informacij vključno z
               interoperabilnostjo. Seznanili se z implementacijskim načrtom za kaži pot za
               izboljšanje izmenjave in informacij ter opravljanja informacij. Sprejeli sklep sveta
               o priporočilih za izvajanje varnostnih preverjanj tudi nezakoniti migrantov. Za
               izvedbo tega kaži pota je bila imenovana skupina strokovnjakov na visoki ravni, ki je
               s svojim delom zaključila v maju in pripravila zaključno poročilo s priporočili.
               Besedilo teh sklepov je bilo že usklajeno na samem coreperju 31. 5., zato v tem delu
               ne pričakujemo široke razprave.</p>
               <p>Drugi sklepi sveta o priporočilih za izvajanje varnostnih preverjanj nezakonitih
               migrantov pa so bili pripravljeni na podlagi ugotovitev študij o preverjanju
               nacionalnih evropskih in Interpolovih podatkovnih baz pri izvajanju varnostnih
               preverjanj nezakonitih migrantov.</p>
               <p>Za na konec bi morda še povedal, da v prvem delu katerega skupnega zasedanja, na
               katerem bo torej stališče predstavilo Ministrstvo za pravosodje je obravnava tudi
               točk o zaščiti otrok v migracijah. Za ustrezen odziv na trenutne izzive so potrebne
               torej konkretne izboljšave zaščite otrok migracijah. Ukrepi med drugim predvidevajo
               okrepljeno sodelovanje s civilno družbo in mednarodnimi organizacijami, hitro
               sprejetje predlogov za reformo skupnega evropskega azilnega sistema, ki vsebuje
               številne določbe namenjene izrecno izboljšanju zaščite otrok in drugih ranljivih
               oseb, s čimer bi s strani zakonodajalca lahko zagotovili dodatno varstvo pravic otrok
               v samem procesu migracij in čim prejšnji začetnih izvajanja sprememb s strani držav
               članic.</p>
               <p>Kot veste Slovenija temu področju ministrstvo, Vlada polaga veliko pozornost.
               Slovenija se zaveda, da bi bilo glavno vodilo pri teh ukrepih ali odločitev v zvezi z
               otroki seveda načelo največje koristi otrok, zato je predlagana <gap n="…"/> Predlog vsekakor
               podpira in prednostna naloga mora biti zaščita vseh otrok v procesu migracij ne glede
               na njihov status torej ali so to prosilci ali so to osebe že s statusom in torej tudi
               v vseh fazah migracij. Tukaj želimo biti lahko rečem najboljši. Kot veste pred dvema
               dnevoma je bil objavljen podatek o položaju otrok v Sloveniji in Slovenija je tukaj
               na prvem mestu skupaj z Norveško  in prav je, da tudi na tem področju zaščite otrok v
               sklopu migracij naredimo vse za njihovo največjo korist.</p>
               <p>Moram povedati, da je Slovenija v pogajanjih v besedilu predlagala neke dopolnitve
               besedila predvsem o pomenu ozaveščanju in vključevanju lokalne skupnosti, ki so bili
               upoštevani. Tudi ostalo besedilo je za Slovenijo sprejemljivo in zato ga tudi
               podpiramo.</p>
               <p>Lahko v tem kontekstu še povem, da v zadnjem letu se je izjemno povečalo število
               otrok v procesu migracij, ki prihaja v Evropsko unijo med njimi je veliko otrok
               predvsem brez spremstva. V letih 2015 in 2016 je bilo med prosilci za azil v Evropski
               uniji približno 30 % otrok. V zadnjih šestih letih je prišlo kar do šestkratnega
               povečanja skupnega števila otrok, ki so zaprosili za azil. Zato še enkrat, smo mnenja
               in naredili bomo vse za največjo zaščito in korist otrok tudi v sklopu migracij pri
               nas.</p>
            </sp>
            <sp xml:id="SDT7-OZZEU-redna-130-2017-06-02.sp31">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Odpiram razpravo. Ni želja po razpravi, zato jo tudi zaključujem.</p>
               <p>Najlepša hvala obema!</p>
               <p>Dajem na glasovanje naslednji predlog sklepa: <q>"Odbor za zadeve Evropske unije se je
               seznanil z izhodišči za udeležbo delegacije Republike Slovenije na zasedanju Sveta
               Evropske unije za pravosodje in notranje zadeve, ki bo v Luksemburgu 8. in 9. 6. 2017
               in jih podprl."</q></p>
               <p>Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Sklep je soglasno sprejet.</p>
               <p>Še enkrat, hvala lepa, obema državnima sekretarjema. Želim vam uspešen dan.</p>
               <p>S tem tudi zaključujem 2. točko dnevnega reda.</p>
               <p>Prehajamo na <title>5. TOČKO DNEVNEGA REDA – PREDLOG SKLEPA ODBORA ZA ZADEVE EVROPSKE
                  UNIJE O JAVNI PREDSTAVITVI MNENJ O BELI KNJIGI O PRIHODNOSTI EVROPE.</title> Kot
               gradivo k tej točki ste 31. 5. 2017 prejeli predlog sklepa odbora z izhodišči, ki jih
               predlagam za javno predstavitev mnenj in seveda tudi Belo knjigo, mislim, da ne
               prvič. Namen te razprave je pač pridobiti mnenja in stališče strokovne in širše
               javnosti do teh petih scenarijev možnega razvoja EU, ki jih je predstavila Evropska
               komisija in tudi njen predsednik v Beli knjigi in seveda tudi do drugih možnih poti
               prihodnosti za Evropo, ki bodo služila kot podlaga za obravnavo dokumentov iz tega
               svežnja na odboru.</p>
               <p>Odpiram razpravo.</p>
               <p>Gospod Jožef Horvat, izvolite.</p>
            </sp>
            <sp xml:id="SDT7-OZZEU-redna-130-2017-06-02.sp32">

               <speaker>JOŽEF HORVAT (PS NSi):</speaker>

               <p>Hvala, gospod predsednik.</p>
               <p>Kolikor vidim imamo poslanske skupine ozirom članice in člani odbora še čas do torka,
               da pošljemo v pisni obliki dopolnitve vsebin. Ta vprašanja so seveda relevantna.
               Morda dva odstavka, dva sklopa vprašanj nista direktno v pristojnosti Odbora za
               zadeve Evropske unije kar zadeva skupno zunanjo in varnostno politiko vprašanje
               varnosti tako zunanje kot notranje, ampak če želimo na nivoju Državnega zbora
               opraviti kot celovito razpravo o Beli knjigi sam kot tudi če hočete predsedujoči
               Odbora za zunanjo politiko ne nasprotujem. Dejstvo pa je, da ta vprašanja niso v
               striktni pristojnosti Odbora za zadeve EU. Ne morem pa sedaj tukaj govoriti o Odboru
               za obrambo.</p>
               <p>Kar se tiče teh pet scenarijev mislim, da je dobro, da jih osvetlimo skozi različne
               prizme. Ena je gotovo enotni trg in trgovina. Potem, ekonomska in monetarna Unija,
               tukaj vidim deficit in mi bomo gotovo neka dopolnilna vprašanja podali prav za to
               področje. Potem seveda Schengen in migracije in seveda tudi varnost,  jasno skupna zunanja
               politika in obramba, proračun Evropske unije, to bo tudi zanimivo. Tukaj tudi nisem
               našel kakšnih konkretnih vprašanj in seveda zmogljivost za doseganje rezultatov.
               Najbolj se mi zdi, da je potrebno da ti poudarke, ampak kot povedano to bomo mi v
               pisni obliki podali. Bi želeli, da bi se tukaj nekako jasno artikuliralo vprašanje
               oziroma pogledi kaj mislimo glede poglobitve evropske, ekonomske in monetarne Unije.
               Nenazadnje na tem področju je Evropska komisija prav 31. maja sprejela oziroma
               opredelila nadaljnje možne korake v smeri poglobitve evropske, ekonomske in monetarne
               Unije. Dejstvo je po našem razumevanju, da evropski državljani vidijo evro kot simbol
               enotnosti in neko jamstvo za stabilnost. Sedaj pa moramo poskrbeti, da bo postal tudi
               sredstvo za dosego skupne blaginje. Da imamo skupno valuto evro to še ne pomeni, da
               je zagotovljena blaginja za vse državljane EU. Nevarni populizem bomo lahko premagali
               le z obrnitvijo trenda. Večanje ekonomskih in socialnih razlik v evroobmočju, ki ga
               pač razplamtevajo. Če je tudi, da z močnimi institucijami in demokratično
               odgovornostjo dokončamo pot do prave ekonomske in monetarne Unije, v katero smo
               stopili v Maastrichtu pa ne na tistem koncertu, ampak že malo prej. Na tem področju
               bomo mi dali pripombe in sem vesel, da je ta možnost še odprta.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-130-2017-06-02.sp33">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam za vaše predloge predstavitev. Seveda ravno, zaradi tega, ker
               želimo, da je ta razprava široka je tudi na voljo možno za vse poslanske skupine, da
               podajo svoje predloge. Namreč Evropska unije je široka tvorba in tudi v tem Državnem
               zboru v okviru tega odbora želimo, da je res široko odprta in seveda iskrena razprava
               o prihodnosti Evropske unije.</p>
               <p>Kar se tiče poseganja na področje morda zunanje politike. Stvari se tako prepletajo,
               da je bilo potrebno na neki način zajeti tudi zunanjo varnostno politiko v okviru
               tega odbora, ne želimo pa seveda posegati na področje Odbora za zunanjo politiko in
               Odbora za obrambo.</p>
               <p>Toliko. Še kakšna želja po razpravi? Ugotavljam, da ne.</p>
               <p>Na glasovanje dajem naslednji predlog sklepa: <q>"Odbor za zadeve Evropske unije se bo
               na podlagi 64. člena Poslovnika Državnega zbora opravil javno predstavitev mnenj o
               beli knjigi o prihodnosti Evrope in sicer predvidoma 15. 6. 2017 ob 12. uri."</q></p>
               <p>Glasujemo.</p>
               <p>Kdo je za? <stage>(?)</stage> Kdo je proti? <stage>(?)</stage></p>
               <p>Sklep je soglasno sprejet.</p>
               <p>Strokovne službe odbora bodo, na podlagi vseh predlaganih izhodišč in dodatnih
               predlogov pripravila vprašanja in seznam povabljenih na to predstavitev seveda vsi
               predlogi za vse vabljeni dobrodošli. Bomo poskušali v največji možni meri vse
               upoštevati, zato vas v resnici vabim k temu, da participirate na sami javni
               predstavitvi mnenj, ki bo ob omenjenem datumu. 15. 6. 2017, še enkrat ponavljam, ob
               12. uri ostale informacije pa boste seveda prejeli.</p>
               <p>Ker me že preganjate in je to zadnja točka dnevnega reda se vam najlepše zahvaljujem
               za udeležbo, vam uspešen dan, prijeten vikend.</p>
               <p>S tem tudi končujem 5. točko dnevnega reda in 130. sejo Odbor za zadeve Evropske
               unije. <stage type="time">Seja je bila končana 2. junija 2017 ob 11.34.</stage>
               </p>
            </sp>
         </div>
      </body>
   </text>
</TEI>
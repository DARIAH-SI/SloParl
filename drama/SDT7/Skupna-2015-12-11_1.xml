<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-Skupna-2015-12-11_1">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <title>Odbor za gospodarstvo</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT7-Skupna-2015-12-11_1.OZIOIP">530083D86464FAE2C1257F100026ADD7</idno>
               <idno type="custom" subtype="session" corresp="#SDT7-Skupna-2015-12-11_1.OZG">F581FF86D8FF0B33C1257F1000267598</idno>
               <idno type="custom" subtype="session" corresp="#SDT7-Skupna-2015-12-11_1.OZZEU">A86BBC5D25D30084C1257F0F004EC921</idno>
               <idno type="custom" subtype="day" corresp="#SDT7-Skupna-2015-12-11_1.OZIOIP">C73832D2B74DE013C1257F3200385804</idno>
               <idno type="custom" subtype="day" corresp="#SDT7-Skupna-2015-12-11_1.OZG">CD487F311A32D006C1257F32003849AC</idno>
               <idno type="custom" subtype="day" corresp="#SDT7-Skupna-2015-12-11_1.OZZEU">E538159F4C6AA0B7C1257F320037CA15</idno>
               <idno type="URI" corresp="#SDT7-Skupna-2015-12-11_1.OZIOIP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=C73832D2B74DE013C1257F3200385804</idno>
               <idno type="URI" corresp="#SDT7-Skupna-2015-12-11_1.OZG">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=CD487F311A32D006C1257F32003849AC</idno>
               <idno type="URI" corresp="#SDT7-Skupna-2015-12-11_1.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=E538159F4C6AA0B7C1257F320037CA15</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2015-12-11_1.OZIOIP" n="15">
               <name>redna seja</name>
               <date when="2015-12-11"/>
            </setting>
            <setting who="#SDT7-Skupna-2015-12-11_1.OZZEU" n="66">
               <name>redna seja</name>
               <date when="2015-12-11"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2015-12-11_1.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2015-12-11_1.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                     <org xml:id="SDT7-Skupna-2015-12-11_1.OZG">
                        <orgName key="OZG">Odbor za gospodarstvo</orgName>
                     </org>
                     <org xml:id="SDT7-Skupna-2015-12-11_1.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">SKUPNA SEJA  REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">66. seja</stage>
            <stage type="title">in  REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">11. seja</stage>
            <stage type="title">ter REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">15. seja</stage>
            <stage type="date">(11. december 2015)</stage>
            <stage type="chairman">Skupno sejo so vodili: Kamal Izidor Shaker, predsednik Odbora za zadeve Evropske
            unije, Marko Ferluga, podpredsednik Odbora za gospodarstvo, in Igor Zorčič, predsednik
            Odbora za infrastrukturo, okolje in prostor.</stage>
            <stage type="time">Seja se je začela ob 10.05. </stage>
            


            <sp xml:id="SDT7-Skupna-2015-12-11_1.sp1">

               <speaker>PREDSEDNIK IGOR ZORČIČ:</speaker>

               <p>Spoštovane kolegice in kolegi! Začenjam 15. sejo Odbora za infrastrukturo, okolje in
               prostor.</p>
               <p>Obveščam vas, da sta zadržana in se seje ne moreta udeležiti naslednja člana odbora:
               dr. Franc Trček in mag. Mirjam Bon Klanjšček. Kot nadomestni člani odbora s
               pooblastili sodelujejo: Marko Ferluga za Vesno Vervega, Tilen Božič za Urško Ban,
               Suzana Lep Šimenko za Danijela Krivca, Nada Brinovšek za Ljuba Žnidarja, Kamal Izidor
               Shaker za Danila Antona Ranca in Jožef Horvat za Jerneja Vrtovca.</p>
               <p>Obveščam vas, da so na sejo povabljeni: evropska komisarka za promet mag. Violeta
               Bulc, ki jo lepo pozdravljam, poslanci Evropskega parlamenta iz Republike Slovenije
               ter predstavniki Vlade, Državnega sveta in Informacijske pisarne Evropskega
               parlamenta za Slovenijo. Vse navzoče lepo pozdravljam!</p>
               <p>Besedo dajem podpredsedniku Odbora za gospodarstvo, kolegu Marku Ferlugi.</p>
            </sp>
            <sp xml:id="SDT7-Skupna-2015-12-11_1.sp2">

               <speaker>PODPREDSEDNIK MARKO FERLUGA:</speaker>

               <p>Dobro jutro, dober dan vsem, posebej naši dragi komisarki, ki jo imamo radi, tudi
               državnim sekretarjem in vsem ostalim prisotnim!</p>
               <p>Moramo še tole formalnost še opraviti glede zadržnih za sejo, in sicer: gospoda Laja
               nadomešča gospod Dolinšek, gospoda Prikla gospod Vilfan, gospoda Škodnika gospod
               Prelog, gospoda Gantarja Marjana Kotnik Poropat in gospo Potočnik Tilen Božič.</p>
               <p>Besedo predajam gospodu Shakerju.</p>
            </sp>
            <sp xml:id="SDT7-Skupna-2015-12-11_1.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Kolegice in kolegi! Začenjam 66. sejo Odbora za zadeve Evropske unije.</p>
               <p>Obveščam vas, da se je za to sejo opravičil gospod Luka Mesec, hkrati pa vas
               obveščam, da gospo Marinko Levičar na tej seji nadomešča gospod Ivan Hršak, Andreja
               Čuša gospa Suzana Lep Šimenko, gospoda Ljuba Žnidarja gospa Nada Brinovšek, Simona
               Zajca gospa Anita Koleša, Andrejo Potočnik gospod Marko Ferluga.</p>
               <p>Tudi sam pozdravljam vse navzoče, spoštovano evropsko komisarko mag. Violeto Bulc in
               državna sekretarja!</p>
               <p>Prehajamo na določitev dnevnega reda seje. S sklicem seje ste prejeli predlog
               dnevnega reda. Ker v poslovniškem roku s sopredsedujočima nismo prejeli predlogov za
               njegovo spremembo, je določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – DELOVNI PROGRAM EVROPSKE KOMISIJE ZA LETO
                  2016, ČAS JE ZA DRUGAČEN PRISTOP.</title>
               </p>
               <p>Gradivo za današnjo sejo je objavljeno na spletni strani Državnega zbora.</p>
               <p>Prosim mag. Violeto Bulc, evropsko komisarko za promet, da nam predstavi delovni
               program komisije za leto 2016. Izvolite.</p>
            </sp>
            <sp xml:id="SDT7-Skupna-2015-12-11_1.sp4">

               <speaker>MAG. VIOLETA BULC:</speaker>

               <p>Hvala lepa, predsednik.</p>
               <p>Spoštovane članice in člani parlamenta! V veliko zadovoljstvo mi je, da sem lahko
               ponovno z vami in da bomo lahko pregledali vse ključne točke programa komisije za
               leto 2016. Hkrati pa bom z vami podelila še ključne rezultate leta 2015 in kaj je še
               tisto, kar nameravamo sprejeti v letošnjem letu; leto se še ni zaključilo, čeprav se
               ta konec leta zelo hitro približuje.</p>
               <p>Danes, v času, ki je postavil pred nas vse, pred nacionalne parlamente, pred
               nacionalne vlade in evropske institucije, svet, parlament in komisijo, se srečujemo z
               zelo zahtevnimi izzivi, predvsem zahtevnimi zato, ker so novi, ker se z njimi do
               sedaj Evropska unija ni srečevala v taki meri. In temu primeren je tudi naslov, ko se
               novi izzivi pojavijo, se na njih ne da odgovoriti s starimi orodji in starimi
               metodami, ampak je treba biti dovolj pogumen, da se odločiš in poiščeš nove pristope.
               Glede na zahtevnost izzivov je seveda potrebno v tem procesu sodelovanje vseh, tu ne
               veljajo pravila, da lahko en sam reši izziv. To vidimo tudi na nivoju Evropske unije, ko za vsak
               paket, ki ga pripravljamo, vidimo, da je uspešen tisti paket, ki je rezultat zelo
               močnega sodelovanja vseh akterjev, in sicer skozi odprt dialog, konstruktiven dialog,
               ki ima en sam motiv – da nam bo jutri bolje, da tega izziva več ne bo na mizi. In to
               tudi mene osebno zelo motivira pri vsakdanjem delu in verjamem, da program dela za
               2016, ki je pred nami, bo še močneje poudaril potrebo po tem horizontalnem
               sodelovanju, po vertikalni strokovnosti in seveda po osredotočenju na doseganje
               skupnih ključnih ciljev, ki lahko potem zagotovijo ustrezne pogoje za razvoj Evropske
               unije kot celote in vseh njenih članic. Tako mi na začetku dovolite, kot uvod v plan
               2016, da orišemo tudi nekaj ključnih izzivov, ki se pojavljajo na ravni Slovenije, ki
               jih vidimo na strani Evropske unije.</p>
               <p>Prav je, da pohvalimo tisto, kar je dobro, in da konstruktivno pristopimo k tistemu,
               kar je treba še izboljšati. Kaj je dobro. Slovenija je na več področjih naredila
               pomembne korake naprej, in to Evropska unija tudi jasno zabeleži in opazi. Bruto
               nacionalni prihodek se je povečal za 2,6 %, kar je zelo spodbudno, in v letu 2016 se
               predvideva še dodatnih 1,6 %, potem pa v letu 2017 dodatnih 2,5 %. Ta napoved je zelo
               dobra, pozitivna in zaradi tega je tudi od nas, vseh ocenjevalnih mehanizmov, do
               Slovenije pozitiven in nakazuje dober napredek. Pri tem pa je treba poudariti tudi
               izzive, ki še vedno ostajajo in ki so tisti, ki nam lahko pomagajo, da ta napredek
               uspešno nadaljujemo naprej. Prvič, že mnogokrat uporabljene besede, vendar srčno
               upam, da niso pozabljene, strukturne reforme. Zelo jasno je razvidno, da ko se delajo
               strukturne reforme, se lahko potem delajo tudi dobri rezultati. Seveda strukturne
               reforme, ki so dogovorjene, ki grejo v pravo smer in ki omogočajo potem razvoj vseh
               elementov v družbi. Na nivoju Evropske unije vidimo, da tiste države, ki se tega
               smelo lotijo oziroma ki imajo načrte in ki jih tudi izpeljejo, tiste kažejo potem
               tudi najboljše rezultate. Na drugi strani je pomemben izziv za Slovenijo okrevanje
               bančnega sektorja. Bančni sektor potrebuje okrevanje, mora biti dovolj močno izzvan,
               da se prestrukturira tudi sam in da se prilagodi potrebam, ki jih ima sodobni čas.
               Tretji element je večja angažiranost pri iskanju ukrepov, ki pomagajo k razvoju
               gospodarstva. Za Slovenijo, glede na njeno velikost, je ključno mednarodno
               udejstvovanje. Mi moramo iskati vedno znova tiste mehanizme, ki pomagajo, da se
               slovensko gospodarstvo lahko plasira v tujini. Slovenski trg je premajhen, lahko je
               dober za laboratorijske testne primere, za prototipe, vendar če hočemo, da bo
               slovensko gospodarstvo lahko vzdržalo potrebe, ki jih ta družba ima, da bo lahko
               podpiralo življenjski stil, ki so ga Slovenke in Slovenci vajeni, potem moramo močno
               podpreti izvoz, mednarodno delovanje in s tem tudi zagotavljamo ustrezno rast, ki
               omogoča tudi generiranje novih zaposlitvenih priložnosti, ki so ključne za to, da se
               lahko neko blaginjo v prostoru ohranja. Takoj, ko govorimo o gospodarstvu, pa moramo
               poudariti še eno stvar, ki je še vedno izziv za Slovenijo, to je pa gospodarno in
               strateško upravljanje z državnim premoženjem. To je, na žalost, beseda, ki jo
               poslušamo že leta in leta, vendar je morda bolj pomembna, kot si včasih
               predstavljamo. Slovensko gospodarstvo je še v veliki meri upravljano s strani države
               in zaradi tega je to strateško upravljanje, ki pomaga tudi pri usmerjanju celotnega
               razvoja države, tako zelo pomembno. In tu je tudi s stališča Evropske unije prepoznano, da so
               tu še rezerve, ki jih bo Slovenija, upamo, ustrezno tudi izkoristila. Hkrati, ko
               govorimo o državnem premoženju, se nam takoj pojavi še ena nova komponenta, to je pa
               produktivnost javnega sektorja. O tem trenutno veliko slišimo, tudi v poročilih, ki
               jih dobivamo na nivoju Evropske unije, da je Slovenija na tem področju zelo aktivna,
               seveda je pa ključna potem tudi sama izvedba in integracija v sistem in v dnevno
               operativno delo. Letni pregled rasti za 2016 – to je nov cikel Evropskega semestra in
               mehanizem – pa opozarja na makroekonomska neravnovesja, kamor sodi še vedno tudi
               Slovenija.</p>
               <p>Poročilo vsebuje pregled potencialnih gospodarskih tveganj, vključno z zgodnjim
               opozarjanjem na neravnotežja, kot so visoka stopnja zadolženosti in presežki v
               nekaterih državah članicah. In med 16 državami, za katere bo Evropska unija izvedla
               poglobljene preglede februarja 2016, je tudi Slovenija. Prvi impulzi so pozitivni, se
               pravi, da bi Slovenija iz tega lahko izšla kot zmagovalka. Vendar še enkrat, naj nas
               nič ne uspava, potrebni so temeljiti in odločni koraki naprej v uvajanje teh
               sprememb, ki so navedene, ki so zelo vidne in na žalost mnogokrat premalo odločno
               potem izpeljane v praksi. Seveda, če govorimo o ključnih izzivih Slovenije, pa so vsi
               ti izzivi, ki so na nacionalnem nivoju vidni, boleči, vpeti tudi v izzive, ki jih ima
               Evropska unija kot celota. In ne moremo mimo teh izzivov, ki še dodatno zahtevajo
               našo pozornost in zahtevajo modre in sistemske odločitve, holistične odločitve, ki
               imajo v vidu tudi širši evropski prostor. Pri teh glavnih elementih je seveda na
               prvem mestu begunska kriza, ki navkljub temu, da kaže na to, da se sistemsko dobro
               rešuje, pa je vendar še vedno dnevno prisotna. Ob mojem zadnjem obisku v Sloveniji
               oziroma predzadnjem, ko smo šli tudi na teren, ko smo se srečali z vsemi deležniki
               tako na Dobovi kot v Šentilju, se postavi celotna slika v zelo realno okolje. In za
               tako majhno državo, kot je Slovenija, imeti 300.000 beguncev v roku petih tednov, to
               je bil izjemen pritisk na vse strukture, pa ne samo fizičen, ampak tudi psihičen
               pritisk na vse strukture. Tu moram vsem čestitati, ker je Slovenija ohranila zelo
               trezno glavo, ker se je hitro odzvala, in verjamem, da je bil to zelo konstruktiven
               pristop vseh deležnikov, ker tako majhen narod oziroma tako majhna država se odzvati
               na tako velik izziv zahteva res tudi politični konsenz. Tako se vam zahvaljujem za
               to, ker sem bila lahko zelo ponosna kot komisarka iz Slovenije, glede na to, kako se
               je Slovenija na te izzive odzvala.</p>
               <p>Drug ključni izziv za Evropo je nadaljevanje generiranja zaposlitvenih priložnosti,
               torej delovna mesta in rast ter naložbe. Ta evropski naložbeni načrt je zelo močno
               pozitivno začinjen z novim inovativnim finančnim mehanizmom, ki ga poznamo pod
               kratico EFSI ali tako imenovani Junckerjev plan. Za Evropsko unijo je res izjemnega
               pomena, da se investicije povečajo, da imamo čim več dinamike v razvoju novih
               priložnosti. In pri teh investicijah je tudi za moj portfelj zelo pomembno, da smo
               ugotovili in priznali, da brez dobre infrastrukture nekega trajnostnega razvoja ni.
               Zato imamo tudi v tem obdobju največji naložbeni obseg v prometu do zdaj, na nivoju
               Evropske unije 26 milijard. In s tem, ko smo preko 2 milijardi prispevali v tako
               imenovani Junckerjev paket oziroma Junckerjev plan, pa pričakujemo, da bomo lahko
               dodatno generirali  še
               mnogo mnogo več. Namreč, potrebe evropskega prometa po investicijah že presegajo
               ocenjene potrebe, že presegajo 500 milijard evrov, seveda v tej luči 26 milijard ni
               ne vem kakšna vsota, zato bo zelo pomembno, da v naslednjih letih zagotovimo ustrezne
               finančne vire, za kar pa se opiramo tudi izven Evrope, kajti sam evropski prostor
               nima dovolj investicijske moči, da bi lahko te potrebe sam zadovoljil.</p>
               <p>Naslednji pomemben izziv je poglabljanje ekonomske in monetarne unije, bančne pa tudi
               kapitalske unije. No, ravno na tem področju je Evropa res veliko naredila v tem
               obdobju in ravno ti ukrepi, ki so vezani na kapitalsko unijo so izjemnega pomena za
               vzpostavljanje ustreznih pogojev za pristop privatnih investitorjev v evropsko
               gospodarstvo, še zlasti na področju infrastrukture, razvoja malih podjetij oziroma
               start up in na področju raziskav in inovacij.</p>
               <p>Naslednji velik izziv je pozitiven, seveda je okrepitev notranjega trga. Ena
               največjih pozitivnih elementov Evropske unije, poleg tega, da je bila narejena za to,
               da zagotavlja v evropskem prostoru mir, ne na to pozabiti. Osnovno sporočilo Evropske
               unije je, da Evropa ostaja oaza miru. Vendar naslednji ključni moment oziroma
               naslednja ključna usmeritev pa je bil enotni evropski trg, ki zagotavlja prost pretok
               blaga in ljudi in zagotavlja ustvarjanje pogojev za ekonomijo volumna in obsega, ki
               potem postavlja Evropsko unijo v globalnem prostoru ob bok ostalim gospodarskim
               silam. In to se nam je v teh letih najbolj obrestovalo, vzpostavljanje pogojev za
               enotni evropski trg. Vsi komisarji si zelo prizadevamo, da še pospešeno odstranjujemo
               vse tiste ovire, ki so še vedno prisotne. Vemo, da trenutna politična situacija nas
               na tem področju izziva, vendar je izjemno pozitivna po drugi strani tudi ta energija
               gospodarstvenikov, ljudi, ki se zavedajo, da je enotni evropski trg ena največjih
               vrednot, ki jo imamo oziroma pogojev za nadaljnji razcvet vseh držav članic in tudi
               kasneje bom malo govorila, en mojih ključnih projektov letošnjega leta, ki se je zelo
               uspešno zaključil, je bil zelo močno osredotočen na poglabljanje enotnega evropskega
               trga, v tem primeru na področju aviacije.</p>
               <p>Naslednji izziv so podnebne spremembe in pritiski na naravne vire. Mi tega ne moremo
               in ne smemo ignorirati in če se pogovarjamo trenutno o politični krizi, begunski
               krizi je na mizi ves čas prisotno tudi dejstvo, da se moramo dobro pripraviti na
               potencialno ekološko begunsko krizo, ki bo vezana na podnebne spremembe in je prav,
               da to ne izgine z mize, ampak da se dobro pripravimo na morebitne nove pritiske.</p>
               <p>Seveda vse to, vsi ti nemiri in vsa ta preoblikovanja geopolitičnih in strateških
               moči pa je postavilo na ta seznam ključnih izzivov tudi stabilnost in varnost, zlasti
               v sosedstvu, ki pa je morda celo zdaj prevladala in postaja ključni element v tem
               trenutku na nivoju Evropske unije v smislu iskanja evropskih rešitev. Tako, da pod
               vplivom vseh teh izzivov, ki so na nivoju Evropske unije in nacionalnih izzivov,
               skozi katere smo šli predvsem za Republiko Slovenijo se iščejo zdaj rešitve, tiste,
               ki bodo sposobne te izzive preseči in ki bodo sposobne še vedno povezati Evropo, ker
               še enkrat, sporočilo je zelo jasno in nedvoumno, ne glede na to kako morda ali
               posamezne države članice ali posamezni politiki lahko verjamejo, da bodo lahko na
               krizo odgovorili s svojimi lastnimi rešitvami, Evropa je močna samo, če je  povezana, če je skupaj, če
               je enotna, in samo v takšnem primeru res predstavlja tudi močnega partnerja v
               globalnih pogovorih. In to, vsakršno drugačno razmišljanje, si upam trditi, da je
               zelo vase zaverovano in brez neke širše globalne perspektive in razumevanja razvoja,
               tako političnih kot gospodarskih tokov. Zato se tudi osebno sama zelo angažiram in
               poskušam na vseh možnih področjih, kjer lahko, spodbujati to evropsko povezanost in
               skupen nastop na globalnih trgih.</p>
               <p>Malo več pa mogoče potem v nadaljevanju, ko bom pokrila moj sam portfelj.</p>
               <p>Morda samo za to da bomo lažje razumeli tudi vsebino plana za 2016, naj še opozorim
               na te glavne instrumente oziroma ukrepanja na ravni Evropske unije. Evropska unija
               ima zelo jasno definiranih 10 ključnih ciljev in teh 10 ključnih ciljev je prisotnih
               pri vsaki nalogi, ki si jo zadamo oziroma vsakem projektu, ki ga podpremo. In vsak
               projekt, ki funkcionira oziroma ki ga zaženemo v Evropski uniji mora znati pokazati
               kako podpre enega, dva ali več ključnih desetih prednostnih nalog. Druga je
               solidarnost in odgovornost pri soočenju s temi izzivi. Seveda je ta vrednota izzvana
               ves čas, ker vedno znova nas v kritičnih situacijah potegnejo mogoče bolj egoistični
               in bolj egocentrični motivi, vendar vedno znova jih za enkrat uspevamo preseči s tem,
               da razumemo, da je solidarnostno ključnega pomena in da moramo v vseh teh glavnih
               izzivih biti enotni in razumeti, da kot rečeno, da samo kadar smo skupaj povezani in
               iščemo rešitve za te izzive skupaj, takrat najdemo res trajnostne, ki imajo tudi v
               sebi vgrajen t.i. resilience, ki je tako zelo pomemben za trajnostni razvoj.</p>
               <p>Naslednje je seveda, močan poudarek je na uresničevanju naložbenega načrta in
               izvajanju agende za boljšo zakonodajo. Morda v okviru tega bi samo še par podatkov, v
               okviru naložbenega načrta imamo že 34 projektov v 13 državah članicah v skupni
               vrednosti več kot 4 milijarde evrov, ki bodo mobilizirani, ki bodo v resnici
               angažirali okrog 24 milijard evrov celotne investicijske vrednosti. To je zelo
               pomemben impulz in podatek in vas vabim da se tudi Slovenija aktivno vključuje v te
               nove finančne instrumente, in seveda je prav, da povem, verjetno ste že bili
               obveščeni, da je v Sloveniji nacionalna promocijska banka, SID, konec novembra z
               Evropsko investicijsko banko podpisala sporazum o sodelovanju t.i. evropskem
               svetovalnem vozlišču, v okviru naložbenega načrta. To je bil pomemben korak in v
               Sloveniji je v okviru tega EFSI sklada in sicer stebra, ki je predviden za mala in
               srednja podjetja, slovenski podjetniški sklad je pred kratkim z Evropskim
               investicijskim skladom sklenil dogovor o programu in sicer za 180 milijonov evrov
               garancij za bančne kredite za rast in razvoj, predvidoma več kot 1100 malih podjetij
               v Sloveniji. Tako, da to je bil en pomemben prvi korak narejen, vendar je to
               priložnosti še mnogo več, in naj bo to samo pozitivna spodbuda da nadaljujemo to pot
               in da se angažiramo tudi na nivoju teh modernih finančnih mehanizmov, ki zagotavljajo
               pritok kapitala v neko državo ali regijo.</p>
               <p>Še nekaj o novih pobudah. Nova pobuda za delovna mesta, rast in naložbe je s
               ponovnim, tukaj vidimo predvsem pomembnost, to, kar sem že prej rekla, zagon novih
               naložb, nadaljevanje strukturnih reform in ogovorno fiskalno politiko. Morda je tukaj
               prav, da v okviru tega, pobud za nova delovna mesta in trdno energetsko unijo  s podnebno politiko
               usmerjeno v prihodnost je kar nekaj svežnjev, program za nova znanja in spretnosti za
               Evropo, potem drugi je nov začetek za delovno aktivne starše, sveženj okrožno
               gospodarstvo, pregled večletnega finančnega okvira za leto 2014-2020 in pa novi
               ukrepi za trajnostno prehodnost Evrope. Hkrati je zelo pomemben tudi sveženj o
               energetski uniji.</p>
               <p>Aktivnosti, ki so povezane na enotni digitalni trg. Evropska unija je v letošnjem
               letu izjemno veliko se angažirala na področju vzpostavljanja enotnega digitalnega
               trga. Na tem področju je seveda, iz tega področja bodo leta 2016 sledile nove pobude,
               pa mi dovolite, da samo nekaj od njih izpostavim, ker bodo imele velik pomen in vpliv
               na vsa nacionalna gospodarstva tudi sicer, pobude bodo sledile na področje avtorskih
               pravic, geografskega blokiranja, prostega pretoka podatkov, računalništvo v oblaku in
               pa DDV v elektronskem poslovanju. Vse to so elementi v sredo sprejetega paketa
               vezanega na digitalni trg.</p>
               <p>Tako, da jaz mislim, da je to izjemno pomemben korak naprej, ki bo končno povezal
               evropski prostor, če sem zelo banalna v primeru, če boste podpisali neko storitev v
               oblaku oziroma na internetu v Sloveniji, boste lahko potem to storitev uporabljali
               kjerkoli po Evropi. Do zdaj to ni bilo mogoče, vi ste si zagotovili gledanje nekih,
               plačali recimo dostop do nekih vsebin na internetu v Sloveniji, potem pa ste šli na
               Finsko in niste mogli tega gledati. To je nedopustno. In to je samo eden od takih
               malih dodatkov, ki bo kot pozitivna posledica za vse državljane Evropske unije.</p>
               <p>Naslednje nove pobude gredo seveda v veliki meri kot že prej omenjen, povezan in
               pravičnejši notranji trg, je pa Evropska unija dala zelo velik poudarek ponovni
               industrializaciji. In vsi, ki imamo tovrstne portfelje, seveda ves čas pri svojih
               ukrepih skrbimo za to, da vzpostavljamo pogoje za močnejšo industrializacijo Evropske
               unije. Tukaj spet vabim vse, da seveda smo pozorni tudi v Sloveniji in da pogledamo
               na kakšen način lahko uporabljamo tudi potem ustrezne finančne mehanizme, platforme,
               ki se vzpostavljajo, da se aktivno vključujemo v te integracije. Hkrati bolj
               poglobljena in pravičnejša ekonomska in monetarna unija, na tem se zelo veliko dela
               in recimo, morda bi in pa še trgovina, razumen in uravnotežen prostotrgovinski
               sporazum ZDA, tukaj so pogajanja zelo zahtevna in je prav spremljati ves čas in
               seveda tudi aktivno se udeleževati, ker tako transparentno vodenega sporazuma do zdaj
               še Evropska unija nikoli ni imela, kot je ravno ta TTIP, zaradi tega seveda včasih
               gre tudi bolj počasi, ker se poskušajo upoštevati vse pripombe in vsi komentarji
               držav članic in seveda hkrati zagotoviti, da se ta pogajanja še naprej nadaljujejo.
               Če bi samo naštela nekaj pobud, konkretnih pobudi z teh treh naslovov. Zelo pomemben
               je sveženj o mobilnosti delovne sile, evropski akcijski načrt za obrambo, akcijski
               načrt za DDV, sveženj o obdavčenju dohodkov pravnih oseb, vesoljska strategija za
               Evropo, se pravi, veliko je konkretnih elementov in Slovenija je prav, da sledi tem
               ukrepom oziroma pobudam, ker bo gospodarski razvoj in tudi seveda razvoj vseh ostalih
               akterjev v družbi bo zelo odvisen od implementacije teh svežnjev. Hkrati je tudi
               steber socialnih pravic, evropski sistem zajamčenih vlog, dokončanje bančne unije in
               pa ukrepi na podlagi trgovinske naložbene strategije. Tako, da tudi na tem področju
               se zelo veliko dogaja, na seznamu drugih novih pobud mislim, če nadaljujem s seznamom
               novih pobud na področju pravosodja in temeljnih pravic nove migracijske politike in
               pozicioniranje Evropske unije kot svetovnega akterja.  Dovolite mi, da tukaj izpostavim nekaj konkretnih
               pobud in sicer izvajanje evropske agende za varnost, boljše upravljanje migracij,
               sveženj o upravljanju meja in pa okvir za obdobje po izteku sporazuma iz Katunuja<stage>(?)</stage>
               in pa krepitev zmogljivosti v varnostnem sektorju ter prispevek komisije globalni
               strategiji. To so zelo konkretne pobude, ki se na tem področju dogajajo.</p>
               <p>Če pogledamo kaj se bo odvijalo na področju unije demokratičnih sprememb. Tukaj
               komisija pripravlja predlog za register za preglednost, ki bo obvezen za vse
               zastopnike interesov, ki si prizadevajo vplivati na oblikovanje politike v Evropskem
               parlamentu, Svetu in komisiji. Osebno lahko rečem, da je bilo to izjemno koristen
               ukrep, ki smo ga kot komisija naredili 1. Novembra lansko leto. Se pravi, prvi dan,
               ko smo prišli v službo, smo se oziroma, ko smo začeli s svojim mandatom, smo se
               odločili, da bomo delovali 100 % transparentno. Jaz vas vabim, da o tem razmislite,
               ker s tem omogočite politikom učinkovito delo.</p>
               <p>Osebno se zdaj lahko srečam s komerkoli, vsakdo lahko pride, pove svoje mnenje,
               direktorji podjetij različnih interesnih skupnosti, vendar imamo vse registrirano,
               vsi novinarji, vsi člani parlamenta, vsi državljani lahko vidijo za vsakega komisarja
               s kom ima sestanek, kaj je vsebina pogovora in komisar je dolžan po vsakem sestanku
               objaviti tudi zapisnik sestanka in sklepe. In na ta način, lahko osebno rečem, imam
               jaz zaradi tega dostop do informacij mnogo boljši kot če mi te 100 procente
               transparentnosti ne bi sprejeli. In moj delavnik je sicer zaradi tega veliko bolj
               natrpan, sestanki so praktično na pol ure, enako vsi člani kabineta, vendar imamo ves
               čas stik z vsemi odločevalci na terenu in dobivamo seveda različne informacije,
               seveda so to tudi lobistične informacije in je na nas potem presoja, da potegnemo ven
               zgodbo, ki pa je dobra za Evropsko unijo. Tako, da vas vabim, da morda tudi vi o tem
               razmislite in v pogovoru z vlado morda tudi kaj takega dorečete. Kot rečeno, pri nas
               sedaj poteka pogovor, da na osnovi te dobre izkušnje se podobno vzpostavi tudi za
               Evropski parlament in svet. Zelo pomemben element na tem področju demokratičnih
               sprememb so tako imenovani <q>"citizens dialogues"</q> oziroma dialogi z državljani in
               državljankami in zato nam je ponovno še ena oblika, kako dobivamo konkretne inpulze
               iz terena, tudi jaz osebno, kadarkoli grem v katerokoli državo članico na obisk,
               vedno naredimo tudi pogovor z državljankami in državljani. In tam začutiš
               temperaturo. Tam vidiš kaj je tisto kar dejansko žuli na vsakodnevni bazi ljudi, ki
               živijo to Evropo, ki živijo Evropsko unijo. Za mene je bilo zelo koristno še vsako
               srečanje in vsakič smo dobili tudi kakšno zelo dobro pobudo na vsebinskem delu.</p>
               <p>Če pogledamo še prednostne predloge, ki so trenutno v obravnavi, imamo 17 predlogov v
               obravnavi, katerih je potrebno razpravljati z evropskim parlamentom in svetom. Naj pa
               omenim nekaj od teh, reforma varstva podatkov, vključevanje, dolgotrajno brezposelnih
               na trg dela, migracije, stalni sistem premestitve – veste, to je zelo zahtevno
               področje, ki je potrebno ogromno ene politične volje in pogajanja – okvir Evropske
               unije za listinjenje in pa ženske v upravnih odborih.</p>
               <p>Zelo močno je na pobudo našega podpredsednika Timmermansa prisotna tudi potreba po
               čiščenju regulativnih ukrepov. vsako leto smo izzvani in sedaj že drugo leto zapored
               mora vsak komisar oddati seznam tistih ukrepov, ki več ne služijo potrebam trenutnih
               razmer v katerih danes delujemo, potem predlagati seznam tistih, ki potrebujejo
               ponovno presojo in osvežitev vsebinsko in kot vidite, imamo letos ponovno 20 umikov.
               In pa še ena velika sprememba je, ponavadi je bilo na seznamu za delovni program v
               prejšnjih komisijah sto in več ukrepov.  Mi imamo pravilo, da jih ne sme biti več kot 20 plus
               minus. To je ogromna razlika, kar pomeni, da se res fokusiramo na tiste, ki so
               najbolj ključni in jih izpeljemo do konca. Vendar za to imamo zelo zahteven postopek,
               katerem je pa velik poudarek na odzivih iz terena preden mi lahko sploh sprožimo nek
               postopek za spremembo regulative oziroma uvedbe nečesa novega in se veliko bolj sedaj
               koncentriramo na samo vsebino in razumevanje hulističnih posledic predlogov.</p>
               <p>Kot že omenjeno tudi REFIT, to je tisti, ki pač skrajšuje upravne postopke in pa
               izboljšuje obstoječo zakonodajo, kjer gre predvsem za poenostavitve. Tudi na nivoju
               EU iščemo vse bolj vsebine, ki jih lahko obravnavamo po tako imenovanim znanim
               principom vse na enem mestu, one stop shopping princip. Jaz moram reči, da se je na
               našem področju to izjemno obneslo. Mi smo že v letošnjem letu uvedli eno večjo
               spremembo v tej smeri, ko smo za vse letalske prevoznike izven EU, če želijo leteti v
               evropski prostor so vedno morali podpisati 28 pogodb. Mi smo to poenotili na eni
               točki in naši agenciji za varnost potem dali to nalogo, prenesli zadolžitve, da
               opravi postopke certificiranja in sedaj letalski prevoznik izven EU na enem mestu
               certificirajo svoje storitve in potem lahko letijo v vse države članice. To je bil
               izjemno velik korak naprej tudi v poenotenju evropskega trga in pa poenostavitvi
               postopkov.</p>
               <p>Toliko glede novih vsebin. To so glavni poudarki iz programa za 2016.</p>
               <p>Dovolite mi preden dam besedo nazaj za morebitna vprašanja, da pa vendarle še
               poudarim to, kar je bilo do sedaj narejeno. Navkljub tej izjemni zahtevnosti in
               prevladujoči tematiki vezani na izzive begunske krize in pa zagotavljanju razvoja
               vseh držav članic pa smo naredili nekaj zelo odmevnih korakov že tudi v letu 2015 v
               prvem letu delovanja. Evropski sklad za strateške naložbe je bil sprejet 13.
               januarja. Sveženj za Unijo kapitalskih trgov 30. septembra leta 2015. Prišlo je do
               pospešitve pobude za zaposlovanje mladih 4. februarja 2015. Energetska unija že 25.
               februarja 2015. Sveženj ukrepov za davčno preglednost je bil sprejet 18. marca 2015.
               Akcijski načrt za pravičnejši sistem obdavčitve dohodkov pravnih oseb v EU je bil 17.
               junija. Evropska varnostna agenda 28. aprila. Sveženj za enoten digitalen trg 6.
               maja. In sedaj, prejšnji teden, še močnejši paket, na osnovi katerega sem že prej
               navedla vse ukrepe, ki se bodo odvijali v letu 2016. Evropska agenda o migracijah 13.
               maja. Trgovinska in naložbena strategija 14. oktobra. Strategija za enotni trg za
               blago in storitve 28. oktobra. Prav je, da na tem mestu omenim tudi, da smo na mojem
               portfelju uspešno izpeljali izjemno pomemben sveženj. To je bil edini res velik paket
               na področju prometa. Tako imenovan aviacijski paket za strategijo s kompletnim
               predlogom za preoblikovanje delovanja naše varnostne agencije v duhu že prej
               navedenega, torej, da zagotavlja ustrezno podporo industriji, da zagotavlja čim več
               storitev vse na enem mestu, da vleče transparentnost, pospešitev procesov,
               certificiranja za to, da lahko evropski industrijski proizvodi so čim hitreje na
               trgu. In, kot bom kasneje malo več povedala še nekaj zelo pomembnih vsebinskih
               sprememb, ki so vezane, recimo, tudi na upravljanje novega sektorja, ki se pojavlja v
               letalstvu, to so tako imenovani droni.</p>
               <p>2. decembra je bil sprejet tudi sveženj o krožnem gospodarstvu. Do konec tega leta pa
               predvidevamo, da še sveženj  o mobilnosti delovne sile, ki je planiran za naslednje leto in pa tudi
               še dodatni ukrepi vezani kot je pa že naš predsednik Juncker napovedal vezani na
               enotno obmejno, borderen cost guard initiative.</p>
               <p>Zdaj glede na to, da ste me ob mojem zadnjem obisku posebej vprašal za krožno
               gospodarstvo se mi zdi, da je prav, da to tudi nagovorim, ker sem takrat odgovorila,
               da Evropska unija bo v letu 2015 sprejela sveženj na krožno gospodarstvo in je prav
               seveda, da pogledamo, kaj prinaša ta sveženj in kaj so tisti vsebinski premiki. Prav
               je, da povemo, da predlagani ukrepi predvsem osredotočajo na učinkovito upravljanje
               odpadkov. Tukaj je bil največji poudarek, ker to vodi v boljši izkoristek surovin
               proizvodov in seveda potem učinkovitejše upravljanje s temi odpadki. Motiv glavni je
               bil, kako lahko zagotovimo prihranek pri energiji, to je bil en motiv, drug motiv je
               bil pa, kako lahko zagotovimo zmanjšanje emisij toplogrednih plinov, se pravi ta dva
               motiva sta bila glavna, ki sta nas pri tem vodila, tako da verjamem, to so ti
               predlagani svežnji odločen in pomemben korak naprej. Ali je to dovolj? Ne. Ko sem se
               pogovarjala z našim prejšnjim komisarjem, s katerim imava redne stike, seveda
               absolutno ni zadovoljen s tem svežnjem. Vendar še enkrat to je zdaj temelj, prišlo je
               do razumevanja, da je to pomemben korak za vseh 28 članic in predvsem Evropska unija
               nima pretirano veliko lastnih virov in zato seveda je ravno to krožno gospodarstvo,
               ta ciklični pristop k učinkovitemu upravljanju z odpadki za nas zelo pomemben tudi v
               smislu surovin. Hkrati ta paket tudi nakazuje, da lahko, da je sposoben zagotavljati
               nova delovna mesta in pa seveda kot smo rekli, zagotovi tudi odgovorno ravnanje z
               dragocenimi in redkejšimi viri, kar pomeni ločevanje in že v začetku proizvoda
               jasnemu razumevanju, kako se bo ta proizvod, ko bo končal svoj življenjski cikel,
               lahko razgradil in bomo ponovno prišli do teh redkejših virov.</p>
               <p>Zdaj morda še nekaj o denarju iz programa obzorja 20-20 za financiranje raziskav in
               inovacij, je 650 milijonov in 5,5 milijarde iz strukturnih skladov namenjeno ravnanju
               z odpadki, tako da večje injekcije na tem področju sledi tudi v finančnem smislu,
               predvsem seveda to za krožno gospodarstva, za uvajanje krožnega gospodarstva na
               nacionalni ravni.</p>
               <p>Kakšen je cilj? Cilj je zelo jasen, EU ima na tem področju močno ambicijo in želi, da
               se 65 % recikliranje komunalnih, da se doseže 65 % recikliranje komunalnih odpadkov
               in 75 % recikliranje odpadne embalaže do leta 2030. Tako, da kot rečeno, tisti, ki so
               bili morda nezadovoljni z ukrepi so pa cilji zelo jasni, motivirani in bodo imeli
               tudi posledično potem mnogo širše posledice, če bomo mi te cilje resno vzeli in jih
               poskušali tudi uresničiti.</p>
               <p>Poglejmo si še dosežke, načrte na področju transporta. Dovolite mi, da kljub vsemu
               prinesem še malo osvetlim svoj lastni portfelj. Jaz moram reči, da še vedno zelo
               uživam v portfelju, portfelj ima izjemno dinamično vsebino, ogromno prispeva k
               razvoju Evropske unije v smislu enotnega trga in globalnega uveljavljanja Evropske
               unije. Pri tem seveda je najpomembnejša letalska strategija, ki smo jo v letošnjem
               letu uspeli dogovoriti z vsemi deležniki. Zakaj sem jaz zelo ponosna na to – zato,
               ker to ni moj dokument, niti ni dokument mojega kabineta, ampak je to dokument, ki je
                   nastal preko
               participativnega modela z zelo močnim sodelovanjem vseh deležnikov, ki kaj pomenijo v
               aviacijskem ekosistemu. In tu vas vabim, da ta orodja poskušate čim bolj uporabljati
               tudi doma, ker so izjemno močna. Ko dovoliš vsakemu, da predlaga, da predstavi svoje
               ideje, in naša naloga je bila, da smo držali ta prostor, da je prišlo do izmenjave
               vseh teh idej in da smo potem vse skupaj uspeli pripeljati do celostne predstavitve v
               tem dokumentu, ki nagovarja tako odpiranje trga, vendar hkrati z odpiranjem trga, in
               to bo vedno hodilo v Evropi z roko v roki, poskrbimo tudi za razvoj socialnih modelov
               in za razvoj ekoloških modelov. In ravno v tem je moč tega paketa, na eni strani
               imamo številne ukrepe, ki bodo še povečali enotni evropski trg na področju aviacije.
               Evropa je tu vodilna v svetu in že prejšnji ukrepi, ki so omogočili razvoj cenovno
               ugodnejših prevoznikov, kot so easyJet, Ryanair, Vizz Air in podobni, je bil to
               ogromen korak naprej narejen. S tem se je omogočilo državljanom Evropske unije, da so
               resnično lahko začeli leteti po celotnem evropskem prostoru po zelo ugodnih cenah. In
               ta strategija nadaljuje to politiko, zagotavlja še večjo varnost, še večjo
               poenostavitev procesov in še bolj ugodne razmere za razvoj ugodnih cenovnih paketov.
               Na drugi strani pa je ta paket zelo močno usmerjen v globalno pozicioniranje Evropske
               unije. Letalstvo na drugih kontinentih kaže izjemno visoko rast. Evropa je že razvit
               trg, zato bo rast v Evropi relativno majhna v primerjavi z drugimi trgi, kot so
               Azija, Latinska Amerika, države Zaliva, in zaradi tega je treba zagotoviti, da bomo
               prisotni pri razvijanju teh trgov. Zato smo tudi predlagali seznam držav, s katerimi
               želimo navezati celostne bilateralne pogodbe, in upamo, da nam bo svet odobril. Tu
               gre za države, kot so Kitajska, države Asian Countries, kot so Vietnam, Indonezija in
               države na tem območju, potem Bližnji vzhod, glavne države Bližnjega vzhoda, vključno
               z Emirati, Katarjem, Savdsko Arabijo in ostalimi državami Zaliva, in pa Turčija,
               Mehika, Brazilija ter Armenija. To so države, za katere bomo prosili za odobritev
               sveta za mandat, da se lahko začnemo z njimi pogajati. Seveda pa je naše glavno
               vodilo, da bomo izpogajali enotne pogoje, ki bodo upoštevali značilnosti evropske
               socialne politike in bodo temeljili na recipročnosti. Glavni element, ki je na to
               vezan, je lastniška in kontrolna pravica, kjer bo Evropska unija pokazala več
               fleksibilnosti, vendar na nivoju holističnih pogodb, bilateralnih pogodb, kjer se bo
               upoštevalo tudi recipročnost. Zato, da lahko ta dva elementa, še bolj poenoten
               evropski trg in močna prisotnost na globalnem trgu, zagotovimo, pa paket kaže jasno
               orientacijo na nivoju standardov, kjer bo poudarek tako na večji varnosti, <q>"safety
               and security"</q>, v angleščini sta dva izraza, potem poudarek na ekološki dimenziji in
               socialni dimenziji ter na potniških pravicah. Vse to pa podprto še z dvema močnima
               stebroma, to so pa inovacije in investicije. To je zelo kratko orisan ta aviacijski
               paket in prvi koraki se začnejo dogajati že takoj po novem letu. Mi verjamemo, da smo
               s tem postavili pogoje za rast, za generiranje novih delovnih mest, predvsem velika
               podpora industriji, kajti v paketu  za standardizacijo je tudi že narejen evropski okvir za
               razvoj industrije dronsov in za način delovanja dronsov. Ko smo gledali regulativne
               okvire, nismo dronsov več gledali samo kot nek tehnični izdelek, ampak predvsem, v
               kakšnih storitvah se ti dronsi uporabljajo, tako je zelo poudarek na uporabi. S tem
               tudi umikamo omejitev 150 kilogramov in gledamo predvsem na funkcionalnost. S tem pa
               se začrtuje tudi geo omejitve, se pravi, poskrbeti za omejitve, kje dronsi ne smejo
               leteti, registracija dronsov in podobne stvari. Tu smo trenutno na svetovnem merilu
               najhitrejši, marca smo podpisali deklaracijo, v kateri smo izrazile vse države
               članice podporo in ključne elemente, in to se je upoštevalo zdaj pri pripravi
               regulativnega okvira. Evropska unija je trenutno vodilna v proizvodnji komercialnih
               dronsov in želimo tu dati poseben poudarek industriji in razvoju tudi malih podjetij,
               zato da ohranimo to vodilno globalno mesto. Jasno, da so pa tu pomisleki tudi
               prebivalcev in zaradi tega je močan poudarek tudi na zagotavljanju varnosti, se
               pravi, <q>"safety and security"</q>, zagotavljanju zaščite zasebnosti in podatkov. Dronsi v
               Sloveniji – sicer so mi povedali, to boste novinarji povedali bolje, da se lahko ta
               izraz uporablja, drugače so pa to brezpilotna letala; se opravičujem, ker sem
               uporabila tujko.</p>
               <p>Kaj prinašamo za drugo leto oziroma kaj so še tisti elementi, ki se jih splača
               poudariti iz našega portfelja. Če boste imeli kakršnokoli vprašanje s stališča
               letalske strategije, vam seveda z veseljem povem še bolj podrobno, vendar vas ne
               želim zamoriti s tem preveč. Za mene je bil izjemno pomemben razvoj tudi na
               železniškem paketu. Po več letih popolnega zastoja smo z izjemnim predsedovanjem tako
               Latvije kot zdaj Luksemburga najprej pripeljali do dokončanja in včeraj dokončnega
               sprejetja tehničnega dela železniškega paketa. Vendar je za mene še bolj spodbudno
               to, da se je tudi na poslovnem paketu, ki zagotavlja vzpostavljanje konkurenčnih
               pogojev in transparentnosti v poslovanju železniških akterjev, prišlo zdaj do
               trialoga in tudi razlike med parlamentom, svetom in komisijo so v resnici zelo, zelo
               majhne. In skozi naslednje trialoge upam, da bomo uspešno izpeljali pogajanja in
               sprejeli spomladi tudi v celoti železniški paket. To bo tako velik korak naprej, kot
               je bil takrat prvi večji korak v letalstvu. Posledice so izjemno pozitivne in upamo,
               da bomo enako dosegli tudi v železniškem prometu in enako močno ga zdaj vpenjamo tudi
               v mednarodne povezave.</p>
               <p>Prav je, da omenim za naslednje leto tudi tako imenovan cestni paket, na katerem bomo
               delali v naslednjem letu celo leto in upam, da bo sveženj potem sprejet jeseni
               naslednje leto. Zdaj imamo osem iniciativ potrjenih v delovnem programu, in sicer,
               del po energetsko unijo, del pod enotnim evropskim trgom in del pod socialnim
               paketom. Tu gre na eni strani za nadaljnje odpiranje trga, po drugi strani pa za
               vzpostavljanje digitalne infrastrukture za razvoj storitev z dodano vrednostjo v
               cestnem prometu. Zakaj je to tako pomembno, in tu vabim tudi vse slovenske akterje,
               da se mi pridružijo bolj v strateškem in vizionarskem razmišljanju. V avtomobilski
               industriji prihaja do zelo hitrih in velikih premikov. Če smo še pred tremi, štirimi
               leti razmišljali, da so avtonomne vožnje oziroma avtonomni avtomobili stvar
               znanstvene fantastike, danes praktično vse države, ki nekaj pomenijo v avtomobilski
               industriji, testirajo že na cesti avtonomne avtomobile za avtonomno vožnjo, to
               pomeni, brez voznikov. Pa ne samo v Evropi,  mi smo na zadnjem srečanju G-7 v Frankfurtu, kjer je
               bila Evropska unija povabljena kot enakovreden član, z ministri držav G-7 in v imenu
               Evropske unije, tudi jaz, podpisali deklaracijo o skupnem razvoju na tem področju in
               vidimo, da po celem svetu se ti poligoni oziroma s poligonov tovrstni proizvodi že
               prenašajo tudi na ceste. Zato bo postal avto to, kar je včasih – kot se je telefon iz
               nekega aparata za telefonski klic prelevil v neko sodobno digitalno denarnico in
               vmesnik za digitalne storitve, bo jutri to avto. Zaradi tega moramo vzpostaviti
               dovolj hitro pogoje, da se bo lahko razvoj te storitve z dodano vrednostjo tudi
               odvijal. V tem prvem svežnju predvsem dajemo poudarek vzpostavitvi pogojev, da se
               lahko operaterski biznis začne razvijati tudi v cestnem prometu, da se definirajo
               standardi za uporabo teh storitev z dodano vrednostjo. Veste, da imajo danes
               tovornjaki po pet, šest, sedem škatlic na svojih steklih in se skoraj ven ne vidi, ko
               potujejo čez Evropo. Naš cilj je, da bo zdaj ena škatlica, preko katere se bodo lahko
               opravljale vse storitve, obvezne in tudi storitve z dodano vrednostjo, ki bodo tržne
               narave. Tako tu vidim jaz zelo velik premik v naslednjih petih letih. Seveda želimo
               biti tisti, ki soustvarjamo, ne pa da smo ovira pri razvoju, zato smo v tesni
               povezavi z industrijo in tudi z nevladnimi organizacijami, ker so s tem povezani tudi
               določeni pomisleki. Ključ je vzpostaviti inteligentne transportne sisteme na vseh
               oblikah prometa. Jaz imam dva motiva, ves čas gledamo, kaj vse je še treba narediti
               za to, da bomo zagotovili enotne vozovnice za državljane in da bomo zagotovili
               integrirano logistiko za poslovni svet. Samo s tema dvema motivoma zelo hitro lahko
               presojamo, ali so ukrepi pravi ali ne, ker če ne vodijo v to smer, potem niso
               pravi.</p>
               <p>Še dva poudarka, ki sta ključna poleg digitalizacije. In sicer, zagotavljanje
               zmanjšanja ogljičnega odtisa, ki je trenutno v luči cop21 v Parizu, seveda še bolj
               aktualizirano, vendar moram reči, da je pri nas ves čas prisotno. Jaz verjamem, da
               sodoben Evropejec mora razmišljati o vzpostavljanju dinamičnih trgov, o ljudeh in o
               naravi ter okolju. To so trije elementi, brez katerih sodobne Evrope ne bo. Bila sem
               kar presenečena, in zaradi tega sem tudi zelo močno motivirana, ko sem slišala, da v
               Evropi več kot 30 % CO2 prispeva promet, od tega več kot 80 % ceste. Zato ni
               naključje, da smo tako močni zagovorniki elektrifikacije v cestnem prometu, pa ne
               samo v zasebnih avtomobilih, ampak predvsem v javnem prometu. Zaradi tega tudi zelo
               spodbujamo razvoj sodobnih storitev mobilnosti, ki vključujejo kombinirane rešitve,
               kolo in mestni oziroma javni promet v kombinaciji, da zagotavljajo primestne in
               mestne rešitve za javni promet, pa tudi železnice, tudi dostop s kolesom. Mnoga
               sodobna mesta in države to že zelo močno uveljavljajo, jaz upam, da bo Slovenija tudi
               pripravljena narediti več na tem področju. Kolesarstvo v mestih ni samo za zdravje,
               ampak je to nek življenjski stil, ki vnaša v mestno okolje povsem drugačen odnos do
               razvoja mest. Zato mesta prihodnosti tudi na nivoju Evropske unije pridobivajo
               čedalje več na pozornosti, čeprav je to v resnici področje držav članic, vendar je
               koordinacija potrebna in vse bolj nas mesta prosijo za to koordinacijo in mi
               vzpostavljamo vsaj komunikacijske platforme, v okviru katerih lahko prihaja do
               izmenjave dobrih praks.  Varnost v prometu. O tem je prav, da spregovorim. Včeraj smo imeli
               svet vseh prometnih ministrov in ena od tem, ki si je zaslužila posebno pozornost je
               bila varnost v prometu. Naj tukaj informacija bo motiv, da naredimo več. V vseh
               državah članicah opažajo, da je leto 2016 slabše in to je zdaj že drugo leto
               zapovrstjo, ko beležimo upad pozitivnih učinkov, ukrepov in ciljev, ki smo se jih
               zadali v prvih štirih, petih letih je prišlo do 43 % znižanja smrtnosti na evropskih
               cestah, sedaj pa že dve leti to stagnira. To je meni zelo jasno sporočilo, da se je
               ogromno naredilo, vendar da z orodji s katerimi smo naredili ta prvi velik korak, 43
               %, ne moremo več naprej. Izpela so se, kar pomeni, da rabimo nove sveže pristope.
               Vsak dan na cestah v Evropi umre 70 ljudi. Vsak dan. 23 tisoč ljudi. Predstavljajte
               si, včeraj je kolegica iz Finske dala en lep primer, predstavljajte si, da bi
               izbruhnila epidemija v Evropi v kateri bi zbolelo 23 tisoč ljudi. Vsi bi bili
               pokonci, vsi bi bili v urgentnih ukrepih. Toliko ljudi umre na leto na evropskih
               cestah in nimamo še neke splošne mobilizacije, da bi skupaj naredili neke bolj
               dramatične ukrepe. Slovenija je lani dobila nagrado za največji napredek in je
               dejansko ogromno že naredila na tem področju, vendar veste kakšen katastrofalen je
               bil julij in to ugotavljajo države po vsej Evropi, da je julij, je bil slab mesec.
               Torej nekaj moramo narediti več kot smo delali do sedaj. Vas res vabim, da skupaj, to
               ni kritika, ampak vsi iščemo nove prebojne pristope s pomočjo katerih bi lahko
               zajezili smrtnost na evropskih cestah. Tako, da vas res vabim, da ta element,
               pomagate mi nagovoriti na en nov svež način, da se v Sloveniji veliko dogaja na tem
               področju, veliko dobrih ljudi je že angažiranih, tudi posvet bomo imeli drugo leto.
               Potem več, mi smo organizirali že tudi tako imenovan <q>"road show"</q> po državah, ki so
               najbolj problematične, vendar vidimo, da rabimo nove pristope, posebno v teh državah,
               ki so že dosegle ene večje premike naprej. Tako, da tukaj vas res vabim in prosim za
               pomoč.</p>
               <p>Če gremo naprej, če pogledamo sedaj, že zelo veliko časa sem vam vzela. Samo še en
               poudarek na naložbe v prometu. Jaz bi vam samo par podatkov o Sloveniji dala, zato
               ker to me tudi novinarji ves čas sprašujejo, pa da imate tudi vi prave podatke,
               kakšno je stanje na prometu v zvezi s Slovenijo. Trenutno, kot sem že rekla,
               zgodovinsko največ sredstev na voljo, zelo smo aktivni v iskanju še novih inovativnih
               mehanizmov, sedaj pa podatki za Slovenijo. Od 13 vloženih projektov pri prvem klicu,
               ki so bili prijavljeni s strani slovenskih prijaviteljev, je bilo uspešnih, so bili
               trije v celoti slovenski potrjeni in ti so prejeli 42,7 milijonov evrov, 10 projektov
               je bilo čezmejnih, kjer je slovenska stran prejela skupaj 54,7 milijonov evrov.
               Nacionalni ovojnici namenjenim kohezijskih projektom Slovenije je na voljo tako
               trenutno še 121 milijonov evrov. Drugi klic je zunaj. Drugi klic oziroma drugi poziv
               za projekte je ponovno zelo močan, bistveno močnejši kot smo na začetku predvidevali,
               ker smo uspeli motivirati tudi kolege, da je promet dobil prioritetno pozicijo in je
               7,5, 6 milijarde evrov zunaj, od tega je 6,5 namenjenih koheziji. Tako, da prosim
               Slovenijo, da se javi in to je velik paket, v osnovi je bil, kot rečeno, mišljen
               bistveno manjši, preostanek 1,1 milijarde je pa namenjeno vsem projektom in sicer
               tistim, ki se lahko izkazujejo kot inovativne rešitve, digitalizacija, predvsem to
               pomeni tudi upravljavski sistemi za promet, recimo ERTMS za železnice, storitve v
               pristaniščih, med luške storitve in podobno.  Poziv je že zunaj in bo trajal do februarja in potem
               ponovno do junija se bodo ti projekti pregledovali in v začetku julija bo odločitev
               sprejeta in seveda do konca leta ponovno se bo denar začel sproščati. jaz lahko s
               ponosom povem, da smo podpisali ta teden vse pogodbe iz prvega klica in da se je
               denar že začel sproščati. In da vam ne bo treba vprašati, ja, Slovenija je dobila v
               tem prvem svežnju tudi denar za izvlečni tir in denar za pripravo dokumentacije za
               drugi tir. Ta denar je bil s strani EU dan, da ne bo dvoma. Upam, da bo sedaj projekt
               dobro pripravljen. Na koncu samo še povabilom, inovativni finančni mehanizmi so
               pripravljeni, so zagnani, svetovalni <stage>/ nerazumljivo/</stage> je pripravljen. Jaz vabim, da se
               tudi ta finančni mehanizem dobro izkoristi. Kot rečeno, mi smo že podpisali prvi
               sklop projektov v prometu iz tega naslova. Znanje se akumulira, izkušnje se
               akumulirajo. Slišala sem, da se je že poizvedovalo tudi za drugi tir, da so bili
               pogovori tudi z Evropsko investicijsko banko s predstavniki EFSI oziroma tako
               imenovanega Junckerjevega plana. Mi seveda to močno podpiramo in iščemo še naprej
               dobre projekte iz prometa, ki bi jih lahko na ta način sfinancirali. Veliko je
               dobrega v EU. Veliko je optimizma v EU. Seveda to ne pomeni, da izzivi o katerih smo
               govorili na začetku niso resni, ampak hočem vam povedati, da EU funkcionira, da se
               dejansko zaradi ukrepov, ki jih delamo sedaj tudi veliko močneje pozicioniramo v
               svetu. Močno smo okrepili tudi ekonomsko diplomacijo. Tudi sama osebno se čedalje
               bolj angažiram, tudi na svetovnih trgih za to, da pomagamo tudi evropskemu
               gospodarstvu, predvsem s prenosom naših standardov in regulativnih okvirjev tudi v
               druge države po svetu, kar nam seveda potem omogoča, da pod enakimi pogoji kot doma,
               lahko poslujemo tudi izven EU.</p>
               <p>Malo sem bila bolj obsežna, ampak hotela sem vam res pokazati, da se res veliko
               dogaja, da ni vse samo slabo, da je veliko dobrega in da EU tistemu, fundamentalno je
               bila narejena, da tistemu tudi dobro služi. V osnovi pa je to mir, notranji trg in
               močno globalno pozicioniranje z našimi rešitvami. Iskrena hvala za vašo pozornost in
               potrpljenje.</p>
            </sp>
            <sp xml:id="SDT7-Skupna-2015-12-11_1.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, spoštovana komisarka za to bogato vsebinsko predstavitev in seveda
               pozitivne besede, ki nam še kako prav pridejo v teh časih v katerih smo.</p>
               <p>Preden odprem razpravo vas obveščam, da mag. Anžeta Logarja na tej seji Odbora za
               zadeve EU nadomešča gospod Tomaž Lisec.</p>
               <p>Odpiram razpravo. Kot prvi se je k razpravi prijavil gospod Jožef Horvat.</p>
            </sp>
            <sp xml:id="SDT7-Skupna-2015-12-11_1.sp6">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Lep pozdrav vsem za tem omizjem. Seveda poseben
               pozdrav vam, spoštovana gospa komisarka. Lep pozdrav tudi v imenu Poslanske skupine
               Nove Slovenije. Zahvaljujem se za pisno gradivo, ki nam ga je poslala komisija in se
               strinjam s predsednikom kolegom Kamalom, da je bila bogata vaša predstavitev. Delovni
               program komisije je ambiciozen in ne moreš, da ga ne bi pohvalil, da mu ne bi zaželel
               tudi realizacije. Najbrž ne bo sto procentna, ampak vsaj ključne prioritete bi si
               želeli Evropejci in tudi slovenski politiki, da se realizirajo.</p>
               <p>Gospa komisarka mi je pa nerodno pred vami zato, ker nacionalna televizija, ki po
               zakonu spremlja delo parlamenta ni premogla ene ure kamere, da bi takrat, ko pride
               komisarka iz Republike Slovenije v Državni zbor posredovala tudi res te pomembne
               informacije našim davkoplačevalcem,  ki so tudi državljani Evropske unije. Na portalu Državnega zbora je
               označen, da bo ta dogodek prenašan televizijsko. Jaz ne vidim kamere ali pa moram
               očala menjati. Torej kamere ni, seveda se nočem vtikati v uredniško politiko, bog ne
               daj, že to, kar sem povedal, sem morda preveč tvegal. Jaz sem zadovoljen, da ste
               seveda na nek način pogledali kot evropska komisarska tudi na Slovenijo oziroma ste
               mislili gotovo celotno Evropsko zvezo, ko ste uvodoma poudarjali nujnost strukturnih
               reform. Tukaj smo dejansko na vaši strani, vsaj kar se tiče Poslanske skupine Nove
               Slovenije. Strinjam se tudi z vami, ko ste omenili probleme, ki jih še vedno imamo v
               bančnem sektorju. Ne bom zdaj na dolgo govoril, ker je o tem včeraj dolgo govoril
               guverner Banke Slovenije, natančno lociral, kje imamo težave, da imamo težave tudi z
               upravljanjem bank, da jih imamo preveč, da imamo prezadolžena podjetja in da nas
               tukaj čakajo veliki izzivi. Seveda veliki izzivi so, ki so trenutno pred nami pa je
               seveda migrantska kriza. Veste, včasih imam občutek in to je tudi moje prvo vprašanje
               ali ima Evropska komisija, ko razpravljate o migrantski krizi pravilno predstavo o
               naporih, ki jih vlaga Republika Slovenija. Predvsem naši prostovoljci, policisti,
               Slovenska vojska. Glejte, migrantski val dejansko gazi Slovenijo. In mi smo bili s
               kolegi zadnjič v Luksemburgu na konferenci COSAC in naši kolegi parlamentarci iz
               drugih držav članic kot da seveda ne poznajo tega problema, ampak na drugi strani se
               nam zdaj dogaja ideja o mini Schengenu. Res bi želel, da mogoče kakšen stavek o tem
               poveste, koliko je ta ideja realna in koliko je morda zgolj neka napoved, ki ne
               bazira na realni osnovi.</p>
               <p>Ta delovni program komisije za naslednje leto je nekako usklajen, dobro usklajen s
               prioritetami, ki jih je v začetku vašega mandata objavil predsednik gospod Juncker.
               Na prvem mestu je povedal, da bomo vsi skupaj oblikovali politiko, ki bo zagotavljala
               gospodarsko rast, nova delovna mesta in nadaljuje, zato moramo ustvariti enotni
               digitalni trg za potrošnike in za podjetja. Tukaj bom zdaj morda malo preoster,
               čeprav sem o tem že govoril, da glasnik digitalnih tehnologij v Sloveniji, poznate
               gospoda Aleša Špetiča, pravi, da imamo tehnološko nepismene odločevalce v Sloveniji.
               Torej bi morali najbrž velikokrat imeti vas v gosteh, da bi nam, seveda tudi v vladi,
               povedali, kaj je pravzaprav ta digitalni trg in tako naprej. Zadeva je zelo mamljiva,
               če lahko tako rečem, saj je gospod Juncker uvodoma povedal, da bi nam lahko enotni
               digitalni trg prinesel 500 milijard dodatne rasti. To je nekaj sto tisoč delovnih
               mest. In, ko sem jaz gledal digitalno agendo za Evropo in naredil ekstrapolacijo za
               Slovenijo, sem ugotovil, to so slide-i še gospoda Barrosa, sem ugotovil, da bi v
               Sloveniji do konca leta 2016, na katero je vezan ta program v Sloveniji potrebovali
               3600 IKT inženirjev. Imamo pa problem. Mi dejansko v Sloveniji še nimamo strategije,
               ki bi se imenovala in se bo imenovala digitalna Slovenija. Tukaj imamo problem.
               Prosim za vaše spodbude. Vi ste komisarska celotne Evropske zveze, ampak ste iz
               Republike Slovenije in bi prosil, da tukaj pristojne nekako motivirate. Jaz sem sicer
               razočaran, da v proračunu, ki sta pod streho za naslednji dve leti praktično ni
               zaznati, da se bomo šli enotnega digitalnega trga tudi v Sloveniji. Zdaj, v tem
               kontekstu me zanima ali Evropska unija razpravlja tudi o tem ali se spušča na nivo
               rešitev ali forsira 
               oziroma ali priporoča odprtokodne rešitve ali to ni v domeni komisije in se komisija
               s tem ne ukvarja.</p>
               <p>In zdaj vaše področje, da ne bom predolg. Glejte, komisija je 8. septembra 2011
               sprejela prve ukrepe za uvedbo življenjsko pomembnega klica v sili o prometnih
               nesrečah do konca letošnjega leta. Mi smo nekaj malega o tem govorili prejšnji teden,
               ko smo obravnavali izhodišča republike Slovenije za zasedanje sveta Evropske unije za
               promet, in je bilo govora o socialni dimenziji cestnega prometa, ni bila tema ravno
               e-call o katerem govorim, ampak sem potem spraševal predstavnike vlade in je uradnik
               z ministrstva, ni bil ne minister in ne državni sekretar, jaz sem tudi imel pozabil,
               ni pomembno, povedal, da je ta ideja e-call v Evropi potihnila. Zame je bil to šok,
               saj če gremo gledati Wikipedijo in vtipkamo e-call v Google dobimo kar nekaj o tem
               zapisano in kar je še posebej pohvalno, dajmo se hvaliti tam kjer se lahko. <stage>/
               oglašanje v dvorani/</stage> Ja, to piše na Wikipediji. Countries with currently operating
               e-call Slovenija, 1. december letos. Ne bomo zdaj lovili tega gospoda, ampak glejte,
               pravim še enkrat, in s tem to zgodbo zaključujem, hvalimo se tam kjer se lahko. In
               tako je moje vprašanje, koliko je zdaj ta zadeva že realizirana, ker mislim, da bi
               oktobra 2015 morale biti zadeve pod streho, kot se reče, ne nazadnje tudi na podlagi
               resolucije Evropskega parlamenta, ki je bila sprejeta 3. julija 2012, gre torej za
               novo storitev 112, mislim, da tehnološko zdaj ne bomo izgubljali časa kako te zadeve
               delujejo, ampak če bo ta e-call rešitev prinesla to, kar je cilj, da bo 2500 ljudi na
               leto v Evropi manj umrlo, smo že naredili en korak h kateremu vi pozivate. Mislim pa,
               da bo treba, da je ena od rešitev, ker ste nas k temu pozvali, kako in kaj narediti,
               da bo manj smrtnih žrtev na evropskih cestah, mislim, da je nujno potrebno vgrajevati
               v avtomobile več inteligence. Tega je zdaj že kar nekaj, en je e-call, en je, ampak
               to mora biti obvezna oprema, to zdaj ni več opcija. Drugo so morda zdaj, mogoče
               banaliziram, mogoče se mi boste smejali, recimo aktivni tempomat, to so takšne
               zadeve, potem morda, ne vem, da se detektirati, če je voznik pijan ali drogiran sede
               v avtomobil, avtomobil ne bi smel vžgati. No, malo poenostavljam, malo preveč v
               detajle gremo, ampak tu imamo prav, če nekako združimo ta vaš resor in tudi digitalno
               ekonomijo in vsa ta nova delovna mesta, novo rast, potem to lahko gre tudi v smeri
               varovanja človeških življenj.</p>
               <p>Zaključujem, z iskreno željo da nam vsem skupaj uspe realizirati to, kar je tu
               zapisano.</p>
            </sp>
            <sp xml:id="SDT7-Skupna-2015-12-11_1.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Besedo ima mag. Bojan Krajnc.</p>
            </sp>
            <sp xml:id="SDT7-Skupna-2015-12-11_1.sp8">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik.</p>
               <p>Tudi sam bom kratek, in če rečem, da bom kratek, bom res kratek, tako da ne bo
               nobenih presenečenj.</p>
               <p>Hvala za to uvodno predstavitev, optimistične besede, pohvale in ponos s katerim
               gospa komisarka zmeraj nastopaš v Evropski uniji in zastopaš interese celotne
               Slovenije.</p>
               <p>Samo eno stvar iz programa bi pokomentiral, ki se tiče okolja. Najdemo v programu
               stavek, ki govori o tem, zaključili bomo kompleksno pripravljalno delo za zaščito
               evropskih državljanov pred nevarnostmi endokrinih motilcev ter na tej podlagi
               sprejeli ustrezne ukrepe. Živimo v času pred referendumsko kampanjo, kjer se ta tema
               pogosto zlorablja, tudi za nekatere druge namene. Zelo pomembno se mi zdi, da
               komisija točno opredeli za kaj gre, katere negativne posledice lahko ima in kakšne
               bodo rešitve na tem področju. Tri vprašanja. Prosil bi vas za to, da kljub vsemu
               opredelite nekatere ključne izzive Slovenije, ki jih ima pri tem, da bo lahko
               program, ki smo ga danes videli in slišali, v kar največji možni meri izkoristila,
               tako za zakonodajno vejo oblasti, pa tudi za vlado in družbo kot celoto. Drugo
               vprašanje, kako ocenjujete stanje pri prenosu direktiv v pravni red Republike
               Slovenije. In tretje, tudi aktualno in vezano na včerajšnji dogodek na Odboru za
               zadeve Evropske unije, ko smo gostili njeno ekscelenco veleposlanico Združenega
               kraljestva, v zvezi s predlogi za reformo delovanja Evropske unije in delovnim
               dokumentom Evropskega parlamenta v zvezi s tem. Hvala lepa.</p>
            </sp>
            <sp xml:id="SDT7-Skupna-2015-12-11_1.sp9">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Gospa Vojka Šergan, izvolite.</p>
            </sp>
            <sp xml:id="SDT7-Skupna-2015-12-11_1.sp10">

               <speaker>VOJKA ŠERGAN (PS SMC):</speaker>

               <p>Hvala za besedo. Spoštovana gospa komisarka, predstavniki ministrstev, ostali
               prisotni, kolegice in kolegi!</p>
               <p>Izredno zanimivo je bilo poslušati ta delovni program komisije za leto 2016, ki ste
               ga predstavili, teme so bile resnično zanimive. Tudi meni je izredno žal, da
               televizija tega ne snema, se pridružujem kolegu Horvatu, ker mislim, da v Sloveniji
               zelo potrebujemo pozitivne zgodbe, potrebujemo neka vedenja o tem, kako pomembno je
               povezovanje od spodaj navzgor, tega pa ne bo, če ne bo informacij, če ljudje ne bodo
               imeli informacij, kako pravzaprav v naslednjem obdobju začeti z nekimi novimi
               pristopi. Zato mi je izredno žal, da ne poskušamo oziroma poskušamo nekateri, pa
               vendar se mi zdi v tem trenutku izrednega pomena, da bi ljudem sporočili, da je to
               povezovanje vedno znova pomembno, da je treba o teh novih pristopih začeti
               razmišljati in da bi ljudje na terenu začeli zaznavati to. Mislim, da je na nas,
               poslancih, pravzaprav tudi velik izziv, da ko pridemo v svoje sredine, to začnemo
               sporočati ljudem. Kajti samo negativne zgodbe, ki jih poslušamo potem na terenu, da
               ni te ceste, da ni te poti, ne peljejo nikamor. In če bomo tudi mi prispevali k temu
               na terenu, mislim, da se bo v naslednjih letih to vedenje spremenilo. Mi je pa blizu
               oziroma slišala sem že za to, da je ponovni poudarek novi industrializaciji, povezano
               s pametno tehnologijo. In vesela sem tega, da bodo za to namenjeni tudi finančni
               instrumenti. Mislim, da na Gospodarski zbornici že nek odbor deluje na tem področju,
               vendar se mi pa zdi, da v Sloveniji še vedno na terenu mala in srednja podjetja ne
               vedo za to. Zato se mi zdi to izredno pomembno poudarjati tudi s tega vidika, ker se
               mi zdi, da še vedno industrializacijo dojemajo na terenu, kot da je to zdaj vse na
               Kitajskem, v Indiji in tako naprej. Nemčija že 20 % BDP na tem področju ponovno
               dosega, to pomeni, da že vpeljuje to industrializacijo s pametno tehnologijo ponovno
               v svoja podjetja. To se mi zdi izrednega pomena. Seveda pa tudi na področju inovacij
               in spodbud, tudi finančnih spodbud na področju raziskovanj, raziskovanja in na
               področju odpadkov, tu je lahko resnično veliko novih delovnih mest, vendar bo temu
               treba v nadalje nameniti veliko energije in novih spoznanj. Tako da hvala lepa.
                  
               </p>
            </sp>
            <sp xml:id="SDT7-Skupna-2015-12-11_1.sp11">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Gospod Zvonko Lah, imate besedo.</p>
            </sp>
            <sp xml:id="SDT7-Skupna-2015-12-11_1.sp12">

               <speaker>ZVONKO LAH (PS SDS):</speaker>

               <p>Hvala lepa za besedo.</p>
               <p>Lep pozdrav komisarki in ostalim! Moram reči, da izredno spoštujem vaše delo. Ko ste
               bili prejšnjikrat tu, ste rekli, da sem vas malo znerviral, ampak to ni bil moj
               namen; upam, da ne boste tako mislili tudi danes.</p>
               <p>Popolnoma se strinjam z navedbami gospoda Horvata, ki je bil prvi govornik oziroma
               prvi od poslancev. Bi pa tudi sam imel nekaj vprašanj oziroma komentarjev glede na
               vaše izvajanje.</p>
               <p>Zelo lepo je slišati, in pozdravljam vse, vendar pravijo, da je hudič v podrobnostih.
               Jaz sem se, ko sem začel hoditi v službo, navadil delati na konkretnem, s trdimi
               projekti, ne z mehkimi, ki so konkretno pokazali posamezne rezultate. Ko sem slišal
               vaše razprave okrog, prometnih nesreč in tako naprej, pri nas se povečujejo smrtne
               žrtve. Kljub temu, da se je z izgradnjo avtocestnega križa to bistveno zmanjšalo, se
               zdaj zopet povečuje, predvsem na drugih cestah, ne na avtocestah. Imamo problem, ko
               ne moremo niti lukenj na državnih cestah <q>"poflikati"</q>, kaj šele, da bi govorili o čem
               drugem. Premalo razmišljamo o prihodnosti, o novih koridorjih, prometnimi, novih
               povezavah. Konkretna iniciativa je povezava na južnem delu preko Hrvaške, povezava z
               Jadransko magistralo pa naprej Bosno. Interes čez mejo obstaja, sestankujejo,
               sestajajo, mogoče ste tudi vi vabljeni, ampak v Sloveniji pa nič ne vemo. Ko sem
               prišel do teh informacij, sem povprašal tako ministra kot regijo, občine, in nič se
               ne dogaja, kot da ne potrebujemo tega, da smo samozadostni, da nihče ne vidi nič
               naprej, tudi tam nižje, na tistem nivoju. Tako sem tudi že sam imel namen nekako
               priti do vas in povprašati, kakšne so možnosti, če interes zunaj je, ker kohezijskega
               denarja za to ni zdaj na vidiku oziroma imamo določene ceste, kot je tretja razvojna
               os, za zgradit, od Novega mesta do hrvaške meje, kjer prometna ekonomska študija samo
               za Belokranjce ne bo nikoli pozitivna. In kolikor vem, potem tudi ne gre v izvedbo,
               zakaj potem zapravljamo denar za projekte in ne vem kakšne študije. Mogoče bi lahko
               poiskali rešitev skupaj z Hrvati in Bosanci, pa en koridor narediti tukaj. Tudi
               povezava z Luko Reko nam ne sme biti, recimo, tako negativna, če imamo Luko Koper,
               ampak baje so kontejnerji v Luki Reka dva dni prej kot v Kopru; tako pravijo tisti,
               ki se ukvarjajo z logistiko.</p>
               <p>Potem glede odpadkov, kot ste rekli. V tej novi finančni perspektivi ni več
               kohezijskih sredstev za gradnjo centrov za ravnanje z odpadki, nima država tega v
               proračunu niti občine nimajo tega denarja. Problematika je pa dosti velika in mi se
               gremo po Sloveniji zdaj smetarski turizem, prevažamo in s tem še bolj onesnažujemo s
               transportom, če ne z drugim. S predelavo teh odpadkov, predvsem embalaže, se vidi nek
               dobiček, ampak tisti, ki bolj podrobno to pozna, tudi ni ne vem kakšna zlata jama.
               Toda določene priložnosti pa so za nekaj delovnih mest in pridobiti nekaj energije.
               Tu bo treba poiskati nekaj. Jaz se bojim, da bomo zopet obremenili naše občane s
               položnicami, da bomo to financirali, ker dolgo verjetno ne bo šlo.</p>
               <p>Nadalje, razvoj gospodarstva. Rekli ste, da se Evropa ukvarja s ponovno
               industrializacijo. Jasno je, da bodo potegnili z Daljnega vzhoda nazaj svoja
               podjetja, že zaradi transporta, če ne zaradi drugega, Evropa rabi  delovno silo, zato tudi vabi
               begunce, ampak ti begunci ne bodo kmalu dobro delavci. Pri nas pa nam manjka ene 60,
               80 tisoč delovnih mest, da ne bo treba več iz proračuna dajati za penzije, ampak bi
               tisti denar dali za razvoj drugih stvari in tukaj jaz vidim veliko problemov in ovir
               v naši zakonodaji, ki jo pa sami pišemo in se nič ne naredi.</p>
               <p>Tudi na tujih vlaganjih, tuje investitorje, jaz poznam konkreten primer, ko
               investitor z zelo bi rekel dobro, zelo dobrim programom prihaja v Slovenijo, odločil
               se je, do konca 2016 bi rad že zaposlovala, imel fabriko postavljeno, pa ni za 2016
               nobenega denarja za spodbude. Mi se moramo zavedati, da smo tudi pri tem, ko ponujamo
               določene spodbude tujim investitorjem na evropskem trgu, da moramo biti konkurenčni
               pri tem ostalim, kot so Slovaki, Madžari, pa zdaj že Srbi nam veliko odpeljejo in
               tujih vlagateljev. Da smo tukaj najslabši od vseh držav v Evropski uniji po tujih
               vlaganjih. In meni ne gre v glavo, ko hoče on ne vem 50 delavcev usposabljati v
               Italiji, ker proizvodnjo bi preselil k nam in to na področju medicinske tehnike, kjer
               gre za panogo z visoko dodano vrednostjo, pa mu to ne moremo omogočiti, ker nam en
               kup birokratskih ovir pri nas. Smo premalo fleksibilni, da bi se prilagajali hitro
               tem potrebam. In meni se zdi 300, 350 delovnih mest v treh letih za eno tehnologijo
               tako, ki je v Sloveniji še ni in potem tudi en kup, ker se ta investitor naslanja na
               naše tudi farmacevtsko podjetje, ker imamo zelo kvalitetno stroko, ne samo kvalitetno
               delovno silo. Gre za izdelke, ki jih ne more robot izdelovati, ampak jih mora pač
               človeška roka. Pa se bojim, da nam bodo ušli, pa so se odločili za Slovenijo. In zdaj
               prosijo, dajte na nek način zagotoviti vsaj nekaj, ker mi moramo svojim solastnikom
               iz Amerike poročati, njim pa ni važno, v kateri državi je.</p>
               <p>Take priložnosti spuščamo in nenazadnje se bom dotaknil še zelo aktualne teme. Kar se
               gospodarstva tiče, ko naše banke v državni lasti dajejo podjetje, ki so se pobrala v
               zadnjih letih, ki imajo vrhunsko tehnologijo na svojem področju, pa prodajajo tuji
               konkurenci, kjer vnaprej vemo, do česa bo prišlo. In to tudi tista banka, katera je
               bila ustanovljena za pomoč gospodarstvu. In politika nič ne more, vlada nič ne more,
               mislim, da to je pa, kot je rekla pokojna mama predsednika Vlade, da vsaka svinjarija
               še ni nezakonita. Tukaj ne gre za nezakonito dejanje, gre pa za veliko svinjarijo in
               je treba na hitro ukrepati. Ko prodajajo firmo na osnovi cenitev staro dve leti,
               vnaprej vedo, da bodo 10 milijonov pokasirali v naslednjem letu, ki jih je podjetje
               že zaslužilo, vnaprej vemo, da bo šlo število delavcev vsaj na polovico in ko državna
               banka prodaja ravno tistemu investitorju in ko smo hoteli in poleg tega pokrivajo na
               nek način tudi tiste, ki bi se lahko pobunili in občino zaslepijo in tako naprej in
               zdaj moramo lomiti, mena pa še posebno zanima, ker sem se marsikaj naučil ravno v tem
               podjetju, kjer sem 13 let delal in to podjetje pomeni za Trebnje in mirnsko dolino
               toliko, kot Krka za novo ali pa Gorenje za Velenje.  In zanimivo je, kako se nič ne da narediti. Jaz sem
               povedal tudi določenim odgovornim na ministrstvu, da me bodo, če se to zgodi
               poslušali dokler bom jaz tukaj ali pa oni, ampak izgleda, glede na to, kar se nam na
               cesti dogaja, da bom jaz dlje časa tukaj, kot oni. Zato bi prosil, če lahko po svojih
               močeh kaj naredite, imam čisto sveže informacije današnje in danes se bodo Trebanjci
               zbrali tam ob Trimu in protestirali proti temu, zadeve niso pa niso, so pa popolnoma
               enostavne, ampak če se tako dogaja tudi z drugimi podjetji, na splošno v Sloveniji,
               potem res ni čudno, kje smo, še bolj me pa skrbi, do kje bomo prišli. Hvala lepa.</p>
            </sp>
            <sp xml:id="SDT7-Skupna-2015-12-11_1.sp13">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam. Besedo ima gospod Tilen Božič. Izvolite.</p>
            </sp>
            <sp xml:id="SDT7-Skupna-2015-12-11_1.sp14">

               <speaker>TILEN BOŽIČ (PS SMC):</speaker>

               <p>Hvala za besedo. Jaz imam nekaj vprašanj z vašega področja, vašega najljubšega kot
               ste rekli. Se pravi, predvsem z vidika enega razvojnega potenciala in glede na to, da
               smo pionirji, kot vsaj tako kot kaže, izgleda že zakonodajni, potem tudi tehnološki,
               nenazadnje bo temu sledilo tudi kot logistični, govorim za področje brezpilotnih
               zračnih plovil v civilne namene, glede na to, da vojaške mislim, da so prebili, če
               rečem temu zvočni zid že pred nekaj leti, glede tega, kaj vse je tam možno. To so
               nekako, upam, da bo sledilo v civilno sfero. In glede na to, če pogledam nekatere
               slovenske družbe, vsaj če gledamo nekako nišno, so recimo v špici na področju
               robotike, na področju proizvodnje električnih motorjev, električne opreme, potem
               recimo strojnega vida, navigacije, konec koncev materialov elektronike. Se pravi vsa
               tista neka področja, ki če jih zvežeš skupaj na koncu ugotoviš, da lahko narediš en
               dron oziroma to brezpilotno zračno plovilo, ki bo praktično neverjetno oziroma nekaj,
               ki bo svetovna špica in nakazali ste že, v katero smer gre, se pravi na ravni
               Evropske komisije, se pravi ne vem, od registracije, potem do območij letenja, do
               nekih tehničnih zahtev, ki naj bi jih izpolnjevali in tako naprej, se pravi potem
               preko storitev, ki naj bi se zagotavljale in tako naprej. Me potem tukaj zanima, s
               tem boste v veliki meri dejansko definirali, v katero smer naj se razvijejo, se pravi
               tudi na kakšen način, se pravi, kaj naj bi tehnološki ta preboj prinesel, se pravi,
               ne da bi se nekaj tako samo samoniklo, ampak dejansko prihaja do nekega usmerjanja in
               ravno v tej luči me zanima, če daste recimo en praktičen primer, kako vidite recimo
               čez tri do pet let, kakšen dron bo nekam prišel in kaj bo recimo opravil, katero
               storitev. Se pravi kakšen v tem smislu? Ali bo morda pripeljal morda nekomu domov
               avto? Ali bo nekomu pripeljal paket ali bo nekomu pripeljal morda ne vem, zadnjo
               zgoščenko? Na drugi strani pa z vidika teh podjetniških možnosti, ki jih Slovenija
               vsekakor, recimo če gledamo ne vem avtomobilsko industrijo, je eden izmed teh bazenov
               dobaviteljskih ali bi v tem primeru, glede na to, da smo majhni, fleksibilni, se
               hitro prilagajamo, lahko mi postali tisti, ki bomo na tem področju vodilni, se pravi,
               da bomo dejansko dron proizveden v Sloveniji, ne morda samo en propeler ali pa morda
               ena baterija ali pa en električni motor, ampak vse skupaj in kakšne morda spodbude,
               če o tem že se razmišlja oziroma kako to vidite, bodo na razpolago morda za mala,
               srednja podjetja, tista, ki so recimo neki tudi start up, tehnološki start up in tako
               naprej, da bi od tega lahko v naslednjih letih, če daste eno tako informacijo, to mi
               čim prej delili v to tehnološko srenjo v Sloveniji, da vidimo, ampak tam pa je neka
               priložnost, tam so neke rinše<stage>(?)</stage>, tam se vidimo, tam bomo naredili nek dodaten
               preboj. Se pravi, prvo, kako ga vidite ta dron, čez 3 do 5 let, kaj bo naredil? Pa
               katere nekako spodbude oziroma kako boste to dodatno stimulirali in kaj bi se dalo
               tukaj izkoristiti? Hvala.</p>
            </sp>
            <sp xml:id="SDT7-Skupna-2015-12-11_1.sp15">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Imam še dva prijavljena za besedo. In glede na to, da smo malo
               omejeni s časom, ker nadaljujemo ob 12. uri s skupno sejo z Odborom za zunanjo
               politiko, bi vas prosil, da ste zelo eksaktni in natančni in če želimo, da gospa
               komisarka odgovori na vsa vprašanja, bi vas prosil, če ste kratki. Gospod Ferluga
               izvolite, imate besedo.</p>
            </sp>
            <sp xml:id="SDT7-Skupna-2015-12-11_1.sp16">

               <speaker>MARKO FERLUGA (PS SMC):</speaker>

               <p>Hvala. Bom upošteval to. Jaz imam eno konkretno vprašanje v smeri nove migracijske
               politike. Nisem nikjer zaznal, da bi se Evropska komisija tudi ukvarjala s problemom
               integracije.  Mislim,
               da je to ena od velikih tem, ki je pozabljena oziroma ni navedena vsaj v tem delu kar
               sem uspel pripraviti. Za droni je že Tilen pobral svojo zadevo, drugi tir sem
               izvedel, tako da sem, bom rekel, relativno vesel, čeprav vem, da je velik kos dela na
               naši strani. Zanima me pa odnos Evropa, Evropske komisije oziroma Evrope do Kitajske
               in njenih prizadevanj do investicij, sploh železniških, kar je spet ta tematika, ki
               je pri vas. Kako vi to gledate, ker na eni strani so občutki tako, da je Evropa zelo
               odklonilna do teh investicij v infrastrukturo v Evropi pri nas. Saj vemo, da delajo
               Solun in naprej, Beograd-Budimpešta in tako dalje, in poskuša priti tudi k nam. Tako,
               da to me zanima. In tretja zadeva, na hitro me zanima tale TTIP. Nekako imam občutek,
               da je z ameriške strani zaznati neko precejšnjo agresivnost v temu, da preko in
               zbornic in preko veleposlanikov in preko vseh nekako poskušajo porivati to zelo
               naprej, vsi ostali pa imamo velike zadržke, tako kot ste prej tudi omenila in mislim,
               da je treba tukaj zelo previdno vseeno napredovati, ker naši standardi, evropski
               standardi so napram ameriškim visoki, pa pustimo še tisto ob strani kar se tiče
               tistih pravniških zadev okoli tožb posameznih družb do države. Samo toliko, da ne bom
               kratil časa.</p>
               <p>Hvala.</p>
            </sp>
            <sp xml:id="SDT7-Skupna-2015-12-11_1.sp17">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala.</p>
               <p>Kot zadnji v tej razpravi ima besedo gospod Bojan Podkrajšek. Izvolite.</p>
            </sp>
            <sp xml:id="SDT7-Skupna-2015-12-11_1.sp18">

               <speaker>BOJAN PODKRAJŠEK (PS SDS):</speaker>

               <p>Hvala za dano besedo. Lep pozdrav vsem, še posebej komisarki. Bom upošteval navodila,
               ker smo omejeni s časom. Bi se pa, spoštovana komisarka, dotaknil prav pozorno vas
               poslušal, ko ste govorili, veliko ste govorili tudi o varnosti v Evropi. Tukaj se mi
               zdi, že ko se m na slidu videl vašo besedo begunci. Jaz mislim, da tukaj moramo
               ločiti kaj so begunci pa kaj so migranti. Malo se bojim, spoštovana komisarka, da ko
               govorimo o varnosti v Evropi, imam tak občutek, pa mislim, da me boste prav razumeli,
               da nam vnašate nek mir, ki ni čisto iskren, pa to prav gotovo ni vaše mnenje. Bil sem
               sam v eni delegaciji pri vas lansko leto, poslušal sem vas v Državnem svetu lansko
               leto, ampak moramo biti pošteni, da če bi se ozrli leto nazaj, si sploh ne bi morali
               predstavljati kaj se nam bo zgodilo čez eno leto. Da je prav gotovo okoli nas meja s
               Hrvaško, postavljanje te pozne ograje, če lahko temu rečem tako ograja, ne vemo točno
               kaj se dogaja z mejo z Avstrijo, nenehno izseljevanje Turčije. Ko smo vsi obsojali
               neko ravnanje, nekaj mesecev nazaj madžarske, da se v naslednjem letu pripravlja
               Anglija na referendum, imam občutek, kot državnozborski poslanec, da je ta razpokana
               Evropa, da beseda, da veliko govorimo o varnosti, da je to premalo. Da to razpokano
               Evropo, da sem prepričan, da nimamo dosti lepila, ki bi to nazaj zalepili. Prav
               gotovo je na tem področju bilo v preteklosti mnogo premalo narejenega, posledice ki
               so danes, se bodo prav gotovo stopnjevale in jaz se bojim spomladi leta 2016.</p>
               <p>Hvala.</p>
            </sp>
            <sp xml:id="SDT7-Skupna-2015-12-11_1.sp19">

               <speaker>PREDSEDNIK IZIDOR KAMAL SHAKER:</speaker>

               <p> Hvala lepa za vaš komentar in spoštovanje prijaznih navodil.</p>
               <p>Glede na to, da ne vidim več želje po razpravi, bi vam, spoštovana komisarka, kar dal
               besedo za komentarje. Imamo cca. pet minut.</p>
            </sp>
            <sp xml:id="SDT7-Skupna-2015-12-11_1.sp20">

               <speaker>MAG. VIOLETA BULC:</speaker>

               <p>Jaz se vam bom najprej vsem zahvalila za debate, ki so bile konstruktivne in gospod
               Lah, odlične debate ste imel.</p>
               <p>Vedno si kot evropski komisar v precepu. Nekaj kar te potegne srce, ker seveda
               prihajaš iz tega prostora in bi rad nekaj naredil kot državljanka Slovenije, po drugi
               strani seveda  tisto,
               kar mi moja pozicija dovoljuje in daje kot možnost, da lahko naredim. Dovolite mi, da
               se v teh svojih odgovorih omejim na to drugo stvar. To bom potem kaj rekla še na
               hodniku.</p>
               <p>Kot prvo je kar nekaj vprašanj v zvezi z, pa dovolite, bom na hitro, ker tukaj bom na
               hitro, potem me boste pa ustavljali, v zvezi z mojim strokovnim področjem. Dronsi so
               nova oblika, vendar so še ena oblika od inovativnih pristopov tehnologije in pašejo
               pod segment vsega ostalega financiranja, financiranja za infrastrukturo, financiranja
               za mala in srednja podjetja in inovacije in razvoj. Tako, da trenutno ne
               predvidevamo, da bomo rekli, sedaj pa to samo za dronse oziroma za brezpilotna
               letala, vendar ker je to segment, ki raste, pade pod področja, ki so že danes na
               voljo, predvsem, če gre za inovativne rešitve. Dajte zelo resno pogledati si te nove
               finančne mehanizme in to sofinanciranje s strani privatnih investitorjev. Je pa še
               nekaj, da se je Evropska investicijska banka tudi zaradi posledic dialoga o novih
               inovativnih finančnih mehanizmih je v veliko bolj dinamičnem stanju, tako da veliko
               bolj posluša in sliši na projekte iz prometnega področja. Z njimi redno praktično
               sedaj tedensko delamo in se zelo trudimo, da bi tudi prometni segment bil ustrezno
               zastopan pri financiranju. Tako, da prosim, dajte spodbujati tiste, ki imajo znanje,
               vendar ne gledajo kot na podjetniško idejo in iščejo vire financiranja.</p>
               <p>Vprašali ste me, kje v storitvah to bo. Poljedelstvo, danes je to eno največjih
               odjemalcev v civilne namene za dronse. V različne oblike škropljenja, preverjanja
               stanja, skratka poljedelstvo je tisto, ki lahko res veliko pridobi s tem.</p>
               <p>Drugo je področje logistike. Vendar tukaj se že danes dela, to pri vas rečem, jaz o
               tem še sicer na veliko javno ne diskutiram, vendar imamo veliko priložnost, da
               definiramo tako imenovani urbani zračni prostor. Jaz sem svoje servise že prosila, da
               začnejo razmišljati o tej smeri, ker poleg brezpilotnih letal seveda postajajo mala
               letala vse bolj aktualna tudi v razmišljanju reševanja mobilnosti v mestih. Potem za
               prvo pomoč se že danes močno uporabljajo. Recimo ravno smo v procesu zaključitve tudi
               pogajanja z uporabo, za zagotavljanje ene flote dronsov za našo agencijo za pomorsko
               varnost, ki bodo uporabljeni predvsem v namene tudi prve pomoči in pa za tako
               imenovan <q>"border control"</q> oziroma <q>"coast guard"</q>. Tako, da na tem področju lahko zelo
               veliko naredijo. Danes dronsi že dostavljajo rešilne pasove, itn. </p>
               <p>Multimedija. Gotovo, izjemno pomembna na geografskem področju, za zagotavljanje kart
               in podobno, da ne bom preveč na tem področju izgubljala časa, ampak izjemno veliko
               področje, ki se razvija.</p>
               <p>Potem bi šla pa kar na, nekaj vprašanj je bilo v zvezi z varnostjo. Prvo. Ali
               Slovenija razume kaj vse je naredila na svojem področju? Mi moramo nekaj vedeti, da
               če se sami ne bomo promovirali, se ne bo nobeden, nas ne bo nobeden. Ne biti
               užaljeni, ne biti Kalimeroti. In mislim, da smo, veliko delate vi kot poslanci,
               zaradi tega sem jaz prišla na osebi obisk, da sem opozorila komisijo na kaj se
               dogaja. Naše poročilo je šlo vsem komisarjem, je šlo predsedniku in mislim, da je od
               takrat, ko je pa predsednik, to je pa posledica seveda bila tudi tega, da je
               predsednik vlade takrat prepričal Junckerja, da je sklical sestanek celega koridorja.
               To je bil izjemno pomemben akt in dejanje, zato da je prišlo do enih koridorskih
               dogovorov in kar sem jaz na komisiji ves čas spodbujala, da ne zdaj to pustiti na
               stran. Se pravi, komisija lahko odigra vlogo koordinatorja, čeprav mi do sedaj se
               nismo spuščali, vmešavali v reševanje tovrstnih zadev, smo pa prepuščali državam
               članicam, vendar kadar te država članica pozove in prosi za pomoč, takrat aktivno
               pristopimo in to je en dober primer kako je do tega prišlo, zaradi tega je tudi
               Slovenija zelo s spoštovanjem sedaj se jo jemlje na tem področju. Odreagirali smo
               pravilno. Ne samo to, povzročili smo cilj domino efekt na celem koridorju, da so se
               stvari začele resno odvijati. In jaz vas vse prosim, ostanite tukaj enotni, ostanite
               povezani in tudi vi neprestano povsod, kjer lahko  komunicirajte tudi stanje. Mi se trudimo naprej. Jaz
               obveščam moje kolege komisarje, ki so za to področje zadolženi, vendar je tukaj
               konstantna aktivna drža res pomembna, kar pa seveda vodi tudi na ta komentar glede
               varnosti. Noben ne trdi, da situacija ni resna. Je. Noben ne trdi, da situacija je
               zelo drugačna kot je bila pol leta nazaj, se povsem strinjam. Vendar vas vabim, da te
               situacije ne gledamo s stališča strahu, ampak s stališča izziva, ki ga je treba
               rešiti. Jaz hočem živeti v tem sodobnem svetu. Evropa je najbolj varno področje na
               svetu navkljub vsem tem težavam, ki jih imamo. Pritisk na Evropo tudi s strani
               beguncev ni zato, ker imamo tu vojno in prepire in težave. Pritisk na Evropo je zato,
               ker je prepoznana kot najbolj zaželen prostor na tem planetu Zemlja v tem trenutku,
               ker ima ekonomsko rast, ker je ena zrela družba, je vključujoča družba, je družba, ki
               je z velikimi predsodki že uspela jih preseči, ki je družba, ki je usmerjena v
               razvoj, inovacijo, ki ima urejene tudi strukture, ki znajo potem integrirati te
               migrante na en dostojen način v vsakdanje življenje in se zelo strinjam z vami. Imamo
               dva pojma, imamo begunce in imamo imigrante. In tu zelo ločimo. Na začetku seveda smo
               bili presenečeni. To ni dvoma in je prišlo do delne zmede. Vendar sedaj se zelo jasno
               že ločuje kdo je migrant in kdo je begunec in se tudi povsem različno te vrste ljudi
               tudi obravnava. Jaz sem optimist, zato ker sem človek, ki vedno kadar je izziv išče
               rešitev. Ali si zatiskam oči, da situacija ni resna, to si pa ne, zato tudi delamo po
               10, 12 ur na dan in ves čas iščemo rešitve in jaz vas vabim, da ostanete res
               konstruktivni in da probate iskati rešitve znotraj Slovenije, pa seveda tudi ne
               pozabiti na to močno mednarodno komponento in biti prisoten na sestankih, biti
               prisoten in glasen. Tudi mene preseneča, da smo na nivoju evropskih struktur tako
               malo prisotni. Jaz ne morem verjeti, da je tako malo Slovencev integriranih v te
               strukture. Upam, da bo ta neka pozitivna nota, ki smo jo mi prinesli spodbudila več
               ljudi v Sloveniji, da se bodo hoteli vključiti v evropske integracije, ker potem se
               sliši, potem si prisoten. Ker če te ni te ni. In ne da bi ti kdo kaj slabega hotel,
               samo nimaš ljudi, ki bi se potem borili zate v tvojem imenu, ker je pač drugih
               toliko, ki so zainteresirani. Ker če bomo pa čakali nas ne bo pa noben za roko prijel
               in peljal in rekel, ali bi ti hotel slučajno, ne vem, tri milijarde enih sredstev.
               Ne. To je ena sama borba. In jaz se že sedaj ko sem bila v svetu sem povabila, jaz
               tudi tega nisem prej vedela, ampak v tem letu, ogromno se naučiš in vidiš, Evropa
               deluje po semestrih. Evropa deluje zelo sistemsko, zato ker to je edini način, da
               zagotavljamo potem transparentnost in neodvisnost. In zaradi tega, če mi ne
               sodelujemo aktivno z neko strateško dimenzijo v pripravi planov, operativnih načrtov,
               takrat ko se razdeljuje kam bo denar šel in se borimo za svoj del pogače, potem te
               pogače ni, pa če imamo še tako fantastične projekte. Seveda vam odkrito povem, sem
               bila šokirana, ko sem videla kako malo denarja si je Slovenija izborila v tako
               imenovanem CEF mehanizmu v koridorski logiki. Ja, samo nobenega od nas verjetno
               takrat ni bilo, ki bi se lahko za to pogajal. Zato je sedaj pomembno, prihajamo v nov
               cikel razvojni, mi se bomo drugo leto že začeli pogovarjati o oblikah financiranja
               oziroma obsegu, vsebinah financiranja za naslednje razvojne obdobje. Tu si je treba
               izboriti, je treba imeti konkretne strateške plane. To so potem te nove osi, samo se
               je treba zmeniti. In Evropo zanima evropski projekt. Kohezija je bila za nacionalne
               interese. In kohezije bo čedalje manj, ker je Slovenija razvita. In zato je potrebno
               se zelo močno angažirati tam, kjer se bodo postavljali načrti, pa ne samo na področju
               prometa, ampak na vseh ostalih področjih, ki bodo definirali kako se bo denar črpal v
               prihodnje. In tu bo ključno, da bomo sodelovali na evropskih projektih, meddržavnih,
               čezmejnih, koridorskih. Takrat Evropa da denar, drugače pravi: poskrbite zase, če
               imate samo nacionalni interes potem ga pokrijte s svojim nacionalnim virom
                  prihodka. Jaz upam,
               da zveni to spodbujajoče. To ni kritika, to je nekaj kar se moramo naučiti. Tega
               nismo v prvi rundi svojega pristopa v EU tega še izkoristili, ampak dajmo sedaj v
               naslednji fazi. Je pomembno koga imamo v teh skupinah mednarodnih. Če imamo slabe
               pogajalce se, potem dobro pogajamo, če imamo pa dobre pogajalce, ki so glasni, ki so
               prisotni, potem bomo pa tudi imeli rezultate tega. Jaz poskušam kar lahko narediti
               naredim, posredujem informacije kar vemo, kar nas kdo prosi, mi imamo javno objavljen
               elektronski naslov, pošljite mi vprašanje – violeta.bulc@ec.europa.eu. Povsod je
               javno objavljen. Če imate vprašanja in tudi če bo nacionalni nivo vam bom odgovorila,
               da je nacionalni nivo. Če lahko karkoli naredimo na nivoju EU vas bomo prav usmerili,
               vam bomo poiskali sogovorce prave in poskušali dati prave informacije, da boste lahko
               ukrepali.</p>
               <p>Tukaj se imamo še za naučiti evropskega obnašanja. Komisarji smo tam, ne da služimo
               strankam, ampak da služimo državi. Mi pomagamo vsem, ki imajo dobre namere ne gledamo
               na strankarsko barvo. Glede na to, če lahko naredimo kaj dobrega tudi za Slovenijo.
               Res vas vabim, da nas na ta način tudi upoštevate.</p>
               <p>Kolegica Andreja Kodrin, ona je prav za koordinacijo za Slovenijo zadolžena v
               kabinetu, tako da vsa vprašanja, potem pogledamo in jih prav usmerimo in potem
               poskušamo najti vprašanja na odgovore. Dajte mi poslati vprašanja na e-mail. <stage>/
               medsebojno pogovarjanje./</stage> <stage>/ nerazumljivo/</stage> je bil sprejet, to je sprejeta direktiva in
               države imajo predhodno obdobje, ne vem na pamet koliko časa, da to uvedejo. Mi se
               pogovarjamo z avtomobilsko industrijo, da bi bil del obvezne opreme. ..<stage>/ medsebojno
               pogovarjanje/</stage>. Saj je, je, ampak preden bomo <stage>/ nerazumljivo/</stage> orožje. Če ugotovimo, da
               države članice ne izpolnijo svojih obvez sprožimo tako imenovane <stage>/ nerazumljivo/</stage>
               procedure, vendar na začetku najprej opozarjamo. Ja, to je sprejeto, to je
               uveljavljeno in Slovenija je bila prva, ki je naznanila, jaz sem bila zelo vesela, ko
               sem to videla, prijetno presenečena in druge države članice bodo morale temu slediti,
               drugače bodo predmet obravnave. Hvala.</p>
            </sp>
            <sp xml:id="SDT7-Skupna-2015-12-11_1.sp21">

               <speaker>PREDSEDNIK KAMAL IZIDOR SHAKER:</speaker>

               <p>Hvala spoštovana komisarka za vašo udeležbo, za predstavitev. Zaključujem razpravo.
               Vabim vas, da se nam pridružite zelo v kratkem, ker nam je na žalost zmanjkalo časa,
               da se nam ponovno pridružite s predstavitvijo vašega področja kot takega morda bolj
               detajlno in ko bomo imeli več časa.</p>
               <p>Na tej točki ugotavljam, da smo se članice in člani Odbora za zadeve EU seznanili z
               delovnim programom Evropske komisije za leto 2016. S tem tudi končujem 1. točko
               dnevnega reda in 66. sejo odbora za zadeve EU. Dajem besedo predsedniku Odbora za
               infrastrukturo, okolje in prostor, gospodu Igorju Zorčiču.</p>
            </sp>
            <sp xml:id="SDT7-Skupna-2015-12-11_1.sp22">

               <speaker>PREDSEDNIK IGOR ZORČIČ:</speaker>

               <p>Hvala. Spoštovane kolegice in kolegi, ugotavljam, da smo se članice in člani Odbora
               za infrastrukturo, okolje in prostor seznanili z delovnim programom Evropske komisije
               za leto 2016. S tem zaključujem 1. točko dnevnega reda in 15. sejo Odbora za
               infrastrukturo, okolje in prostor. Vabim vas v eno nadstropje višje na naslednjo
               sejo. Besedo dajem podpredsedniku Odbora za gospodarstvo kolegi Ferlugi.</p>
            </sp>
            <sp xml:id="SDT7-Skupna-2015-12-11_1.sp23">

               <speaker>PODPREDSEDNIK MARKO FERLUGA:</speaker>

               <p>Tudi jaz v imenu Odbora za gospodarstvo ugotavljam, da smo se seznanili z delovnim
               programom Evropske komisije za leto 2016.</p>
               <p>Imam še dve pooblastili. Franc Breznika zamenjuje gospod Lah in gospoda Škoberneta
               gospod Nemec, na žalost sem na koncu to. Hvala vsem. Srečne praznike.</p>
            </sp>
            <sp xml:id="SDT7-Skupna-2015-12-11_1.sp24">

               <speaker>GOSPA ________:</speaker>

               <p>Hvala lepa tudi vam vsem. Vesele praznike. <stage type="time">Skupna seja je bila končana 11.
                  decembra 2015 ob 12.03.</stage>
               </p>
            </sp>
         </div>
      </body>
   </text>
</TEI>
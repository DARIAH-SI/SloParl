<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-nujna-28-2016-03-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E897074F264D57C5C1257F76004C9C74</idno>
               <idno type="custom" subtype="day">0390E30649680E54C1257F7E004E4BA5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=0390E30649680E54C1257F7E004E4BA5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-nujna-28-2016-03-17.OZDDSZII" n="28">
               <name>nujna seja</name>
               <date when="2016-03-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-nujna-28-2016-03-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-nujna-28-2016-03-17.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR  REPUBLIKE SLOVENIJE ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">28. nujna seja</stage>
            <stage type="date">(17. marec 2016)</stage>
            <stage type="chairman">Sejo je vodil Uroš Prikl, predsednik Odbora za delo, družino, socialne zadeve in
            invalide. </stage>
            <stage type="time">Seja se je začela ob 14.02.</stage>
            
        

            <sp who="SDT7:PriklUroš">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi, spoštovani vabljeni, predstavniki Ministrstva
               za delo.</p>
               <p>Vse skupaj vas lepo pozdravljam na 28. nujni seji Odbora za delo, družino, socialne
               zadeve in invalide.</p>
               <p>Uvodoma vas želim obvestiti, da je na sklicu vedno ura, ob kateri naj bi začeli in
               vas vse, tudi tiste, predvsem tiste, ki danes zamujajo, prosim, da se te ure držijo,
               da lahko ob uri začnemo in tudi v doglednem času zaključimo delo odbora.</p>
               <p>Uvodoma vas želim tudi obvestiti, da so na današnji seji zadržani kolegica Iva Dimic,
               kolegica Marija Bačič, kolega Marijan Pojbič, kolega Miha Kordiš in kolegica Mirjam
               Bon Klanjšček, s pooblastilom pa je prisotna namesto kolegice Jelke Godec kolegica
               Nada Brinovšek.</p>
               <p>Na sejo smo povabili tudi predstavnike Ministrstva za delo, družino, socialne zadeve
               in enake možnosti ter Ministrstva za zunanje zadeve.</p>
               <p>Še enkrat lep pozdrav vsem navzočim.</p>
               <p>V poslovniškem roku nisem prejel predlogov za spremembo dnevnega reda, zato ugotovim,
               da je določen takšen, kot ste ga dobili s sklicem seje. In sicer, 1. in edina točka –
               Predlog stališča Republike Slovenije do predloga direktive Evropskega parlamenta in
               sveta o približevanju zakonov in drugih predpisov držav članic, v zvezi z zahtevami
               glede dostopnosti proizvodov in storite.</p>
               <p>Predlagam, da preidemo na <title>1. TOČKO DNEVNEGA REDA - PREDLOG STALIŠČA REPUBLIKE
                  SLOVENIJE DO PREDLOGA DIREKTIVE EVROPSKEGA PARLAMENTA IN SVETA O PRIBLIŽEVANJU
                  ZAKONOV IN DRUGIH PREDPISOV DRŽAV ČLANIC, V ZVEZI Z ZAHTEVAMI GLEDE DOSTOPNOSTI
                  PROIZVODOV IN STORITE.</title>
               </p>
               <p>Gradivo z dne 10. 3. 2016, je bila oziroma je objavljeno na spletni strani Državnega
               zbora. Gradivo k tej točki smo prejeli 10. 3. na podlagi 4. člena Zakona o
               sodelovanju med Državnim zborom in Vlado Republike Slovenije v zadevah Evropske
               unije. Stališče je bilo v skladu z določili Poslovnika Državnega zbora dodeljeno v
               obravnavo odboru za zadeve Evropske unije, kot pristojnemu odboru ter našemu odboru,
               kot matičnemu delovnemu telesu.</p>
               <p>Uvodoma prosim državno sekretarko na Ministrstvu za delo gospo Martino Vuk, da nam na
               kratko predstavi predlog stališča.</p>
               <p>Gospa Vuk, izvolite.
               </p>
            </sp>
            <sp who="SDT7:VukMartina">

               <speaker>MARTINA VUK:</speaker>

               <p>Hvala lepa, gospod predsednik. Spoštovane poslanke in poslanci.</p>
               <p>Direktiva, ki jo obravnavamo je bila s strani Evropske komisije predlagana decembra
               2015. Torej, gre za sveži dokument, gre za predlog, ki ga je Evropska komisija
               pripravila in s katerim bi se zagotavljala dostopnost določenih proizvodov in
               storitev za tiste osebe, ki imajo pač funkcijske omejitve, torej za invalide in druge
               osebe, ki imajo določene vrste oviranosti in ne morejo prosto dostopati do posameznih
               storitev in izdelkov, ker niso prilagojeni.</p>
               <p>Kar je pomembnega izpostaviti, je mogoče to, da je temelj za tovrstno direktivo sama
               konvencija o pravicah invalidov, ki kot svoje temeljno izhodišče daje dostopnosti in
               tudi eno od prednostnih nalog evropske strategije o invalidnosti za obdobje 2010 do
               2020, je ravno tako dostopnost.</p>
               <p>Izdelki in storitve, ki so zajeti v tej direktivi, so računalniki in operacijski
               sistemi, bankomati, vozovnice in avtomati za vozovnice, pametni telefoni, TV oprema
               povezana z digitalnimi televizijskimi storitvami, telefonske storitve in oprema,
               avdiovizualne medijske storitve in pripadajoča oprema, zračni, avtobusni, železniški
               in vodni potniški prevozi, bančne storitve, e-knjige in e-poslovanje. Torej, gre
               preprosto za to, da so storitve in izdelki, ki so omenjeni, ki sem jih prej naštela,
               na ta način prilagojeni invalidom, da lahko do njih prosto dostopajo oziroma jih
               uporabljajo.</p>
               <p>Republika Slovenija predlog direktive podpira, ker pa, kot sem rekla, je to svež
               dokument, decembra lansko leto je bil ta predlog podan s strani Evropske komisije,
               zato sama pogajanja v zvezi z vsebino direktive še potekajo in mi smo že oblikovali
               delovno skupino za to direktivo in tisto na kar bomo posebej pozorni pri samih
               pogajanjih bo opredeljevanje skupin, ki bodo po direktivi upravičene do dostopnosti,
               določanje funkcionalnih zahtev glede dostopnosti in kakšna bo narava direktive v
               odnosu do drugih že sprejetih nacionalnih in EU pravnih aktov.</p>
               <p>Nizozemsko predsedstvo, ki je trenutno, je zelo aktivno na tem področju, tudi zelo
               pogosto sklicuje te obravnave in usklajevanja, ni pa za pričakovati da bo do konca
               njihovega predsedovanja ta direktiva uvrščena na dnevni red sveta, da bi bila
               sprejeta.</p>
               <p>Mogoče bi to priložnost izkoristila tudi za to, da naj povem, da mi imamo že do zdaj
               kar nekaj pravnih podlag zakonov, ki omogočajo dostopnost osebam z oviranostjo,
               invalidom in določene pravice, ki jim omogočajo dostopnost do določenih storitev in
               pripomočkov, medicinskih pripomočkov, tehničnih pripomočkov, zdravila morajo biti
               tako prilagojena, uporaba slovenskega znakovnega jezika in druge podlage, ki skušajo
               kar se da vključiti invalide v vsakdanje življenje in jim sporočiti in omogočiti, da
               so del družbe. In en od takšnih pripomočkov, da bi sploh vedeli kakšne vse možnosti
               obstajajo, je ta vodnik po pravicah invalidov, ki smo ga danes prinesli s seboj in bi
               ga želeli tudi med poslanke in poslance razdeliti, zato da boste videli, to je na
               enem mestu so zbrane vse pravice, pravne podlage, možnosti, ki jih invalidi imajo,
               kje lahko za kaj zaprosijo in kar je še posebej pomembno, tak vodnik po pravicah
               invalidov je bil izdan tudi v lahko berljivi in razumljivi obliki ter tudi na
               ključku, ki se ga lahko uporablja v računalniku,  kjer pa je v tej navadni obliki, lahko berljivi
               obliki, v znakovnem jeziku in zvočni tehniki, da lahko zagotovimo karseda široko
               dostopnost.</p>
               <p>Hvala lepa.</p>
            </sp>
            <sp who="SDT7:PriklUroš">

               <speaker>PREDSEDNIK UROŠ PRIKL:</speaker>

               <p>Hvala lepa, gospa Vuk.</p>
               <p>Torej, Vlada Republike Slovenije je sprejela predlog stališča k predlogu Direktive
               Evropskega parlamenta in Sveta o približevanju zakonov in drugih predpisov držav
               članic v zvezi z zahtevami glede dostopnosti proizvodov in storitev, ki se glasi:
               Republika Slovenija podpira predlog direktive Evropskega parlamenta in Sveta o
               približevanju zakonov in drugih predpisov držav članic, v zvezi z zahtevami glede
               dostopnosti proizvodov in storite. V pogajanjih v zvezi z direktivo bo posebej
               predvidena pri opredeljevanju skupin, ki bodo po direktivi upravičene do dostopnosti,
               določanja funkcionalnih zahtev glede dostopnosti in naravo direktive v odnosu do
               drugih že sprejetih nacionalnih in EU pravnih aktih.</p>
               <p>Odpiram razpravo. Očitno razprave ni, zato zaključujem razpravo. Odbor za delo,
               družino, socialne zadeve in invalide, je v skladu s 154.H členom Poslovnika Državnega
               zbora sprejel naslednje mnenje: Odbor za delo, družino, socialne zadeve in invalide
               podpira predlog stališča Republike Slovenije do predloga direktive Evropskega
               parlamenta in Sveta o približevanju zakonov in drugih predpisov držav članic, v zvezi
               z zahtevami glede dostopnosti proizvodov in storite, ki ga je predložila Vlada in
               predlaga Odboru za zadeve Evropske unije, kot pristojnemu odboru, da ga sprejme.
               Predlagam takšno mnenje. Glasujemo. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sprejeto.</p>
               <p>Mnenje bomo pisno posredovali Odboru za zadeve Evropske unije, kot pristojnemu
               odboru.</p>
               <p>Mislim pa, da bi želeli predstavniki ministrstva, preden zaključim sejo nas seznaniti
               oziroma so nas že seznanili, morda samo še stavek, dva. Gradivo, ki ste nam ga dali
               na mizo, in sicer vodnik po pravicah invalidov.</p>
               <p>Gospa državna sekretarka ali gospod Uršič, kdo bo predstavil zadevo.</p>
               <p>Izvolite.</p>
            </sp>
            <sp who="SDT7:VukMartina">

               <speaker>MARTINA VUK:</speaker>

               <p>Hvala lepa.</p>
               <p>Kot rečeno, gre za gradivo, ki je nastalo v okviru projekta Zmoremo, ki je bil
               sofinanciran tudi iz evropskih sredstev in gre za to, da so na enem mestu zbrane vse
               pravice, torej gre za vodnik po pravicah invalidov, kjer si lahko pogledajo kakšne so
               možnosti, kakšne so pravne podlaga, kaj je omogočeno. In kar je pomembno je to, da je
               ta vodnik izdan v različnih prilagojenih oblikah, ena je lahko berljiva verzija,
               potem pa je še na ključku, ki se uporablja preko računalnika, kjer navadna oblika,
               potem lahko berljiva različica v znakovnem jeziku in v zvočni tehniki prilagojen ta
               vodnik po pravicah invalidov, tako da lahko zagotovimo kar se da široko dostopnost in
               ozaveščanje o pravicah, ki jih invalidi imajo in ki jih lahko uveljavljajo.</p>
            </sp>
            <sp who="SDT7:PriklUroš">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Z veseljem bomo zadevo prebrali in jo tudi širili v krog ljudi, ki jim je
               namenjena.</p>
               <p>Preden pa resnično dokončno zaključimo, vas želim obvestiti, da predvidoma v
               ponedeljek, pardon v torek, 22. 3. bomo imeli skupaj ob 18. uri popoldne, skupaj s
               Komisijo za peticije skupno sejo, in sicer tema bodo loški delavci in širša
               problematika izkoriščanja tako tujih, kot tudi naših delavcev. Zahtevo pa je
               posredovala Poslanska skupina SDS, tako da vas vljudno vabim na to sejo, predvidoma,
               kot rečeno, 22. 3. ob 18. uri. Ni bilo na žalost mogoče enega optimalnejšega termina
               zagotoviti.</p>
               <p>Toliko, to je za danes vse. Vsem skupaj najlepša hvala za udeležbo in le preostanek
               dneva. <stage type="time">Seja se je končala 17. marca 2016 ob 14.15.</stage>
               </p>
            </sp>
         </div>
      </body>
   </text>
</TEI>
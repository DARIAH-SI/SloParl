<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-redna-36-2017-05-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F604B3DC6FD47359C12580F40021C7EA</idno>
               <idno type="custom" subtype="day">BAA1B7FF0E5ADDC4C12581320029081F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=BAA1B7FF0E5ADDC4C12581320029081F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-redna-36-2017-05-18.OZFIMP" n="36">
               <name>redna seja</name>
               <date when="2017-05-18"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-redna-36-2017-05-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-redna-36-2017-05-18.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">36. seja</stage>
            <stage type="date">(18. maj 2017)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je začela ob 14.01. </stage>


            <sp xml:id="SDT7-OZFIMP-redna-36-2017-05-18.sp1">

               <speaker>PREDSEDNICA URŠKA BAN:</speaker>

               <p>Spoštovani kolegi in kolegice, spoštovani vabljeni na sejo, predstavniki ministrstva,
               predstavniki DSU, lepo pozdravljeni!</p>
               <p>Pričenjam 36. sejo Odbora za finance in monetarno politiko. Obveščam vas, da so se
               opravičili poslanci Luka Mesec, Roberto Battelli, Uroš Prikl in Jožef Horvat. S
               sklicem seje smo prejeli tudi dnevni red, ki velja tak kot je bil posredovan.</p>
               <p>Prehajamo na <title xml:id="SDT7-OZFIMP-redna-36-2017-05-18.title1">1. TOČKO - OBRAVNAVA DVEH POROČIL DRUŽBE ZA SVETOVANJE IN
                  UPRAVLJANJE D. O. O. O IZVAJANJU NALOG NA PODLAGI 62. ČLENA ZAKONA O ZAKLJUČKU
                  LASTNINJENJA IN PRIVATIZACIJ PRAVNIH OSEB V LASTI SLOVENSKE RAZVOJNE DRUŽBE PO
                  STANJU NA 30. 9. 2016 IN DRUGO POROČILO PO STANJU 31. 12. 2016.</title>
               </p>
               <p>Oba poročila odbor obravnava na podlagi 62. člena Zakona o zaključku lastninjenja in
               privatizacij pravnih oseb v lasti Slovenske razvojne družbe in po tem zakonu je
               dolžna poročati vsake tri mesece.</p>
               <p>Jaz predlagam, da predstavniki DSU podajo skupno obrazložitev k obema poročiloma tako
               na stanje 30. 9. kot na stanje 31. 12.. Prosim za eno kratko res predstavitev, pa
               potem, če bodo kakšna vprašanja, boste še odgovoril tako, da dajem vam direktor,
               gospod Klemenc besedo. Izvolite.</p>
            </sp>
            <sp xml:id="SDT7-OZFIMP-redna-36-2017-05-18.sp2">

               <speaker>TOMAŽ KLEMENC:</speaker>

               <p>Spoštovana gospa predsednica, spoštovane dame in gospodje! Hvala za besedo.</p>
               <p>Kot rečeno, pred vami sta dve poročili, dve četrtletni poročili o delu družbe DSU na
               področju izvajanja javnih pooblastil. Predstavili jih bomo skupaj s poudarkom na
               dogajanje v drugem polletju 2016 in zbirnem dogajanju v letu 2016. Kot veste, DSU na
               podlagi zakona in skladno z vsebino komisijske pogodbe med Ministrstvom za finance
               Republike Slovenije in DSU izvaja različne sklope aktivnosti, vezanih na podeljeno
               javno pooblastilo. Na kratko bi jih samo izpostavil za osvežitev spomina. Izvajajo
               aktivnosti za identifikacijo premoženja, ki ni bilo predmet lastninjenja, upravlja
               prevzeto premoženje skladno s skrbnostjo dobrega gospodarja, odprodaja evidentirano
               neolastninjeno v premoženje v skladu z veljavnimi zakoni in četrtletno prenakazuje
               kupnine v proračun in drugim upravičencem. Dodatno DSU skrbi za uveljavljanje
               zahtevkov pred sodišči in upravnimi organi ter sodeluje kot stranka ali intervenent
               pred sodišči ali upravnimi organi, ureja premoženjska pravna razmerja v skladu z
               meddržavno pogodbo med Slovenijo in Hrvaško, skrbi za hrambo in vodenje <stage type="mag"/><stage xml:id="SDT7-OZFIMP-redna-36-2017-05-18.stage7">(nadaljevanje)</stage> arhiva Agencije Republike
               Slovenije za prestrukturiranje in privatizacijo ter slovenske razvojne družbe in
               izdaja potrdila o premoženju, ki je bilo predmet lastninjenja po zakonu o zaključku
               lastninskega preoblikovanja podjetij oziroma po zakonu o lastninskem preoblikovanju
               podjetij. Presečno stanje aktivnosti in premoženja v upravljanju konec leta 2016 je
               bilo naslednje. Odprtih je, na področju izvajanja javnih pooblastil še približno 130
               sodnih spisov. Pripad zadev se je v letu 2016 spet nekoliko povečal, odprtih 33 novih
               postopkov, zaključenih nekaj manj in DSU je imel konec leta 2016 v lasti poslovne
               deleže in delnice 14. podjetij iz lastništva katerih se bo izstopalo oziroma bo
               izstopil po odpravi razlogov, ki onemogočajo prodajo. Poleg tega pa jim je v lasti še
               450 zemljišč, pri čemer pa sproti prihaja do novih primerov, ki jih je potrebno
               obravnavati v skladu z določbami Zakona o zaključku lastninskega preoblikovanja
               podjetij.</p>
               <p>V okviru osmih sklopov aktivnosti, ki jih DSU izvaja na podlagi zakonskih pooblastil,
               v povezavi z javnim pooblastilom in ki so razvidni in predložene dokumentacije
               oziroma obeh četrtletnih poročil želim v nadaljevanju poudariti nekaj ključnih
               aktivnosti v letu 2016. Kar zadeva prodajo nepremičnin, DSU je objavil 6 oglasov za
               javno zbiranje ponudb za nakup nepremičnin. Ponujenih je bilo 46 kompleksov
               nepremičnin, postopek prodaje pa je zaključen za 26 nepremičnin v skupni vrednosti
               1,1 milijon evra. Kar zadeva pridobitve nepremičnin ter drugega premoženja na podlagi
               Zakona o zaključku lastninskega preoblikovanja podjetij, DSU je sklenil s Skladom
               kmetijskih zemljišč 7 pogodb o prenosu zazidanih stavbnih zemljišč, na podlagi
               katerih je k nam prišlo 13 zazidanih stavbnih zemljišč oziroma parcel. Kar zadeva
               poplačilo terjatev iz naslova več pravnih oseb v konzorciju za izgradnjo treh tovarn
               obutve v Alžiriji je DSU izvedel postopek pregleda dokumentacije o lastninskem
               preoblikovanju in preverjanja vključenosti premoženja v lastninjenje.</p>
               <p>V zvezi z deležem družbe Koto je bilo ugotovljeno, da omenjene terjatve niso bile
               vključene v lastninsko preoblikovanje in so zato ex lege prešle v last DSU. Zato je
               bil sklenjen sporazum o ureditvi, z razmerji na podlagi katerega je Koto izvršil
               prenakazilo sredstev v višini približno enega milijona evrov, ki jih je prejel od
               Rudisa kot nosilca posla, nakazal pa jih je oziroma prenakazal pa jih je na račun
               družbe DSU.</p>
               <p>Da omenjene terjatve niso bile vključene v lastninjenje je bilo ugotovljeno še v treh
               primerih, družbe pa so bile pozvane na plačilo. Ker sporazuma o ureditvi razmere ni
               bilo mogoče skleniti, so proti vsem trem sproženi tožbeni zahtevki. Kar zadeva
               prodajo delnici n poslovnih deležev iz naslova Zakona o zaključku lastninskega
               preoblikovanja podjetij ter druge izločitve kapitalskih naložb izpostavljam primere
               izstopov iz lastništva kot so Creina Fond, Pivovarna Laško, spomnite se prevzemne
               ponudbe Heineken, Žito, vezano na skupščinski sklep o iztisnitvi malih delničarjev
               proti plačilu denarne odpravnine, Košaki TMI, prodano na podlagi oglasa za javno
               zbiranje ponudb, projektivno podjetje Kranj na enak način, HIT Alpinea, iztisnitev
               malih delničarjev, Lika Vrhnika tudi iztisnitev malih delničarjev in Ptujske pekarne
               in slaščičarne kjer je šlo pa v ozadju za "prisilko" zaradi katere so bile izbrisane
               vse delnice in tudi tiste, ki so bile rezervirane za denacionalizacijske
               upravičence.</p>
               <p>Kar zadeva uveljavljanja zahtevkov pred sodišči in upravnimi organi, kot rečeno,
               odprtih 33 novih postopkov, nekaj manj zaključenih in med temi postopki izpostavljamo
               predvsem stečajni postopek Peka in prijava terjatev<stage type="mag"/><stage xml:id="SDT7-OZFIMP-redna-36-2017-05-18.stage9">(nadaljevanje)</stage> ločitvenih pravic, izločitvene pravice na
               nepremičninah, pogojno izključitvene pravice in izločitvene pravice na terjatvah.
               Nadalje izpostavljamo tožbo proti družbi Rudis zaradi plačila 1,2 milijonov evrov …
               Se opravičujem, ameriških dolarjev iz naslova že omenjenih alžirskih terjatev,
               nadalje pa izpostavljam še primer Pineste kjer je DSU v kazenski zadevi vložil
               premoženjsko pravni zahtevek v višini 7,7 milijonov evrov.</p>
               <p>Glede izdaje potrdil o lastninjenju lahko navedem samo to, da je DSU v letu 2016
               izdal 39 potrdil, kar zadeva pa sama nakazovanja sredstev iz naslova kupnin pa
               navajam, da je bilo v proračun v letu 2016 nakazanih približno 2,9 milijonov evrov,
               kar je občutno nad planiranim zneskom, ki je bil približno 2 milijona evrov, ločeno
               pa je bilo iz istega naslova na računa KAD in SDH nakazanih vsakemu po približno 150
               tisoč evrov. Več informacij je razvidno iz obeh poročil. Na tem mestu zaključujem in
               prosim za vprašanja, če so.</p>
            </sp>
            <sp xml:id="SDT7-OZFIMP-redna-36-2017-05-18.sp3">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Preden odprem razpravo o obeh poročilih vas obveščam, da poslanca Marka Ferluga
               nadomešča poslanec Igor Zorčič. Odpiram razpravo o obravnavanih poročilih. Želi kdo
               razpravljati?</p>
               <p>Gospod Veber, izvolite.</p>
            </sp>
            <sp xml:id="SDT7-OZFIMP-redna-36-2017-05-18.sp4">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>Eno od pomembnih nalog Družbe za svetovanje in upravljanje je nadaljevanje še vedno
               obsežnega, kot je zapisano v poročilu in kompleksne dejavnosti razreševanja
               lastninske problematike oziroma zaključevanja postopkov lastninskega preoblikovanja
               družbene lastnine, privatizacije in denacionalizacije. Pri tem so seveda to
               opravljali predhodniki ali pa predniki družbe kot je zapisano. Sklad Republike
               Slovenije za razvoj, Slovenska razvojna družba in Agencija Republike Slovenije za
               prestrukturiranje in privatizacijo.</p>
               <p>Zdaj, temelj za to je v poročilu razvidna obsežna pravna podlaga. Odpira se pa eno
               izjemno pomembno vprašanje, ki sem ga predložil pravzaprav v pogled tudi vsem
               poslankam in poslancem Državnega zbora v obliki deklaracije. Namreč Ustava Republike
               Slovenije ne pozna državne lastnine. Ustava republike Slovenije govori o zasebni
               lastnini in ko se pogovarjamo o družbeni lastnini, ki jo omenjate v tem poročilu, je
               zelo pomembno, da izčistimo najprej to pravno vprašanje na nivoju Ustave. Ustava pač
               ne definira državne lastnine in tudi zakonodaja, ki potem posledično govori o državni
               lastnini, nima podlage v ustavi. To je eno pomembno pravno vprašanje, ki se seveda
               vleče vse od osamosvojitve Republike Slovenije, je pa to pravno vprašanje vprašanje,
               ki seveda se dotika prav vsakega državljana Republike Slovenije. Namreč družbena
               lastnina … Družbeno lastnino želijo nekateri predstaviti kot nikogaršnjo ampak
               družbena lastnina ni nikogaršnja. Družba, danes tukaj kjer smo, lahko govorimo o tem,
               da smo družba in vsak med nami ima ime in priimek in prav vsak državljan Republike
               Slovenije z imenom in priimkom je tudi solastnik te družbene lastnine. In prav
               nikogar v teh postopkih nismo povprašali kaj se lahko dogaja s to skupno zasebno
               privatno lastnino državljank in državljanov Republike Slovenije. Ker pa Ustava ščiti
               zasebno lastnino in tudi deklaracija o človekovih pravicah govori o tem, da ima
               vsakdo pravico do svoje zasebne lastnine in do skupne zasebne lastnine. Na to
               vprašanje opozarjam zato, ker imamo še čas razmisliti o <stage type="mag"/><stage xml:id="SDT7-OZFIMP-redna-36-2017-05-18.stage11">(nadaljevanje)</stage> vseh teh postopkih in izčistil to izjemno
               pomembno vprašanje, kaj ves čas se dogaja, da pravzaprav državljanke in državljani na
               podlagi teh zakonov, ki jih imate kot svoj pravni okvir za delovanje, ostajajo brez
               skupne zasebne lastnine. To pa je nezakonito. Slovenija se je že večkrat srečala tudi
               s tožbami na Evropskem sodišču za človekove pravice in mislim, da praviloma, če
               povzamemo te tožbe, še nobena ni bila v prid odločitve ali pa, bom rekel, mogoče sem
               grobo se izrazil, še nobena, ampak vsaj najpomembnejše, tisti s pomembnimi finančnimi
               posledicami, so bile v prid pritožiteljev oziroma je bila utemeljena kršitev
               človekovih pravic. Pravica do lastnine je pa ena od osnovnih, to je ustavna
               kategorija, pravzaprav, pravic, to ni zakonska kategorija. Tako da bi želel pač v
               okviru te razprave opozoriti na ta problem, sicer pa samo, bi rekel, še ena od
               pomembnih vprašanj znotraj poročil, ki jih obravnavamo na Odboru za finance kot
               pristojnemu za obravnavo poročil DSU, ali je pri poslovanju DSU, bi rekel, torej ali
               je poslovanje DSU v preteklem obdobju že pregledalo Računsko sodišče, ali ne. Torej
               ali je Računsko sodišče naredilo revizijo poslovanja DSU v vseh času, bi rekel,
               obstoja te družbe.</p>
               <p>Hvala.</p>
            </sp>
            <sp xml:id="SDT7-OZFIMP-redna-36-2017-05-18.sp5">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo želi besedo? V kolikor ne, predlagam, spoštovani direktor, da podate odgovor o
               pregledu Računskega sodišča.</p>
            </sp>
            <sp xml:id="SDT7-OZFIMP-redna-36-2017-05-18.sp6">

               <speaker>TOMAŽ KLEMENC:</speaker>

               <p>Ja, kar zadeva pregled Računskega sodišča, jaz moram zdajle reči, da ne znam čisto
               natančno odgovoriti, kdaj je bil nazadnje opravljen. <stage xml:id="SDT7-OZFIMP-redna-36-2017-05-18.stage12">/ oglašanje iz dvorane/</stage> Kolega,
               se pravi, ni bil opravljen. Zanašam se na mnenje gospoda Franca Hermana Šimnovca, ki
               je od nekdaj že pač v tej zgodbi, da rečem tako. To se pravi tega pregleda še ni
               bilo. To je kratek in jasne odgovor.</p>
               <p>Kar zadeva pa razmišljanja glede družbene lastnine, bi pa poudaril predvsem to, da
               Zakon o zaključku lastninskega preoblikovanja podjetij zelo jasno pravi, tisto, kar
               ni bilo lastninjeno, pa bi moralo biti lastninjeno, postane last DSU. DSU je pa
               gospodarska družba in vemo, da je 100 % ustanoviteljica država, pri čemer pa
               upravljavska upravičenja s tem v zvezi izvaja SDH.</p>
            </sp>
            <sp xml:id="SDT7-OZFIMP-redna-36-2017-05-18.sp7">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospod Veber.</p>
            </sp>
            <sp xml:id="SDT7-OZFIMP-redna-36-2017-05-18.sp8">

               <speaker>JANKO VEBER (PS SD):</speaker>

               <p>Hvala ponovno za besedo.</p>
               <p>Mogoče, predsednica, mislim, da bi bilo pravzaprav smiselno, da se odbor odloči za
               to, da pravzaprav predlaga Računskemu sodišču, da opravi revizijo pri poslovanju
               družbe za svetovanje in upravljanje, ki očitno ni bila narejena že od samega začetka
               delovanja, in bilo bi zelo koristno, kajti nenazadnje gre za izjemno obsežno
               premoženje in Državni zbor pravzaprav, kot vidimo, se lahko seznani samo s tem, kar
               nam družba predloži, mi imamo pa seveda pogleda tudi najvišjega vrhovnega revizorja,
               ki bi nam bilo v veliko pomoč, da seveda sprejemamo potem ustrezne usmeritve za delo
               DSU in seveda tudi morebitne ukrepe za izčiščenje kakšnih pomembnih vprašanj. Ja,
               torej zakonodaja vam dejansko omogoča, da ste organizirani tako, kot ste, vprašanje
               pa je, ki sem ga v začetku izpostavil, ali ima ta zakonodaja podlago v Ustavi. To pa
               je vprašanje, ki pa ga je potrebno izčistiti, kajti že na samem začetku, ko se je
               oblikovala Ustava, vsebina Ustave Republike Slovenije ob osamosvojitvi, je to
               vprašanje bilo na mizi, pa seveda potem izpuščeno v samem tekstu in pisci, ki so bili
               takrat pri Ustavi, so se zavedali, da manjka opredelitev družbene lastnine in ta
               opredelitev je pa tudi po mednarodnih <stage type="mag"/><stage xml:id="SDT7-OZFIMP-redna-36-2017-05-18.stage14">(nadaljevanje)</stage> konvencijah skupna zasebna lastnina vseh državljank in
               državljanov. Tako da to vprašanje ni tako enostavno, kot je bilo mogoče pač… Saj
               verjamem, da v bistvu v tem trenutku je težko odgovoriti obsežnejše, zato pa tudi
               predlagam, kot sem že povedal poslankam, da naredimo okrog tega razpravo v okviru
               deklaracije in v kolikor bi recimo ta deklaracija bila sprejeta, bi potem tudi vsi
               državni organi, torej tudi podjetje, kot je DSU, dobilo to deklaracijo na vpogled z
               namenom opozorila, da ta prehod družbene lastnine v državno v Sloveniji ni bil
               izveden. Vi pa pravzaprav naj bi izvajali ravno to. Žal pa Ustava, poudarjam, ne
               pozna državne lastnine.</p>
               <p>Hvala.</p>
            </sp>
            <sp xml:id="SDT7-OZFIMP-redna-36-2017-05-18.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Širclju. Izvolite.</p>
            </sp>
            <sp xml:id="SDT7-OZFIMP-redna-36-2017-05-18.sp10">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovana predsednica, spoštovani predstavniki Vlade, spoštovani kolegi
               in kolegice.</p>
               <p>Jaz bi samo pojasnil predlog oziroma dal pojasnilo v zvezi s predlogom kolega Vebra.
               Jaz nimam, jaz podpiram njegov predlog, bi pa hkrati opozoril, da, oziroma seznanil
               morda tiste, ki ne vedo, tudi člane in članice, da Komisija za nadzor javnih financ
               ima možnost, pravico in seveda tudi obveznost, da da vsako leto 5 predlogov
               Računskemu sodišču, da to naredi. Vsako leto se je do zdaj to še zgodilo in… Ampak
               neodvisno od tega, bom rekel, dejansko predlagam oziroma podpiram ta predlog, da se
               pozove Računsko sodišče in da se to naredi.</p>
            </sp>
            <sp xml:id="SDT7-OZFIMP-redna-36-2017-05-18.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj ne vidim več razpravljavcev. Ja, izvolite.</p>
            </sp>
            <sp xml:id="SDT7-OZFIMP-redna-36-2017-05-18.sp12">

               <speaker>FRANC HERMAN ŠIMNOVEC:</speaker>

               <p>Hvala lepa.</p>
               <p>Če dovolite, bi samo poskušal na kratko pojasniti to, kar je gospod Veber omenil
               glede družbene lastnine. Namreč ta zadeva izhaja seveda iz prejšnjega sistema in ko
               se je, ko je prišlo do sprememb, je zakonodaja predvidela, med njim je bil Zakon o
               lastninskem preoblikovanju podjetij, potem Zakon o zadrugah in ostali zakoni, ki so,
               bi rekel, imeli določila, kako se posamezne pravne oblike lahko preoblikujejo v
               družbo z znanimi lastniki. Družbena lastnina se je seveda takrat nanašala tako na
               pasivno stran, če gremo na lastništvo, medtem ko so bila posamezna sredstva v lasti
               teh raznih organizacij. Z Zakonom, recimo, o lastninskem preoblikovanju, ki je naš
               temeljni zakon glede preoblikovanja podjetij, je bilo predvideno, da se seveda
               družbena podjetja preoblikujejo v podjetja z znanimi lastniki, in vsa sredstva, s
               katerimi so ta podjetja razpolagala oziroma jih upoštevala pri tej lastninski
               transformaciji, so izgubila, če temu tako rečemo, oznako družbena. Z Zakonom o
               zaključku lastninjenja je notri dikcija, da se z dne, v bistvu, sprejema zakona,
               uveljavitve zakona, ki je bilo 1. maj 1998, zaključi lastninsko preoblikovanje in vsa
               družbena lastnina, tam je bilo par navedb, v kakih rokih zaradi različnih statusov,
               postane potem last takrat SRD. In vse, je pa to tisti 6. člen, ki je v tem zakonu, 6.
               člen pa govori o tem, da vse premoženje, ki ni bilo upoštevano v lastninskem
               preoblikovanju oziroma v teh transformacijah in v skladu z, recimo, Uredbo o
               otvoritveni bilanci oziroma akti po posameznih zakonih postane s tem dnem last SRD
               oziroma sedaj DSU kot pravnega naslednica. To pomeni, da je ex lege s 1. 5. 1998 to
               postalo last SRD oziroma DSU, tako da tukaj od takrat dalje formalnopravno ne obstaja
               več družbena lastnina, seveda pa v, bi rekel, narekovaju še vedno, ko govorimo o
               družbeni lastnini, je to de facto pravno formalno lastnina SRD oziroma DSU. In to ni
               državna lastnina, ampak je lastnina DSU, ki pa seveda v skladu z zakonskimi normami
               to premoženje prodaja in ga potem v skladu z Zakonom o kupnini nakazuje v
               proračun.</p>
               <p>Hvala lepa.<stage type="mag"/>
               </p>
            </sp>
            <sp xml:id="SDT7-OZFIMP-redna-36-2017-05-18.sp13">

               <speaker>PREDSEDNICA URŠKA BAN:</speaker>

               <p>Ja, izvolite gospod Veber.</p>
            </sp>
            <sp xml:id="SDT7-OZFIMP-redna-36-2017-05-18.sp14">

               <speaker>JANKO VEBER (PS SD):</speaker>

               <p>No, saj mislim, da je tudi v samem poročilu, pa mislim, da ste tudi v enem delu
               povedali, da je pravzaprav, da so v 100 % lasti države. In je enoosebna družba,
               pravzaprav je tako izraz, ja, enoosebna družba v 100 % lasti Republike Slovenije. Ja,
               ravno ta detajl, ki ste ga povedali, ja zakon je pač določil, da to postane vaša
               last, vendar vprašanje se nanaša na ustavno podlago oziroma opozorilo pravzaprav se
               nanaša na ustavno podlago. V kolikor zakon nima podlage v Ustavi, potem je sam zakon
               seveda tudi v nasprotju z Ustavo. In v tem, torej deklaracija, ki se omenja, je
               pravzaprav politični del ustavne pobude, ki je vložena na Ustavnem sodišču, ravno za
               presojo teh zakonov, na podlagi katerih delujete. Torej ustavna pobuda je vložena na
               Ustavnem sodišču, deklaracija, ki sem jo omenil, je pa pravzaprav samo tisti
               politični del te ustavne pobude, ki jo lahko seveda izpeljem tudi znotraj postopkov v
               Državnem zboru. In to vprašanje bo seveda prej ali slej tudi na mizi Ustavnemu
               sodišču, ki se je sicer odločilo, da bo to obravnavalo po rednem postopku, kar glede
               na pomen iz tega vprašanja, se sicer s tem nikakor ne morem strinjati, ampak takšna
               odločitev je bila sprejeta, vendar zgolj za vašo vednost tudi, da je vložena ta
               pobuda na Ustavno sodišče prav za presojo vseh teh zakonov, ker nimajo podlage v
               Ustavi. In ta družbena lastnina je v lasti vsakega posameznika, vsakega državljana
               Republike Slovenije, vsak tisti, ki se je danes rodil, je že solastnik te skupne
               zasebne lastnine. In seveda, ko je nekdo lastnik, pa naša Ustava zelo jasno ščiti, da
               je v bistvu ta lastnina neodtujljiva, lahko jo odtujiš zgolj za potrebe javnega
               interesa, sicer pa brez soglasja lastnika ali pa solastnikov to ni mogoče in seveda
               tudi, ko smo se osamosvajali, je bil takrat plebiscit o tem in vprašanje, ali smo za
               to, da se oblikuje samostojna Republika Slovenija, nismo pa odločali o tem, da se
               seveda tudi odpovemo tej skupni zasebni lastnini. Tega referenduma ali plebiscita na
               to temo ni bilo, tako da volje lastnikov glede vsega tega, kar se počne s temi
               zakoni, ni bilo izpeljane v zgodovini samostojne Slovenije.</p>
               <p>Hvala.</p>
            </sp>
            <sp xml:id="SDT7-OZFIMP-redna-36-2017-05-18.sp15">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Jaz bi zdaj tole razpravo zaključilo, razen če ima kdo še kakšno vprašanje, konkretno
               s točko dnevnega reda. O deklaraciji, o kateri je govoril gospod Veber, ustavni
               pobudi in tako naprej pa takrat, ko bodo te stvari na dnevnem redu.</p>
               <p>Tako da jaz dajem tale predlog sklepa, ki ga je gospod Veber predlagal, imamo podlago
               v 25. členu Zakona o računskem sodišču, kjer lahko delovna telesa predlagajo
               Računskemu sodišču revizije. Tako da predlagam, da Računsko sodišče v svoje načrte
               vključi tudi revizijo Družbe za svetovanje in upravljanje d. o. o. Dajem ta sklep na
               glasovanje. Glasujemo.</p>
               <p>Kdo je za? <stage xml:id="SDT7-OZFIMP-redna-36-2017-05-18.stage16">(13 članov.)</stage> Je kdo proti? <stage xml:id="SDT7-OZFIMP-redna-36-2017-05-18.stage17">(Nihče.)</stage></p>
               <p>Ugotavljam, da je sklep sprejet.</p>
               <p>Ugotavljam tudi, da se je odbor seznanil z obema poročiloma, ki smo jih imeli danes
               na dnevnem redu. Zaključujem to točko dnevnega reda in se zahvaljujem predstavnikom
               DSU za sodelovanje in obrazložitve na seji.</p>
               <p>Prehajamo na <title xml:id="SDT7-OZFIMP-redna-36-2017-05-18.title2">2. TOČKO DNEVNEGA REDA – 24. POROČILO O POROŠTVU REPUBLIKE
                  SLOVENIJE IN ODOBRENI FINANČNI POMOČI IRSKI, PORTUGALSKI REPUBLIKI IN HELENSKI
                  REPUBLIKI</title>
               </p>
               <p>V okviru te točke gre za obravnavo četrtletnega poročila, ki ga je Vlada Državnemu
               zboru posredovala na podlagi 4. člena Zakona o poroštvu Republike Slovenije za
               zagotavljanje finančne stabilnosti v evroobmočju.</p>
               <p>K tej točki so bili povabljeni predstavniki Ministrstva za finance. Mi smo pisno vaše
               poročilo dobili, tako da vas tukaj prosim<stage type="mag"/><stage xml:id="SDT7-OZFIMP-redna-36-2017-05-18.stage19">(nadaljevanje)</stage> za eno kratko obrazložitev, potem pa bomo odprli
               razpravo in boste še odgovorili na vprašanja.</p>
               <p>Izvolite, gospod Gorazd Renčelj, državni sekretar na Ministrstvu za finance, imate
               besedo.</p>
            </sp>
            <sp xml:id="SDT7-OZFIMP-redna-36-2017-05-18.sp16">

               <speaker>GORAZD RENČELJ:</speaker>

               <p>Hvala, gospa predsednica, spoštovane članice in člani odbora.</p>
               <p>Dovolite, da vam na kratko predstavim vsebino 24. Poročila o poroštvu Republike
               Slovenije in odobreni finančni pomoči Irski, Portugalski republiki in Helenski
               republiki, ki jo, kot veste, Vlada na četrtletje predlaga v obravnavo Državnemu
               zboru. Najprej bi, če dovolite, predstavil stanje glede finančne pomoči državam,
               potem pa še višino poroštev Republike Slovenije, ki je bilo dano v namen te finančne
               pomoči do konca decembra 2016.</p>
               <p>Če začnemo z Irsko. Irska je 8. decembra 2013 uradno izstopila iz programa EFSF, iz
               katerega je prejela 17,7 milijarde evra, s povprečno ročnostjo 20,8 let. Irska si je
               povrnila vmes zaupanje investitorjev in se zelo uspešna vrnila na mednarodne finančne
               trge. Trenutno je Irska še vedno v okviru tako imenovanega post-programskega nadzora.
               Ta bo trajal, dokler Irska ne bo vrnila najmanj 75 % posojenih sredstev. Irska sicer
               v zadnjem času beleži najvišje stopnje rasti gospodarstva v celotni EU. V letu 2015
               je recimo rast BDP znašala 26,3 %. In čeprav se te napovedi od zdaj naprej umirjajo,
               ampak še vedno naj bi povprečje v naslednjih letih rasti, torej irsko gospodarstvo
               rastlo postopno nad 4 %.</p>
               <p>Ko gre za Portugalsko. Portugalska je v začetku decembra, na Portugalskem je v
               začetku decembra potekala 5. misija podprogramskega nadzora. Portugalska še vedno
               nadaljuje pot zmernega okrevanja po zaključku programa v letu 2014. Precej je
               pozitivnega razvoja, hkrati pa polno okrevanje zavirajo nekatere težave, kot je
               visoka zadolženost javnega in zasebnega sektorja. Še vedno je visoka stopnja slabih
               posojil in pa rigiden trg dela. V skladu z zavezo portugalskih oblasti je potrebno
               nadaljevati fiskalno konsolidacijo in zmanjšanje javnega dolga na vzdržno raven. V
               prihodnjem srednjeročnem obdobju se ocenjuje, da so potrebne nove reforme za
               povečanje rasti, tako da bi se Portugalska spet približala povprečju v
               Evroobmočju.</p>
               <p>Na koncu Grčija. Grčija je v okviru drugega programa iz družbe EFSF prejela več kot
               130 milijard evrov pomoči s povprečno ročnostjo 31 let. Kljub intenzivnim pogajanjem
               med institucijami, posojilodajalkami in Grčijo, ni prišlo do dogovora za zaključek
               ali novo podaljšanje tega programa, zato je bil ta prekinjen in s tem podpora Grčiji
               in naslova družbe EFSF. So pa finančni ministri Evroskupine 14. avgusta 2015 podprli
               tretji program pomoči iz Evropskega mehanizma za stabilnost, družbe EMS, iz katerega
               je Grčija do zdaj prejela več kot 30 milijard evrov. V poročanem obdobju se je tudi
               nadaljevala še vedno razprava o vzdržnosti dolga Grčije med štirimi institucijami,
               torej tremi institucijami EU in pa IMF, Mednarodnega denarnega sklada.</p>
               <p>Ko gre za poroštva Republike Slovenije, je za 43 izdaj dolžniških vrednostnih
               papirjev EFSF v skupini višini 186,11 milijard evra na dan 31. 12. 2016, znašalo to
               poroštvo 935,3 milijona evrov, in, ker se nanaša na glavnice, brez obresti. Povečano
               na 120 % oziroma na 165 % pa je poroštvo Republike Slovenije za glavnice znašalo 1,49
               milijard evrov, k čemur je potem potrebno prišteti še natečajne obresti.</p>
               <p>Hvala.</p>
            </sp>
            <sp xml:id="SDT7-OZFIMP-redna-36-2017-05-18.sp17">

               <speaker>PREDSEDNICA URŠKA BAN:</speaker>

               <p>Hvala tudi vam.</p>
               <p>Ima kdo kakšno vprašanje, razpravo?</p>
               <p>Izvolite, gospod Šircelj, imate besedo.</p>
            </sp>
            <sp xml:id="SDT7-OZFIMP-redna-36-2017-05-18.sp18">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa.</p>
               <p>Imam v bistvu dve vprašanji. Zdaj, eno se nanaša na vsebino, ki jo danes obravnavamo,
               eno pa se nanaša malo širše. Pa, če mi lahko gospod državni sekretar odgovori, pa če
               mi boste tudi to dovolili, postaviti to vprašanje, spoštovana predsednica. Se pa na
               podobno vsebino nanaša.</p>
               <p>Prvo vprašanje. Ministri <stage type="mag"/><stage xml:id="SDT7-OZFIMP-redna-36-2017-05-18.stage21">(nadaljevanje)</stage> Grčije so odobrili dodatnih 30 milijard posojila oziroma
               kredita evropske institucije. In seveda tudi IMF. Skratka, ta Evroskupina, da tako
               rečem. In že takrat, pred leti, dvema, tremi leti, je bilo rečeno, pred tremi leti je
               bilo rečeno, da je sploh nemogoče, da Grčija vrne ta dolg s strani IMF. Zdaj pa
               Evropska unija še dalje posojila, in me zanima, kako bo Grčija vrnila ta dolg. A ga
               sploh bo? Zasledil sem tudi informacijo o tem, da je Evropa zahtevala od Grčije še
               dodatne ukrepe na področju odhodkov, se pravi stiskanje proračuna ali pa stiskanje
               javne porabe in tako naprej.</p>
               <p>Pa zdaj me zanima, kakšne so projekcije za to, da bo Grčija to vrnila. Ali Evropa kar
               daje te milijarde in se zaveda, da itak tega ne bo vrnila. IMF je že rekel že takrat,
               pred dvema letoma, mislim da, da je ta rešitev nesmiselna, zaradi tega, ker Grčija ne
               bo nikoli vrnila tega dolga. To je vprašanje, prvo vprašanje.</p>
               <p>Drugo vprašanje pa je, ali Evropska komisija oziroma te države, ki so v Evroskupini,
               in seveda na teh svojih sestankih, ki jih imajo, ocenjujejo, da so še kakšne države v
               Evropi, ki ne izpolnjujejo maastrichtskih kriterijev in so zaradi tega tveganja za
               Evropo večja? Tukaj bom kar govoril o deficitu oziroma primanjkljaju javnega
               sektorja, zadolženosti. Pa zdaj vem, zadolžene so verjetno vse države ali pa mogoče
               lahko so samo tiste, ki niso na tistih 60 % bruto družbenega proizvoda, javni dolg.
               Ampak, če so še kakšne države, kjer se pa lahko zgodi to, da bo morala Evropa spet
               posegati. In zadnjič je bila neka informacija iz tukaj, nekih sosedskih držav, da so
               zelo veliki NPL, slabih kreditov, koliko jih je imela, pa tako naprej. Pa dajte vi
               povedati, ne bom jaz, saj vi imate tudi te informacije.</p>
               <p>Hvala, gospa predsednica, da ste mi dovolili tudi to drugo vprašanje.</p>
            </sp>
            <sp xml:id="SDT7-OZFIMP-redna-36-2017-05-18.sp19">

               <speaker>PREDSEDNICA URŠKA BAN:</speaker>

               <p>Hvala lepa, seveda dovolim obe vprašanji. Vprašanje je sicer, kaj bo sicer državni
               sekretar odgovoril oziroma, ali ima odgovore na ti dve vprašanji.</p>
               <p>Sprašujem še, če želi kdo še kaj. V kolikor ne, vam kar predajam besedo, gospod
               Renčelj, izvolite.</p>
            </sp>
            <sp xml:id="SDT7-OZFIMP-redna-36-2017-05-18.sp20">

               <speaker>GORAZD RENČELJ:</speaker>

               <p>Ja, najlepša hvala za obe vprašanji.</p>
               <p>Ko gre za Grčijo, ko sem govoril o dodatnih 31,7, konkretno, milijarde pomoči, to je
               pomoč iz Evropskega mehanizma za stabilnost, torej ESM, in tukaj IMF ni zraven. Je pa
               vprašanje vzdržnosti grškega dolga, seveda to ena tema od prve tranše naprej. Tukaj
               se ne gre slepiti. Grški dolg je ogromen, je pa tudi zaveza evropskih institucij in
               IMF do Grčije zelo jasna, in v bistvu ta razprava, ali je vzdržen, ali je grški dolg
               vzdržen ali ne, je tekoča trenutno in se bo še nadaljevala. Tukaj nekih razlik…
               Pomeni, da se poroča precej med troiko, evropsko institucijo in pa IMF. IMF ima bolj
               konservativne ocene in trše ocene do vzdržnosti grškega dolga. Medtem ko evropska
               troika na te stvari gleda nekoliko drugače. Da dialog tudi na tej ravni še vedno
               poteka in v bistvu, zato, da bi IMF sodeloval v naslednjih korakih pri pomoči Grčije,
               seveda bo treba ta stališča zbližati.</p>
               <p>Ko gre za druge države, ki so v raznih postopkih prekomernega primanjkljaja,
               zadolževanja in tako naprej. Kot veste, je ta okvir regulatorni v EU od časa krize
               precej okrepljen, in te zadeve se sproti poročajo. Države morajo poročati o ukrepih,
               ki jih sprejemajo, zato da zmanjšujejo strukturni primanjkljaj, ne samo nominalnega.
               Slovenija je del teh procesov<stage type="mag"/><stage xml:id="SDT7-OZFIMP-redna-36-2017-05-18.stage23">(nadaljevanje)</stage> in isto velja za pravila dolga. Tako da, v tem trenutku
               pa ni države članice EU, ki bi zaprosila za pomoč, če je bilo to vprašanje.</p>
               <p>Hvala.</p>
            </sp>
            <sp xml:id="SDT7-OZFIMP-redna-36-2017-05-18.sp21">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, še enkrat, izvolite gospod Šircelj.</p>
            </sp>
            <sp xml:id="SDT7-OZFIMP-redna-36-2017-05-18.sp22">

               <speaker>MAG. ANDREJ ŠIRCELJ (PS SDS):</speaker>

               <p>Ja, bom pa takole vprašal. Kakšno je pa stanje v Italiji, pa kakšno je stanje v
               Franciji na področju javnih financ?</p>
            </sp>
            <sp xml:id="SDT7-OZFIMP-redna-36-2017-05-18.sp23">

               <speaker>PREDSEDNICA URŠKA BAN:</speaker>

               <p>Izvolite, gospod Renčelj.</p>
            </sp>
            <sp xml:id="SDT7-OZFIMP-redna-36-2017-05-18.sp24">

               <speaker>GORAZD RENČELJ:</speaker>

               <p>Jaz res ne bi na tem mestu govoril o javnih financah drugih držav članic, je pa
               jasno, da so določene države članice – jaz sem tudi rekel jasno -, ki imajo težave,
               imajo težave tudi še z relativno visokimi deleži slabih terjatev, tako imenovanih
               NPL. V tem kontekstu se včasih omenja tudi države, kakšnega <stage xml:id="SDT7-OZFIMP-redna-36-2017-05-18.stage24">(?)</stage> tega južnega krila EU
               in tudi Italije in Španije, pravzaprav Francije, se opravičujem, in, tako da, to je
               moj kratek odgovor. Se mi ne zdi prav umestno, da govorimo o javnih financah drugih
               držav članic.</p>
               <p>Seveda bi bilo nekaj drugega, če govorimo o državah, kjer Slovenija daje, konkretno
               prispeva k pomoči, tako kot je to primer teh treh držav. Potem je seveda naša
               dolžnost, da o tem tudi poročamo.</p>
               <p>Hvala.</p>
            </sp>
            <sp xml:id="SDT7-OZFIMP-redna-36-2017-05-18.sp25">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Repliko ima gospod Šircelj, izvolite.</p>
            </sp>
            <sp xml:id="SDT7-OZFIMP-redna-36-2017-05-18.sp26">

               <speaker>MAG. ANDREJ ŠIRCELJ (PS SDS):</speaker>

               <p>Hvala.</p>
               <p>V bistvu v repliki moram jaz povedati, zakaj to sprašujem. Zaradi tega, ker če bo pa
               prišlo do težav, pa če bo kakšna država zaprosila, potem pa bo Slovenija sodelovala
               v, verjetno sodelovala v pomoči, in potem bo seveda dajala ali garancije ali denar
               ali karkoli. In glejte, zaradi tega sprašujem, ker boljše vprašati prej, kot ne
               vprašati, pa se potem kar nekaj zgodi, pa potem te udari po žepu.</p>
               <p>Tako, zaradi tega sprašujem.</p>
            </sp>
            <sp xml:id="SDT7-OZFIMP-redna-36-2017-05-18.sp27">

               <speaker>PREDSEDNICA URŠKA BAN:</speaker>

               <p>Ja, hvala lepa. Mogoče nam pa kakšne odgovore, ko bomo naslednjič pri tej temi, pa
               nam še takrat postrežete z malo širšo sliko.</p>
               <p>Zaključili smo razpravo. Ugotavljam, da smo se seznanili tokrat s 24. poročilom.</p>
               <p>Zaključujem to točko dnevnega reda in tudi 36. sejo odbora. Hvala lepa za udeležbo in
                  razpravo. <title xml:id="SDT7-OZFIMP-redna-36-2017-05-18.title3">Seja se je končala 18. maja 2017 ob 14.42.</title>
               </p>
            </sp>
         </div>
      </body>
   </text>
</TEI>
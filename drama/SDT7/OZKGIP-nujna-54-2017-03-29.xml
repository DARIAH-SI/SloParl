<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZKGIP-nujna-54-2017-03-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">50025A451B744669C12580D000437607</idno>
               <idno type="custom" subtype="day">4E408AB28E896424C12580F7003C843E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=4E408AB28E896424C12580F7003C843E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-54-2017-03-29.OZKGIP" n="54">
               <name>nujna seja</name>
               <date when="2017-03-29"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-54-2017-03-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-54-2017-03-29.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA KMETIJSTVO, GOZDARSTVO IN PREHRANO </stage>
            <stage type="session">54. nujna seja</stage>
            <stage type="date">(29. marec 2017)</stage>
            <stage type="chairman">Sejo je vodil Tomaž Lisec, predsednik odbora.</stage>
            <stage type="time">Seja se je pričela ob 10.00.</stage>


            <sp xml:id="SDT7-OZKGIP-nujna-54-2017-03-29.sp1">

               <speaker>PREDSEDNIK TOMAŽ LISEC:</speaker>

               <p>Spoštovani in spoštovane!</p>
               <p>Pričenjam 54. nujno sejo Odbora za kmetijstvo, gozdarstvo in prehrano in vas vse
               vabljene in tudi ostale navzoče, ki ste se udeležili današnje seje lepo
               pozdravljam.</p>
               <p>Zaenkrat nimamo opravičil in pooblastil.</p>
               <p>Prehajamo na <title>1.</title> in edino <title>TOČKO DNEVNEGA REDA – TO JE ZAŠČITA DOMORODNIH VRST RIB V POVEZAVI S POVEČANJEM PLENJENJEM
               KORMORANOV.</title>
               </p>
               <p>Na sejo sem vabil Ministrstvo za kmetijstvo, gozdarstvo in prehrano, Ministrstvo za
               okolje in prostor, Kmetijsko-gozdarsko zbornico Slovenije, Zavod za ribištvo
               Slovenije, Ribiško zvezo Slovenije, Zavod Republike Slovenije za varstvo narave,
               Društvo za opazovanje in preučevanje ptic Slovenije, Lovsko zvezo Slovenije in
               Društvo za preučevanje rib Slovenije.</p>
               <p>Kot gradivo ste s sklicem prejeli predlog dolgoročnega progama Ministrstva za okolje
               in prostor za zmanjševanje vpliva kormorana na ribjo vrsto v celinskih vodah,
               naknadno pa ste 28. 3. prejeli še protestni pismi Ribiške zveze Slovenije z dne 27.
               10. 2016 in 17. 2. 2017, tre predloge sklepov Poslanske skupine Slovenske demokratske
               stranke.</p>
               <p>Preden pa dam besedo predstavniku ministrstva pa mi dovolite, da na kratko obrazložim
               razloge zakaj sem ocenil, da je to točko dnevnega reda smotrno obravnavati na seji
               našega odbora. Bil sem eden izmed tistih, ki sem konec oktobra leta 2016 preko
               medijev izvedel za protestno pismo Ribiške zveze Slovenije, ki pravi, da zaradi
               neprimernega odnosa države Slovenije oziroma pristojnih državnih organov do zaščite
               domorodnih in ogroženih vrst sladkovodnih rib pred plenjenjem ribojede ptice, vrste
               veliki kormoran. In potem zelo obsežno in zelo zanimivo besedilo teksta zakaj mi je
               bila ta zadeva še bolj zanimiva. </p>
               <p>Sam živim neposredno ob reki Savi in moram priznati, da od konca oktobra pa do sedaj
               sem se srečal tako z ljudmi ob Dravi, ob Dravinji, ob Soči, tudi v Zgornji Savi, ne
               samo pri nas v Spodnji Savi in kar nekaj, ne samo ribičev iz teh ribiških družin ob
               teh rekah ampak tudi domačinov me je dejansko na licu mesta, če se lahko tako
               izrazim, povedalo kaj se prinaša veliki kormoran oziroma kaj pomeni njegovo
               plenjenje. In veliko imate tudi v teh protestnih pismih Ribiške zveze Slovenije.
               Skratka problematika velikega kormorana in zelo zanimive številke, nenazadnje pa se
               na to tiče tudi drugo protestno pismo, ki ga je Ribiška zveza Slovenije zaradi
               nerešene problematike kormorani naslovila na Vlado 17. 2., kjer pa se v povezavi s
               tem nerešenim problemom velikega kormorana govori tudi glede vprašanja dvojnega
               plačevanja dajatev.</p>
               <p>Seveda pa kot že omenjeno, ste na klop dobili osnutek Dolgoročnega programa za
               zmanjševanje vpliva kormorana na ribje vrste celinskih voda in upam, da bo ta
               dokument v čim bolj praktični in vsebinski luči enkrat zagledal luč sveta, ravno
               danes pa smo tudi dobili odgovor s strani Vlade na dopis Ribiške zveze Slovenije
               glede reševanja problematike povečane prisotnosti kormoranov in dvojne finančne
               obremenitve ribiških društev kjer je zapisano, da se namerava pristopiti k izdaji
               večletne odločbe o plašenju in odvzemu osebkov velikega kormorana iz narave po uradni
               dolžnosti in tukaj je moj prvi apel, ki je tudi zapisan v predlogih sklepov poslanske
               skupine. Sam verjamem, da če bo neko zelo pozitivno in enotno soglasje glede teh
               sklepov, bo verjetno ta seja zelo kratka, predvsem pa zelo vsebinska in me tukaj
               predvsem zanima kakšne bodo kratkoročne rešitve pri problematiki pri povečani
               prisotnosti kormoranov in pa tudi dolgoročne rešitve in tudi morda je prav, da
               govorimo tudi o tej problematiki dvojne finančne obremenitve ribiških društev.</p>
               <p>Skratka v ta namen smo tudi v Poslanski skupini SDS pripravili predloge sklepov.
               Verjamem, da preko razprave predvsem strokovne javnosti jih lahko še izboljšamo. Sam
               osebno mislim, da so dovolj jasni, predvsem pa tudi časovno dovolj oddaljeni, da
               zasledujemo ti dve ključni rešitvi, to pa je kratkoročne rešitve, da imamo do
               septembra tako <stage type="mag">(nadaljevanje)</stage>
               dokumente, ki bodo lahko potem vsem tistim, ki se ukvarjajo s problematiko kormorana,
               v jesenskem času dale možnost aktivnega pristopa k reševanju teh problemov in
               nenazadnje tudi dovolj časa, da pristojni odbori oziroma pristojna ministrstva v tej
               naši državi pripravijo tudi dolgoročne rešitve tako v zvezi s problematiko
               kormoranov, kot pa tudi glede dvojnega plačevanja dajatev državi za ribiško
               opravljanje ribiškim družinam znotraj Ribiške zveze Slovenije. Toliko za uvod.</p>
               <p>Morda samo še pooblastilo. Poslanca Ljuba Žnidarja nadomešča poslanec Marijan Pojbič,
               ki ga tudi pozdravljam. Tako, prišel pa bi naprej in bi najprej dal besedo vabljenim
               predstavnikom iz ministrstva. Želi morda najprej besedo predstavnik, predstavnica
               Ministrstva za okolje in prostor? Ja, prosim, izvolite.</p>
            </sp>
            <sp xml:id="SDT7-OZKGIP-nujna-54-2017-03-29.sp2">

               <speaker>LIDIJA STEBERNJAK:</speaker>

               <p>Hvala za besedo. Spoštovani člani odbora, spoštovani ostali prisotni!</p>
               <p>V 70. letih prejšnjega stoletja se je populacija velikega kormorana začela zelo
               povečevati. Širiti se je začel po osrednji Evropi in prezimovati tudi v Sloveniji. V
               Sloveniji se veliki kormoran pojavlja sedaj izven gnezditvene sezone, predvsem od
               septembra do marca, januarja jih v zadnjih 15 letih povprečno prezimuje tam nekje od
               2 tisoč do 2 tisoč 500. Kormoran se hrani izključno z ribami, zato ima lahko povečano
               plenjenje kormorana v zimskih mesecih tudi večji vpliv na populacijo določenih vrst
               rib. Prizadete niso enako vse vrste rib. Glede na objavljene strokovne podlage, ki so
               dostopne ministrstvu ima pri nas največji vpliv na tiste vrste, ki imajo naravno
               vedenje zaradi katerega so bolj izpostavljene plenjenju kritičen življenjski cikel,
               se pravi v času največje prisotnosti kormoranov drstijo in imajo pomemben del
               populacije v vodotokih z lastnostmi, ki jatam kormoranov omogočajo zelo uspešno
               plenjenje. Okvir za poseganje v populacijo velikega kormorana določa zakonodaja
               Evropske unije, to je habitatna direktiva, v Sloveniji pa ta okvir določata zakon o
               hranjenju narave in podzakonski predpisi na podlagi tega zakona.</p>
               <p>Za dolgoročnejšo rešitev problematike sta Ministrstvo za okolje in Ministrstvo za
               kmetijstvo, gozdarstvo in prehrano pripravili predlog dolgoročnega programa, ki to
               problematiko postavlja v celovit kontekst s ciljem zmanjšati vpliv povečanega
               plenjenja kormorana in pa na doseganje seveda ugodnega stanja ohranjenosti vrste rib
               in pa tudi na viabilnost ribjih populacij, ostalih ribolovnih vrst rib program v
               prilogi navaja tudi konkretne odseke vodotokov, ki se jih brani pred povečanim
               plenjenjem kormorana in bo seveda, ko bo sprejet tudi na Vladi, osnova za izdajo
               večletne odločbe o plašenju in odvzemu osebkov velikega kormorana iz narave, po
               uradni dolžnosti. Program je bil v mesecu februarju predmet medresorskega
               usklajevanja in pa seveda tudi usklajevanja s strokovno javnostjo.</p>
               <p>Predlog programa, tak kot ga imate na mizi, je v celoti medresorsko usklajen in
               hkrati tudi usklajen s stroko, se pravi z Zavodom za varstvo narave in Zavodom za
               ribištvo. Tako, da v bistvu mi bomo počakali še na današnjo diskusijo in v kolikor ne
               bo nekih dodatnih predlogov oziroma bodo taki, da jih bo možno vključiti tudi v ta
               predlog programa, bomo potem jutri ali takoj v naslednjem tednu zadevo posredovali v
               sprejem na Vlado in na podlagi sprejetega programa potem seveda izvajali tudi
               nadaljnje ukrepe.</p>
               <p>Hvala.</p>
            </sp>
            <sp xml:id="SDT7-OZKGIP-nujna-54-2017-03-29.sp3">

               <speaker>PREDSEDNIK TOMAŽ LISEC:</speaker>

               <p>Hvala gospe državni sekretarki na Ministrstvu za okolje in prostor, gospe Lidiji
               Stebernak.</p>
               <p>Med nami pozdravljam tudi državno sekretarko na Ministrstvu za kmetijstvo,
               gozdarstvo, prehrano, Tanjo Strniša. Želite besedo? Izvolite.</p>
            </sp>
            <sp xml:id="SDT7-OZKGIP-nujna-54-2017-03-29.sp4">

               <speaker>MAG. TANJA STRNIŠA:</speaker>

               <p>Hvala lepa, gospod predsednik. Spoštovane <stage type="mag">(nadaljevanje)</stage> poslanke in poslance, gostje. Najprej lep pozdrav.</p>
               <p>Naj povem, tako kot je… oziroma potrdim, kar je že povedala kolegica Stebernakova,
               program je v celoti usklajen z našim ministrstvom, tudi pripravljen na podlagi
               sodelovanja med Zavodom za varstvo narave in Zavodom za ribištvo Slovenije in mi smo
               zainteresirani, da je to čimprej sprejeto zaradi tega, da bi bila na tej podlagi
               lahko izdana tudi petletna odločba Arso, ki bi omogočala izvajanje ukrepov, ki bi
               plašilo oziroma omogočalo odvzem kormoranov na mestih vodotokov, kjer so ribe najbolj
               ogrožene. Naj povem, izpostavljeno je bilo, med najbolj ogroženimi je lipan, katerega
               populacija se je ponekod zmanjšala tudi do 90 %, so pa tu še druge ribe, Soška
               postrv, Potočna postrv, Podust, Platnica in še nekatere druge. Tako da, jaz upam, da
               res dobimo danes še potrditev, da gremo s tem programom naprej in da čimprej zaživi v
               praksi.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp5">

               <speaker>PREDSEDNIK TOMAŽ LISEC:</speaker>

               <p>Hvala tudi vam. Vas samo seznanim, da ste na klop dobili še dopis Ribiške zveze
               Slovenije glede sej Odbora za kmetijstvo. Ni podpisan, ampak verjetno zelo zanimivo
               branje.</p>
               <p>Hvala obema državnima sekretarkama. Želijo besedo drugi predstavniki vabljenih
               institucij? Pa tako kot vedno prosim, da se za magnetogram predstavite z imenom in
               priimkom in seveda navedete, iz katere institucije prihajate. Želi kdo besedo? Ja,
               predsednik Ribiške zveze Slovenije, gospod Žaberl, izvolite.</p>
            </sp>
            <sp xml:id="SDT7-OZKGIP-nujna-54-2017-03-29.sp6">

               <speaker>DR. MIROSLAV ŽABERL:</speaker>

               <p>Pozdravljeni in hvala, da se pogovarjate o tem velikem problemu.</p>
               <p>25 let že slovenski ribiči opozarjamo na problem Velikega kormorana, pri čemer se
               niti ne upamo dotakniti problema drugih ribojedih ptic, ki pa so tukaj in se morajo
               tudi prehranjevati z ribami, razumemo. Ampak problem Velikega kormorana je najprej
               vseevropski problem, predvsem je pa problem naše Slovenije. V zadnjih dveh letih smo
               bili neuspešni z našim prosjačenjem ali pa enoletno vlogo, kar smo zaprosili, ker je
               nam sorodna civilna organizacija izkoristila pravne procedure in ta odločba ni bila
               nikoli pravnomočna. Kar pomeni, v zadnjih dveh letih je Veliki kormoran, kar bo
               potrdil tudi direktor Zavoda za ribištvo, spraznil naše reke. Mi ribiči s strahom
               pričakujemo letošnjo ribolovno sezono, ker vemo, kaj je ta ribojeda ptica
               naredila.</p>
               <p>Naj povem, da ima Veliki kormoran še malce lažje delo zaradi tega, ker smo tudi mnoge
               od naših rek spravili v določene okvire, smo jih regulirali, tako da si ribe niti
               nimajo kam skriti, ampak to deluje sukcesivno, pomeni slabi habitat za ribe plus
               ribojeda ptica, ki jo ne moremo plašiti, in seveda to pomeni potem tudi zelo slab
               ribji stalež. Ribiči smo načeloma zadovoljni, da se je vsaj nekaj premaknilo, kljub
               temu, da smo po prvem našem pismu jeseni pričakovali, da bodo pristojni državni
               organi nemudoma po uradni dolžnosti ukrepali z ali podzakonskim aktom ali večletno
               odločbo, tako da bi vsaj letošnje leto rešili. Razumeti morate, da smo ribiči
               volonterji, prostovoljci, ki se financiramo skorajda izključno iz lastne članarine,
               in skozi to lastno članarino državi tudi plačujemo koncesijo, se pravi dajatev zato,
               da lahko vzorno upravljamo z ribolovnimi vodami. Upravljanje z ribolovnimi vodami
               pomeni, da poleg tega, da morajo imeti lastno čuvajsko službo, gospodarje, ljudi, ki
               izvajajo elektro-izlov in še ostale dejavnosti, pomeni tudi to, da po enostavni
               formuli, kolikor gre rib iz vode, jih moramo vrniti nazaj, če želimo, da reke živijo.
               In tudi skozi to smo naslovili našo zahtevo na Vlado, da nismo več pripravljeni
               plačevati koncesije, dokler se problem Velikega kormorana ne razreši. Ob tem smo vas
               opozorili še na en velik sistemski problem, pri katerem moram odkrito povedati, da na
               eni strani Ministrstvo za kmetijstvo nas podpira, na drugi strani pa drugo resorno
               ministrstvo, ki pa je primarno pristojno za rešitev tega problema, <stage type="mag">(nadaljevanje)</stage> Ministrstvo za okolje in prostor ne
               najde, že dolgo ne, prave rešitve, to je da nam je država nerazumno naložila, ali pa
               vsaj nekaterim ribiškim družinam, dvojno plačevanje, po eni strani koncesijo, zato da
               lahko upravljamo z ribolovnimi vodami, po drugi strani pa še plačevanje vodnih
               povračil, ki so praviloma celo dvakrat ali trikrat višje od plačila koncesije, kar
               lahko nekatere ribiške družine, če bo država vztrajal pri tem, pripelje do stečaja.
               Vse to so dejanski problemi, s katerimi se srečujemo ribiči, in posebej žalostni smo,
               veste, tudi zaradi tega, ker po eni strani vemo, koliko številčno se je Kormoran
               pojavil v naših vodah, vemo, da vsak kormoran na dan poje pol kilograma rib, tu imate
               formulo, si lahko izračunate, koliko je to na teh pol leta oziroma 150 dni, ko je
               kormoran pri nas, po drugi strani pa povzroča tudi sekundarno škodo. Ribiči smo
               dnevno pobirali poginule ribe, to so tiste velikosti, ki jih kormoran pač ni mogel
               pojesti, ampak jih je samo nakljuval in so potem žalostno poginile. Ribiči smo pa
               zopet po zakonu dolžni te ribe pobrati in jih zakopati.</p>
               <p>Še enkrat, mi smo veseli, če bo dejansko sprejet, v zelo kratkem času sprejet, ta
               dolgoročni program. Od pristojnega ministrstva pričakujemo seveda, da nam bo
               odgovorilo na pripombe, ki jih je dala RZS in ki jih je dalo, mislim da, več kot 10
               ribiških družin, kaj so upoštevali in kaj ne, in pa seveda pričakujemo, da bo do
               konca meseca septembra, če bo izdana petletna odločba, ta odločba postala pravnomočna
               in izvršljiva, kajti če bomo izgubili še eno leto brez možnosti plašenja in odvzema
               omejenega števila osebkov iz narave, potem se lahko poslovimo od naših ribolovnih
               voda.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp7">

               <speaker>PREDSEDNIK TOMAŽ LISEC:</speaker>

               <p>Hvala tudi vam.</p>
               <p>Naslednji želi besedo še kdo od vabljenih? Ja, gospod, izvolite, pa če se
               predstavite.</p>
            </sp>
            <sp xml:id="SDT7-OZKGIP-nujna-54-2017-03-29.sp8">

               <speaker>DEJAN PEHAR:</speaker>

               <p>Dober dan, Dejan Pehar, Zavod za ribištvo. Spoštovani gospod predsednik, poslanke in
               poslanci, spoštovani gostje, lep dober dan. Lepa hvala za povabilo.</p>
               <p>Tudi jaz sem zelo vesel, da smo danes na tem hramu demokracije na to temo. Kot Zavod
               za ribištvo pravzaprav sodelujemo na dveh nivojih. Prvič kot strokovna inštitucija
               opravljamo tako javne naloge in javno službo tako za Ministrstvo za kmetijstvo kot
               Ministrstvo za okolje kot upravljavci voda. Upravljamo približno s 7 % tako
               imenovanih izločenih voda, ki so seveda primarno namenjene za strokovno delo, in
               pravzaprav iz prve roke pridobivamo te podatke in opažamo, kaj se dogaja. Dejstvo je,
               da je tudi v prejšnjih letih Ministrstvo za okolje in v povezavi z Arso kar nekaj
               naredilo v tej smeri, ampak na žalost je Društvo za proučevanje ptic se vedno
               pritožilo na odločbo in seveda ti ukrepi se niso mogli izvajati, zato nastaja velika
               škoda.</p>
               <p>Ampak mogoče dve, tri besede samo o tem bolj strokovnem delu. Ocenjujemo, da
               približno 3 tisoč kormoranov je vsako leto skozi zimsko obdobje tukaj, po strokovni
               literaturi in po vsem nekje pol kilograma na dan, lahko si izračunate, približno dve
               toni na dan, kar je velika škoda in katastrofa. Predvsem letošnje leto in lansko leto
               ob takšni zimi, kot je bila, veliki vodotoki so pomrznili in to so bili veliki
               pritiski na manjše vodotoke, predvsem na določene vrste. Na eni strani problem
               genetike, nekatere vrste lahko tudi 80 % jih uniči in jih je tudi nemogoče
               nadomestiti skozi repopulacije, skozi dolgo obdobje, ampak z vsakoletnim plenjenjem
               seveda to pač ne gre in postaja velik problem. Na drugi strani pa ribiči, te ribiške
               družine, seveda volonterji, mi kot Zavod za ribištvo pa kot strokovna inštitucija
               seveda nekaj tega imamo tudi za turizem in kot ta panoga je v zadnjih letih kar v
               precejšnjem razvoju. S takšnim plenjenjem kormorana in s to problematiko seveda pa tu
               ne bomo prišli daleč, ampak seveda to je sekundarnega pomena. Primarno se navezujemo
               na populacije, na ohranjanje teh populacij.</p>
               <p>Želimo si tudi na zavodu kot sopripravljavci oziroma sopripravljavci tega programa,
               da bi program prišel čimprej na Vlado in da se vsi akti sprejmejo in da v naslednjem
                  letu<stage type="mag">(nadaljevanje)</stage> začnemo s
               ščitenjem teh ribjih populacij v zgodnjem zimskem obdobju. Seveda tukaj ne gre samo
               za streljanje. Tukaj je vrsto ukrepov, s katerimi seveda lahko preprečujemo ta naval
               ptičev, vendar morajo biti dovoljeni in morajo biti pravno formalno izpeljani drugače
               te stvari ne gre.</p>
               <p>Kot sem že rekel si želim, da ta program čim prej pride in da bomo lahko v naslednjih
               letih stvari izpeljali tako kot je potrebno. Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp9">

               <speaker>PREDSEDNIK TOMAŽ LISEC:</speaker>

               <p>Hvala tudi vam. Želi še kdo od vabljenih besedo? Ja, prosim.</p>
            </sp>
            <sp xml:id="SDT7-OZKGIP-nujna-54-2017-03-29.sp10">

               <speaker>DR. DARIJ KRAJČIČ:</speaker>

               <p> Hvala lepa, gospod predsedujoči, za besedo. Spoštovane poslanke in poslanci!</p>
               <p>Zavod Republike Slovenije za varstvo narave. Mi vsako leto sodelujemo pri določanju
               števila odvzema kormoranov iz narave vprašanih s strani ZARS, dajemo mnenje na vloge,
               ki jo poda Ribiška zveza Slovenije. Običajno številko, ki jo vložili ribiška zveza
               tam okoli 400 osebkov zmanjšamo, potem na dobrih sto. Razlogi za to so seveda
               strokovni. Tisto, kar je potrebno povedati pri tej je, da gre za relativno rigorozen
               ukrep, za dolgoročno sobivanje kormorana in narave pa je vendarle potrebno precej več
               vložiti v upravljanje z vodotoki. Upravljanje z vodotoki v smislu tega, da bodo ribe
               imele zatočišče, več zatočišč v vodi za svoje preživetje. Po naših podatkih pa, potem
               dejanski odstrel kormoranov je precej nižji od tega, kar so bila izdana dovoljenja
               pred leti. Zadnje dve leti sicer ni bilo odločb, ampak takrat, ko so bila je bil ta
               odvzem precej nižji. Nam ne ustreza sedanje stanje absolutno ne. Mislimo, da v tem
               trenutku je potreben odvzem kormoranov na način pač odstrela. Strinjamo se s
               številkami, ki so tudi v tem programu notri, sodelovali smo pri rekreaciji tega
               programa tako, da mislimo, da je to s strokovnega vidika, z vidika ohranjanja narave
               v tem trenutku dober ukrep. Dolgoročno pa kot sem dejal bo treba precej več delati na
               upravljanju z vodotoki. Hvala.</p>
            </sp>
            <sp xml:id="SDT7-OZKGIP-nujna-54-2017-03-29.sp11">

               <speaker>PREDSEDNIK TOMAŽ LISEC:</speaker>

               <p>Hvala tudi vam. Želi še kdo od vabljenih besedo? Izvolite.</p>
            </sp>
            <sp xml:id="SDT7-OZKGIP-nujna-54-2017-03-29.sp12">

               <speaker>MIHA JARC:</speaker>

               <p> Ribiška zveza Slovenija.</p>
               <p>Par besed o kormoranu. Leta 1970, ko se je absolutna zaščita začela je bilo v Evropi
               10 tisoč parov, sedaj jih je 260 tisoč. Vsak par ima na leto do štiri mladiče. Če to
               zmnožite so to tisoči ton v Evropi. V čem je težava? Vsaka voda ima nosilno
               kapaciteto, to pomeni, koliko je brez škode mogoče iz nje vzeti. Ribiči smo odvzeli
               tistih 20, 30 procentov naravnega prirasta. To kar počnejo kormorani, kar je videti v
               tem papirju, ki sem ga pripravil pri Krki posegajo v matične jate. Skratka, uničijo
               populacijo, vzgled zelo zgodaj menda 1997 so Savo Bohinjsko spraznili vključno z
               matično jato, ki je bila zaščitena v soseski desetletja in je bila vir za
               reprodukcijo. Tukaj sem pripravil Krko. Krka je bila včasih zlato dno od podusti
               sedaj jih je ostanki in drstišča je bilo, o tem je pisal mag. Luštek že leta 2004, se
               pravi, pred desetih letih so drstišča se zmanjšala za 90 % nekatera so pa izginila.
               Po uradna zanka je pa kar podusti ne pojejo zelenja to prerašča dno in prerašča tudi
               drstišča se pravi dodatni pritisk na reprodukcijo podusti. Podust je včasih bila
               hrana za reveže in se je tudi ogromno pojedlo sedaj pa preprosto zgineva. To je samo
               eden vzgled kako v zelo kratkem <stage type="mag">(nadaljevanje)</stage> času kormorani uničijo praktično uničijo ribjo
               populacijo. Kormoranov je sedaj okoli milijon 600 v Evropi, kar je daleč preko
               nosilne kapacitete evropskih vod. S tem se ne ukvarja samo Slovenija s tem se ukvarja
               vsa Evropa. Jaz sem v dveh mednarodnih skupinah sodeloval, ki naj bi razrešile to ali
               pa vsaj pojasnile te težave kormorani ribe. Tam sem poslušal od nasprotne ptičje
               strani ni znanstvenih dokazov. Za mene je to tako kot, če se zaleti 150 v zid, ni
               znanstvenih dokazov, da se boš ubil, se boš. Pred letom 2015 <stage>(?)</stage> je bilo v Sloveniji
               skoraj 3 tisoč kormoranov preštetih in še tisti, ki hodijo iz Italije in Hrvaške.
               Pojedli so čez 200 ton rib. To je približno štirikrat več kot ribiči ujamemo doma ali
               pa smo ujeli domorodnih rib, skratka, zajedajo osnovno substanco. Jaz mislim, da je
               to treba zares rešiti, ker drugače bomo imeli ribe samo za vzorec in v akvarijih.
               Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp13">

               <speaker>PREDSEDNIK TOMAŽ LISEC:</speaker>

               <p>Hvala tudi ivam. Izvolite.</p>
            </sp>
            <sp xml:id="SDT7-OZKGIP-nujna-54-2017-03-29.sp14">

               <speaker>PETER SOLAR:</speaker>

               <p>Ribiška zveza Slovenije. Spoštovani!</p>
               <p>Že predsednik odbora in tudi predsednik Ribiške zveze Slovenije sta opozorila na
               dvojno finančno bremenitev ribiških družin. Za to, da bi razumeli za kakšen problem
               gre bom samo v parih faktih povedal v čem je problem, da ga boste razumeli.</p>
               <p>Na podlagi Zakona o vodah sprejet v letu 2002 so bile ribiške družine pozvane, da
               dajo vlogo za pridobitev vodnih dovoljenj za stoječe vode. To je večina ribiških
               družin v letu 2004 tudi storila, vendar se te vloge niso reševale tako, da je prišel
               v letu 2006 Zakon o sladkovodnem ribištvu, ki je uvedel koncesijska razmerja v
               segmentu ribiškega upravljanja in te koncesije so bile v letu 2008 tudi podeljene. Na
               podlagi Zakona o sladkovodnem ribištvu podeljene koncesije so padle v 125. člen
               Zakona o vodah, ki govori o vodnih pravicah in za katere namene si je treba to
               pridobiti, tako da ni bilo potrebe več po pridobivanju vodnih dovoljenj. Mnogo
               ribiških družin je takrat v letu 2008 do 2009 od vlog, ki niso bile rešene v letu
               2004, 2005, 2006 odstopilo. Za kazen so dobile inšpekcijski nadzor, ki je ugotovil po
               dveh mesecih, da delamo v skladu tako z Zakonom o sladkovodnem ribištvu kot z Zakonom
               o vodah. Ker so odločbe o vodnih pravicah začele se izdajati v letu 2010, 2011, 2012
               in ko so stekli tudi pritožbeni postopki in ko se je začelo tukaj komplicirati smo s
               strani države sprejeli presenečenje spremembo Zakona o vodah v letu 2012. Takrat smo
               ribiči že imeli pripombe na spremembo Zakona o vodah v tistem delu, ki je izločil vse
               ostale koncesije razen tistih, ki so podeljene na podlagi Zakona o vodah. Kljub temu,
               da je takratna opozicija podprla naše predloge in jih predlagala kot amandmaje niso
               bili sprejeti.</p>
               <p>Ko je bil ta zakon sprejet v Državnem zboru so uradniki ARSO oziroma MOP še bolj
               utemeljeno lahko začeli izvajati pritisk na ribiške družine, da je potrebno pridobiti
               vodno dovoljenje. Tisti, ki so jih imeli so dobivali tudi odločbe za vodna povračila.
               Da boste razumeli za kakšno obremenitev gre vam bom povedal konkretni primer. Za
               območje Šmartinskega jezera plačuje ribiška družina dobre štiri tisoč evrov
               koncesije. Vodnega povračila je za Miklavža lansko leto dobila v višini skoraj 17
               tisoč evrov. Povsem jasno je, <stage type="mag">(nadaljevanje)</stage> da s takim načinom preprosto ni mogoče naprej in da
               ribiči rib ne znamo naučiti živeti v zraku. Ker se zavedamo, da je to pravzaprav
               problem neusklajenosti zakonodaje ali pa različnih pristopov dveh ministrstev, smo že
               v letu 2015 obema ministroma predlagali rešitev, ki je enostavna – sprememba Vladne
               Uredbe o vodnih povračilih, ki določa izjeme odplačevanja vodnih povračil. Tam smo
               predlagali konkretno alinejo s konkretno obrazložitvijo in ne pomeni nič drugačne
               rešitve, pa nimamo nič proti lovcem, da me ne bo kdo narobe razumel, kot velja za
               lovske ribnike. Tudi lovcem ni potrebno plačevati vodnih povračil za ribnike, ki so
               predmet lovsko-gojitvenega načrtovanja. Mi predlagamo ravno isto. Ribniki, stoječe
               vode, ki so predmet ribiško-gojitvenega načrtovanja in za katere nam minister potrdi
               ribiško-gojitveni načrt, naj se izvzamejo iz vodnih povračil.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp15">

               <speaker>PREDSEDNIK TOMAŽ LISEC:</speaker>

               <p>Hvala tudi vam.</p>
               <p>Želi še kdo besedo?</p>
               <p>Ja, izvolite. Če se predstavite …</p>
            </sp>
            <sp xml:id="SDT7-OZKGIP-nujna-54-2017-03-29.sp16">

               <speaker>MIHA ŠTULAR:</speaker>

               <p>Dober dan. Miha Štular, Kmetijsko gozdarska zbornica Slovenije.</p>
               <p>Jaz bi želel opozoriti samo, da je problem kormorana tudi na ribogojnicah. Torej, na
               teh vodnih površinah, ki jih imajo ljudje, podjetniki, ki od tega dejansko živijo in
               bi prosil, da se tudi njih upošteva v tem predlogu dolgoročnega programa.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp17">

               <speaker>PREDSEDNIK TOMAŽ LISEC:</speaker>

               <p>Hvala tudi vam.</p>
               <p>Želi še kdo od vabljenih?</p>
               <p>Ne vidim več želje. Dovolite še eno pooblastilo: namesto člana odbora Simona Zajca je
               danes z nami gospa Irena Grošelj Košnik, ki jo tudi prav lepo pozdravljam.</p>
               <p>Ker ne vidim več želje, s strani vabljenih, dajem besedo članom odbora. Najprej se je
               k besedi javil kolega Hainz.</p>
               <p>Izvoli.</p>
            </sp>
            <sp xml:id="SDT7-OZKGIP-nujna-54-2017-03-29.sp18">

               <speaker>PRIMOŽ HAINZ (PS DeSUS):</speaker>

               <p>Hvala lepa, gospod predsednik.</p>
               <p>Prav lep pozdrav vsem skupaj.</p>
               <p>Jaz bom glede na razpravo, ki je bila doslej in ki sploh ni bila kontradiktorna, vsi
               "uvodničarji" so na nek način govorili približno v tisti smeri, kot jo zastopa Vlada
               oziroma kot jo je predstavila gospa Lidija Stebernak, če sem prav razumel, tako da ne
               vidim nobenega konflikta.</p>
               <p>Okoli te zgodbe s kormoranom bi vendarle povedal mogoče dve zgodbi kot nekakšen uvod.
               Pa ne bom o tistih ptičih, ki se samo na Slovenskem zaletavajo v vetrnice, ker je to
               namreč drug problem. Ampak dve zgodbi bom pa povedal. Ena je na Biču nad avtocesto.
               Ob avtocesti je nek steber oziroma je avtocestni steber, na katerem so štorklje
               naredile gnezdo. To gnezdo je bilo nekaj let popolnoma polno. Vsako leto sta bila dva
               mladiča in so tam letali in je bilo prav simpatično, če si se pripeljal tam mimo.
               Ampak potem so neke službe, ornitologi ali službe ali ne vem kdo, ugotovili, da je to
               nenaravno okolje za ptiče, torej za te štorklje in so to prestavili nekam v gozd.
               Hočem reči, eno samo nasilje nas je včasih pri teh rečeh.</p>
               <p>Drugo, bom povedal še en tak primer, ki ni v zvezi s ptiči. V Gregovcih, ena majhna
               vas na Bizeljskem, ob Sotli, pod Bizeljskim spodaj, ne vem, če je 10 hiš, mislim, da
               jih je celo manj, je bila osnovna znamenitost en hrast. Največji, najdebelejši hrast
               na Slovenskem. V vseh turističnih vodičih je bil tisti hrast, krasno drevo, res
               enkratna zadeva in to so hodili tujci gledati, ker je bilo to pač del turistične
               poti. Potem pa se je tam naselil nek hrastov kozliček. Tisti hrastov kozliček je
               seveda uničeval in to zelo hitro in potem je ta gospodar namesto, da bi naredil po
               svoje, želel biti fin, pa je vprašal zavod, kaj pa naj naredimo. Zdaj, če je to zavod
               ne vem, ne me prijeti za besedo, pač ena od teh služb. Kaj pa naj naredimo s tem
               kozličkom, uničuje nam drevo, ker očitno se je to drevo sušilo. O, so rekli, veste,
               kaj, ta hrastov kozliček je nekaj enkratnega, to pa ne smemo uničiti. Kaj se je
               zgodilo? Čez dve leti ni bilo ne hrasta, ne kozličkov. Ker so ga pojedli. Od znotraj
               so ga celega razžrli. Zdaj je vas ostala brez največje znamenitosti. Hočem reči, da
               včasih delamo res zelo <stage type="mag">(nadaljevanje)</stage>
               nenačrtno, zelo nerazumno, brez minimalne, kot rečemo, zdrave pameti, ne bom rekel
               kmečka, ker to ne drži, in je to tudi v tem primeru stvar relativno očitna. Tudi sam
               včasih gledam, kako je na morski gladini kormoranov več kot galebov in da je treba
               nekaj narediti, hvala bogu, je reagirala počasi, ne rečem, da pravočasno, ampak
               vendar počasi tudi Vlada in seveda podpiram to, kar je predlagala gospa Lidija
               Stebernak.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp19">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Ranc. Pripravi naj se kolega Laj.</p>
            </sp>
            <sp xml:id="SDT7-OZKGIP-nujna-54-2017-03-29.sp20">

               <speaker>ANTON DANILO RANC (PS SMC):</speaker>

               <p>Spoštovani predsednik, spoštovani gostje in tudi seveda kolegice poslanke in
               poslanci.</p>
               <p>Tudi sam na nek način iz te razprave razbiram, da gre verjetno za posledico neke
               globalne krize v okolju, v katerem se srečujemo z različnimi anomalijami. Tako ali
               drugače. Enkrat je to klima, klimatske spremembe in kot posledica tega tudi neka
               naravna neravnovesja, ki se pojavljajo v našem okolju, in tudi skozi to prizmo želim
               na to tematiko opozorit. Kolega je že opozoril na kozlička. Večkrat imamo teme, ali
               lubadar, zdaj je kormoran in mislim, da je prav, da o teh sodobnih tegobah globalnih
               sprememb tudi spregovorimo in se odzovemo na to problematiko. </p>
               <p>Sam ocenjujem, da je to posledica globalnih sprememb, ki tako ali drugače vplivajo na
               to in je to neka posledica, toda Slovenija je bogata z naravnimi viri, ali so to
               gozdovi, tokrat govorimo o vodi in pa seveda o kormoranih in ribah, ki so naravna
               bitja, ki v tem okolju živijo. Seveda pa je prišlo do nekega neravnovesja in je prav,
               da se na tak način odzovemo kot država, pa tudi kot društva in institucije, pa seveda
               tudi poslanci.</p>
               <p>Vidim, da je prišlo do odziva ministrstva na te pripombe, ki se dlje časa pojavljajo
               v okolju. Tudi name so se obrnili ribiči s Koroške, tajne koroške ribiške družine z
               določeno problematiko in sam ocenjujem, da je ta odziv na pripombe pravilen v okviru
               tega pravilnika, ki se je zdaj pojavil kot dokument, ki bo začel sistematsko reševati
               te probleme.</p>
               <p>Se pa mogoče tukaj ponuja neke rešitve, ki bi tudi lahko neko tegobo obrnili v širšo
               družbeno korist. Pa bom malo mogoče izšel iz razprave, pa bom omenil turizem, ki ga
               lahko na eni strani povežemo z ribištvom, na drugi pa z lovstvom. Z nekimi predpisi
               in pa odstrelom bi po eni strani lahko razvijali lovski turizem, po drugi strani pa
               omogočili ribiški turizem in tukaj je neka sinergija in v tem pogledu bi kazalo
               mogoče tudi Ministrstvo za gospodarstvo vključiti v ta projekt in najti rešitve, ki
               bi poleg tega, da bi vzpostavile neko naravno ravnovesje, omogočile tudi nemoteno
               gojenje rib, pa seveda tudi lovstvo, pa tudi razvili turizem.</p>
               <p>Jaz bi mogoče prebral samo stališče Koroške ribiške družine, ki se je obrnila name,
               in kot sem slišal, je tudi še čas za določene pripombe, da se vnesejo. Gre za
               konkretno pripombo za vznemirjanje in odstrel kormoranov, da bi se dovolilo tudi v
               drstiščih v revirju Drave II na lokaciji Ribiče – Karavanek in Trbonjsko jezero, prav
               tako predlagajo, da se dovoli vznemirjanje kormorana na reki Meži na daljšem odseku,
               in sicer od izliva Šentanelske reke do izliva v reko Dravo in da se vznemirjanje
               kormorana omogoči od sotočja z reko Mežo do Svetega Boštjana na drstiščih Ribiče,
               Karavanek in Trbonjsko jezero tudi med 1. marcem in 30. aprilom. Baje je bilo to tudi
               posredovano in v kolikor<stage type="mag">(nadaljevanje)</stage>
               mi sporočajo, da to ni bilo upoštevano jaz bi pač apeliral na strokovne službe, da v
               splet razprave, ki je danes tukaj prisotna omogočijo izvajanje teh ukrepov kar bi
               pomenilo zaščito rib. Po drugi strani motenje kormoranov in v tem kontekstu kaj sem
               prej povedal, da bo to v prihodnosti omogočal razvoj turizma tako na področju
               ribištva, lovstva in drugih dejavnosti povezane s tem. Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp21">

               <speaker>PREDSEDNIK TOMAŽ LISEC:</speaker>

               <p>Hvala. Besedo ima gospod Laj. Pripravi se kolegica Dimic.</p>
            </sp>
            <sp xml:id="SDT7-OZKGIP-nujna-54-2017-03-29.sp22">

               <speaker>FRANC LAJ (PS NP):</speaker>

               <p>Spoštovani predsednik, hvala za besedo! Vsem skupaj lep pozdrav!</p>
               <p>Jaz sem zelo vesel, da se je ta tema našla danes na dnevnem redu odbora. Namreč že
               kar nekaj časa sem v testni povezavi s predstavniki Ribiške zveze Slovenije in smo
               iskali normalne poti za rešitev tega problema, ki je bom rekel kar zaskrbljujoč.
               Namreč slišali smo, da na območju Slovenije v teh sedmih mesecih, ko je najbolj
               kritično za ribji stalež, ker je zimsko obdobje nekje ocene so med 2 tisoč in nekaj
               do 3 tisoč kormoranov. To pomeni, če omenim, da vsak kormoran kot je že bilo povedano
               nekje za svoj dnevni obstoj porabi 0,5 kilogramov rib. Na hitro sem izračunal, da je
               to nekje 300 ton v tem obdobju to se pravi v tistem letu, ko se tukaj zadržujejo. To
               je neverjetna količina. Te vodotoki in vodne površine, kjer živijo ribe praktično
               enostavno nimajo teh kapacitet, da bi to populacijo, ki se pri nas zadržuje tudi
               prehrani. Seveda smo prišli že do ene kritične točke, zaradi neukrepanja to pa moram
               jasno povedati, zaradi neukrepanja v preteklih mnogih letih, ker se ni ta problem
               zgodil v enem letu, ampak eksplozija kormoranov po mojem vsaj za SV Slovenijo lahko
               trdim se je zgodilo v času 1991 – 1992 pred tistim obdobjem mogoče tukaj pa tam se je
               zasledil kakšen kormoran. Od takrat dalje pa je neverjetno kako se je povečevalo
               število kormoranov. Seveda kormoran rabi primerno okolje za preživetje in seveda
               tukaj v Sloveniji so takrat kormorani predvsem tisti del populacije od Donave, Save
               tam, ko je bila vojna intenzivna so našle prostor tukaj pri nas. Takrat je tudi bilo
               bom rekel in upam si tudi trditi precej še ribjega staleža precej višji kot danes in
               normalno, da so, potem tukaj se zadrževali in se vračali tja, kjer je primerno
               življenjsko okolje kjer imajo hrano in to se je pač zgodilo.</p>
               <p>Sedaj pa bi kljub temu, da je s strani ministrstva bilo izrečeno, da se resno
               lotevajo tega jaz bi vseeno apeliral, da naj bo to res resno, skrajno resno, ker
               mislim, da še ene take zime, zimskega obdobja naš ribji stalež predvsem tisti v
               divjih vodah, kjer je bom rekel imajo najboljše pogoje za prehranjevanje kormorani
               bodo kar izpraznili glede na vse te <stage type="mag">(nadaljevanje)</stage> količine, kot lahko tudi izračunamo.</p>
               <p>Predlagal pa bi, da se s strani pristojnih izdelajo kratkoročni ukrepi, ki bodo takoj
               učinkovali. Kot smo slišali je možno plašenje odvzem, da se ve, da ne prihaja vsako
               leto do te problematike, ko bi morali izdati odločbo je enostavno ni možno izdati,
               zaradi administrativnih, birokratskih zapletov in raznoraznih interesov. Mislim, da
               se to več ne bi smelo zgoditi, ker potem bodo res že nepopravljive posledice. Vendar
               pa moram takoj opozoriti, da odvzem je eno, plašenje pa je drugo. Kormoran kateri bo
               priletel sem k nam na naše območje on je dnevno lačen in plašenje bo toliko
               učinkovito kolikor bodo lahko vsaj na tistih obmejnih območjih, iz katerega tudi
               prihajam to je ob reki Muri pa delno tudi Drava je blizu tam, da preidejo na drugo
               stran, to se pravi, da se gredo čezmejno prehranjevati. To je možno, ampak če ne bo
               tukaj usklajene akcije z obeh strani bom rekel meje, potem bo to še vedno zelo
               vprašljivo koliko bo učinkovito, zato je potrebno biti pozoren kako celotno to zadevo
               sistemsko postaviti, da dejansko pridemo do konkretnih pozitivnih učinkov. To je kar
               se tiče kratkoročnih ukrepov.</p>
               <p>Dolgoročni ukrepi. Tukaj je kolega povedal, da dosti tega lahko zapišemo podnebnim
               spremembam. Ja, nekaj že, ampak kdo je tisti, ki je naše reke, vodotoke, morišča z
               nespametnim posegom v naravo dobesedno uničil z regulacijo? Mi na našem območju
               pomurskem bomo imeli ocenjujem, glede na to pač, da imam ogromno stikov z naravo v
               zadnjih dvajsetih letih so nastale tako velike spremembe očitne, mi, ki se gibljemo v
               naravi in z njo živimo vidimo, da se sprašujem kaj bo v naslednjih desetih letih. Mi
               bomo ostali, spoštovani, brez vode. Pogovarjamo se o namakanju in ne vem čem. Naše
               reke so skoraj, da ne usahnile. Danes lahko grem čez Muro skoraj, da ne v škornjih
               brez problema marsikje… Neverjetno je, kaj se dogaja. S tem, da mrtvice izginjajo,
               enostavno jih ni, suhe so sedaj v tem obdobju, absolutno nenormalno. Saj niti žabe ne
               morejo več preživeti. Kaj bo s populacijo štorkelj? Slišim, da na madžarski strani že
               izvajajo ukrepe hranjenja štorkelj, da jih lahko zadržijo na tistih območjih na
               umetni način seveda, ker drugače ni in če ni, potem pač tudi štorkelj ne bomo
               imeli.</p>
               <p>Malo sem zašel s tiste teme, ampak mislim, da spada skupaj. To pomeni, da kar se tiče
               dolgoročnih ukrepov, danes je treba pogledati kaj je treba popraviti in dobesedno
               sanirati to nevzdržno stanje, ki se bo samo poslabševalo. Naj povem. Ko so deževna
               obdobja imamo problem nevarnost poplav. To je dan dva, mogoče tri in je konec. <stage type="mag">(nadaljevanje)</stage> Naslednji teden nam grozi
               suša, ker smo pač tako, bom rekel nepremišljeno posegli v naravo in kar se je dalo
               smo izsušili. Voda se nima kje zadrževati in dobesedno pobegne. In ostanemo,
               praktično rečeno, brez vsega. In tu resno apeliram na vse tiste, predvsem pa na resor
               Ministrstva za okolje in prostor, da to stvar začne obravnavati temu primerno, da
               kolikor je mogoče, začnemo sanirati to stanje.</p>
               <p>Naslednje, kar bi želel še izpostaviti. Tu je predstavnik Ribiške zveze Slovenije
               izpostavil to problematiko dvojnih dajatev in to vam moram reči predvsem in izključno
               samo za društva, ki prostovoljno skrbijo za tisti del narave in življenja rib v vodi.
               Da naše vode ostanejo še kolikor je možno v življenju. Da bo v njih še nekaj rib
               živelo. In tu moramo spoštovati to, da ribiči in ribiške organizacije, zveza se
               žrtvujejo za to in se izpostavljajo, pa največkrat naletijo na gluha ušesa. Mislim,
               to ni v redu. Na eni strani govorimo kako bi se dalo to izkoristiti tudi s turizmom,
               pa ne vem s čim. Seveda, samo potem je temu primerno potrebno obravnavati to celotno
               področje. In kar se tiče društev, da morajo plačevati enkrat po Zakonu o sladkovodnem
               ribištvu, drugič o Zakonu o vodah, predvsem problematična je ta uredba, ko ne
               predvideva te izjeme. To je potrebno rešiti in to, ne vidim nobenega smisla zakaj bi
               bili kaznovani ribiči, ki se toliko žrtvujejo za to. Ker dandanes, če pogledamo
               njihove podatke, kolikšni so vložki in kolikšen je izlov vemo, da ta nekaj
               desetkratno presega vložek rib, mladic v vode kot je odvzem, ulov. In če se bo to
               tako nadaljevalo, da bodo nekatere ribiške družine plačevali še vodni prispevek in
               jih je že danes ta prispevek pahnil na rob obstoja in se sprašujem zakaj. Zakaj ni
               posluha, da se ta zadeva reši in da rešimo te ribiške družine pred propadom? Ker v
               nasprotnem smatram, da bodo nepopravljive škode. Kdo bo sploh zainteresiran za
               koncesijo, če mu sledi že naprej tveganje, da bo imel velike finančne probleme za
               obstoj, za delovanje? In tu po mojem je treba preiti od besed k takojšnjim dejanjem.
               In to je rešitev. Da ne bomo spet danes končali s to sejo zaradi tega, da pač seja
               je, pa bomo imeli neke sklepe, jih bomo potrdili v takšni ali drugačni obliki, učinka
               pa nobenega. Mislim, da s to prakso bi bilo treba nehati <stage type="mag">(nadaljevanje)</stage> in res racionalno začeti delovati. Stvari so,
               bom rekel, če se sistemsko premišljeno lotimo, obvladljive. Seveda je potrebna tudi
               politična volja, ker če tega ni, potem bo stanje ostalo takšno, kot je. Saj je stroka
               tu sama že povedala, da je identificirala to problematiko, da nimamo kaj tu na veliko
               in široko filozofirati.</p>
               <p>Predsednik, hvala za priložnost, da sem lahko povedal svoje mnenje.</p>
            </sp>
            <sp xml:id="SDT7-OZKGIP-nujna-54-2017-03-29.sp23">

               <speaker>PREDSEDNIK TOMAŽ LISEC:</speaker>

               <p>Seveda, kolega Laj, saj smo v Državnem zboru tako, da ni nobenega problema glede
               debate.</p>
               <p>Besedo ima kolegica Iva Dimic, pripravi se kolegica Violeta Tomić.</p>
            </sp>
            <sp xml:id="SDT7-OZKGIP-nujna-54-2017-03-29.sp24">

               <speaker>IVA DIMIC (PS NSi):</speaker>

               <p>Hvala lepa, spoštovani predsednik! Spoštovana državna sekretarka, vsi današnji gostje
               na tej seji odbora!</p>
               <p>Sama prihajam z okolice Cerkniškega jezera, se pravi blizu mi je tudi Unica tako, da
               poznam težave kormorana. Je tudi v Naturi 2000 naše področje tako, da želimo tudi en
               del Cerkniškega jezera ohraniti nedotaknjenega, drugi del mogoče bolj turistično
               odpreti vendar za koga, če pa imamo težave nenazadnje s kormorani? In tudi s kakšnimi
               vrstami se vedno znova postavlja vprašanje. Področje Unice je iz vaših razvidno, ima
               kar 5, število osebkov 5. Jaz ne vem, če je to Unica Obrh, to je nekje to naše
               področje, 5 teh, Unica je značilna ali pa znana po postrvi, po muharjenju, vendar
               pride kakšno leto tudi, da ni interesa, ker so kormorani uplenili vse tiste, rečete
               ribe, ki so namenjene neki turistični dejavnosti in razvoju kraja.</p>
               <p>Vedno znova se na tem odboru pogovarjamo, da imamo težave tako z zvermi, divjadjo,
               lubadarji, lahko bi še naštevala, no zdaj tudi s kormorani, pa vendarle se na drugi
               strani nič ne premakne. Društvo za opazovanje ptic imamo tudi na Cerkniškem jezeru
               zelo močno razvito in opazuje in tudi imamo ukrepe, ki dejansko omejujejo, že zdaj
               omejujejo neko normalno kmetovanje, bom rekla lastnikom, ki imajo svoj delež znotraj
               Cerkniškega jezera. In vendarle se na nek način še vedno zdajle presenečeno srečamo s
               težavami, da se nekaj ne oziroma, da se premalo naredi, da bi se pa zaščitile ribje
               vrste in da ribiška družina je povsem nemočna v boju s kormorani sploh, če se ne gre
               plašiti oziroma glejte, plašenje, vemo kaj je plašenje, jaz sem prepričana, da je
               potrebno odvzeti število osebkov iz narave, ne samo tukaj, tudi na drugih
               področjih.</p>
               <p>Pa tukaj bi mogoče, ker so predstavniki za varstvo narave, vrane omenila. Vrane so
               praktično že v mestih pregnale golobe skoraj stran. Vrane kraljujejo mestom, na
               podeželju so vrane pregnale srake! Srak, jaz se spomnim kot otrok, je bilo srak polno
               po dvorišču, so srke bile, so iskale "kurnike" in pa kakšna kurja gnezda. Zdaj tega
               praktično skoraj ni več, so vrane. In vrane so po drugi strani še izredno škodljive
               ravno na našem področju, ekološkemu načinu kmetovanja, ker dejansko, če se odloči
               kmet za ekološko koruzo in pojejo tisto koruzo vso ven, popikajo, če je pa tretirana,
               se pravi če je na nek način zastrupljena pa jo pusti pri miru. Tako, da imamo več
               težav.</p>
               <p>Jaz se dobro spomnim tega odbora nekaj časa nazaj, leto, dve, ko smo se tukaj
               pogovarjali ali bomo dali kostanjevo šiškarico ali ne, vnesli v naše slovenske
               kostanjeve gozdove oziroma kostanjeve nasade. Bilo je rečeno, joj, to ne bo šlo.
               Preveč je tvegano in tako naprej, čeprav so se vsi naši sosedje praktično že s tem
               posluževali, pa vendarle je bil potem sklep sprejet, da se jo bo vneslo in zdaj, že
               lansko leto sem dobila odzive, da se že pozna, da je tale kostanjeva šiškarica
               vendarle rešila tiste nasade kostanja po Sloveniji in da so že boljši rezultati
               oziroma, da je več plodov oziroma, da je nekaj sprememb v pravo smer.</p>
               <p>Jaz bi rekla, da mi moramo gledati predvsem ribolov <stage type="mag">(nadaljevanje)</stage> sladkovodnih voda, pa imamo težave tudi na morskem,
               tudi v slanih vodah, tudi z vidika turistične ponudbe. Tukaj zgoraj omenjena Soča
               največ praktično ima od Tolmina do Čezsoče, največje število osebkov. Mi pa Sočo
               predstavljamo kot slovenski biser, kot nekaj, da tisti ribiči kot turizem, ki pridejo
               v ta kraj Slovenije, ki vemo, kakšen je, prometno infrastrukturo ima nemogočo, pa
               pridejo tja zato, ker želijo doživeti to neokrnjeno naravo Soče in seveda Soške
               postrvi, ki je svetovno znana, in mi pustimo enim kormoranom, da nam to svetovno
               poznano Soško postrv pleni. Pa saj smo sami sebi največji sovražnik ali pa, ne vem,
               mislim, da bi mogli z vsemi možnimi sredstvi zaščititi to Soško postrv. Ribiči s
               celega sveta hodijo na lov v, ali pa lovit na Sočo. In po podatkih, ki jih imam, vsak
               ribič, ki pride na Sočo, pusti od 100 do 150 evrov na dan, na dan v tistih krajih.
               Zdaj pa koliko pusti pa kormoran, se morate vi odločiti zdaj, koliko imamo mi od
               kormorana. Zdaj jaz ne vem ali se ga lovi, pa se ga potem v kakšnih posebnih
               restavracijah postreže, ali to ne poznam tako dobro, ampak se moramo pa vendarle po
               zdravi pameti vprašati, kaj bomo spodbujali. Z mojega vidika je povsem popolna
               zaščita Soške postrvi brez kakšnih kormoranov, ker kormoran ni avtohtona vrsta, to ni
               avtohtona vrsta in tukaj čisto povsem razumem ribiško družino in tudi povem, če ne bi
               bilo ribiških družin, bi bile naše sladkovodne zaloge rib v sladkih vodah zagotovo
               nič, ker če se pomislim sama na Cerkniško jezero, presihajoče jezero, če ne bi
               ribiška družina Cerknica poskrbela, da se tam rešijo ribe in to en teden ali pa 14
               dni reševala ribe iz požiralnikov in jih dajala na zasip in seveda tudi kasneje
               varovala te zasipe, bi mi imeli praktično prazne in, si upam trditi, da je podobno po
               vseh teh, kar ste našteli, kjer so kormorani. Če ne bi bili aktivni, če jim ne bi
               bilo mar, da se habitati ohranjajo, da se ribje vrste ohranjajo, potem bi imeli mi to
               že vse prazno, kormorani in še tudi kakšni drugačni kormorani bi to vse izplenili.
               Tako pa mislim, da je tukaj potrebno potem tudi iz dvojnega plačevanja ali pa
               obdavčitev ribiških družin tudi pogledati stvari z druge strani, kaj pa vendarle
               omogoči neka Ribiška zveza Slovenije in potem posamezna ribiška društva, da pridejo
               na stran habitatov, da so edini, ki ohranjajo tako vrsto in seveda mladic, ali
               kakorkoli, v rekah.</p>
               <p>Bilo je omenjeno, pa moram se tudi sama dotakniti, bilo je omenjene, štorklje so bile
               omenjene. Jaz se kot otrok ne spominjam, da bi bilo tako veliko število štorkelj
               prisotno tudi v naših krajih. Zdaj, ko se zapelješ po polju, imamo izredno veliko
               število štorkelj, kar pomeni, imamo tudi veliko žab, kar pomeni, da je potrebno
               mogoče na nek način pogledati tudi s tega vidika, kaj je boljše. Zdaj včasih je bila
               štorklja, sem pa kje kakšno si videl, zdaj se pa pelješ od Cerknice proti Planini, pa
               jih imaš praktično, pobirajo verjetno žabe in tako naprej. Saj ne rečem, saj je prav,
               da se vzdržuje neko naravno ravnovesje, vendar je tudi tukaj vprašanje, če je temu
               res tako, ker, ne vem, tudi štorklja ni neka avtohtona za naše kraje Notranjske.</p>
               <p>Skratka, jaz resnično podpiram ta dopis, ki ga je posredovala ribiška zveza.
               Zaskrbljujoče je, kako se kormorani razmnožujejo in da se na nek način nič naredi
               oziroma celo tukaj je bil, da z občasnimi presledki se sabotira vsakoletno odločbo o
               plašenju in odstrelu kormoranov. Ja, jaz mislim, da nekdo mora pa tudi za to
               odgovarjati. Jaz sem prepričana, <stage type="mag">(nadaljevanje)</stage> da ribiči so danes nam pokazali. Zgrožena sem bila,
               koliko poje ta ptič. Če poje pol kile rib, kaj to pomeni. Še dobro, da sploh kaj
               imamo v naših rekah in vodah, sploh kakšno ribo še, če toliko pojejo. Se mi zdi, da
               moramo pogledati, da je boljše, da te ribe na nek način tržimo oziroma da jih imamo
               mi sami na krožniku, kakor pa da prepustimo kormoranom, da vse to pojejo in hkrati od
               njih nič ne dobimo, ali pa, boste me podučili, če pa dobimo kaj iz sredstev za
               varovanje okolja na vsako družino. Ker kolikor mi je poznano, kosec je zaščiten, tudi
               pri nas na Cerkniškem jezeru, ampak je tukaj nekaj… gre nekam, mislim, da neke zadeve
               se peljejo tudi preko nekih sredstev, zdaj pa, če pa za kormorane nekaj dobimo, potem
               pa mora ribiška družina tudi nekaj od tega dobiti, tako ker če bomo rezervat, pa še
               enkrat povem, tudi državni sekretarki, če smo se odločili, da bo Slovenija rezervat,
               potem morajo vsi imeti možnost, da od tega rezervata živijo, ne samo divjadi, zveri
               pa ptiči, tudi ljudje, ki živijo v tem rezervatu, ker če pa ni rezervat, pa mislim,
               da mora biti na prvem mestu človek in njegovo preživetje in potem, da si na nek način
               usklajuje svoje življenje in svoje sobivanje z živalmi. Tako da, podpiram ribiče in
               mislim, da je skrajnji čas, da se pristopi k reševanju problema kormorana pa
               resnično, ker ne želim drugo leto dobiti dopis, da pa še vedno ni bilo nič narejeno
               na odvzemu in na plašenju.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp25">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolegica Violeta Tomić, pripravi se kolega Veber.</p>
            </sp>
            <sp xml:id="SDT7-OZKGIP-nujna-54-2017-03-29.sp26">

               <speaker>VIOLETA TOMIĆ (PS ZL):</speaker>

               <p>Ja, hvala za besedo. Lep pozdrav vsem vabljenim in predstavnikom ministrstva.</p>
               <p>Tako, že Hitchcock je v svojem filmu Ptiči pokazal, kako organizirani, nadležni in
               nevarni znajo biti ptiči. Ja, in zdaj tako. Jasno je, da okoljevarstveniki in
               ornitologi pač skrbijo za ptiče, po drugi strani pa ribiči želijo zaščititi ribe. Jaz
               kot Belokranjica, naj izhajam iz našega konca, tam je ribnik Prilozje, ki so ga
               ribiči organizirano s prostovoljnim delom lepo nekako uredili, naredili so tudi
               prostore, barako in kar je najlepše pri tem je, da tudi otroke učijo, kako je loviti
               ribe, namesto da so ves čas na teh nekih igralih in elektronskih napravah, ampak kako
               je preživljati v tišini in v naravi svoj prosti čas, kako skrbeti za vodo, kako tudi
               loviti ribe, ampak tudi skrbeti za stalež teh rib in tako učijo mlade generacije neke
               odgovornosti do narave. Kar je recimo boleče v našem koncu, je tako imenovana
               zaklenjena Kolpa. Mi smo zdaj po tisti žici, v katero so se zapletale divje živali,
               ki so žejne prihajale do reke, dobili panelno ograjo, ki ima gor ključavnico in
               ribiči, ki plačujejo koncesnino, ne morejo priti do reke in tudi ko vlagajo mladice,
               lahko s hrvaškega konca lovijo, pač naši ne. Mi smo večkrat v svoji zakonodaji zelo
               neprijazni do naših državljanov in tudi do narave. Tako tudi pri nas je prepoved
               lovljenja rib iz čolnov, medtem ko hrvaški kolegi to lahko počnejo in nam spraznijo
               še tisto, kar kormorani ne poberejo. Pa da se razumemo, nič ni narobe s Hrvati, oni
               imajo samo zakonodajo, ki je prijazna do njihovih prebivalcev.</p>
               <p>Ravno tako, če se dotaknem infrastrukture, en most je na Vinici, ki ima z naše strani
               omejitev, tako da morajo naši tovornjaki voziti ne vem koliko okrog, isti most z
               hrvaške strani ni imel omejitve, pa smo peljali ministra za infrastrukturo, to je
               videl, to je razumel, ampak zgodilo se ni nič. Toliko o zakonodaji pri nas.</p>
               <p>Zdaj podobna zadeva se nam dogaja tudi z divjadjo. Zdaj, ministrstvo je predlagalo en
               zelo, zelo obsežen odstrel divjadi, kmetje so zadovoljni, medtem ko sami lovci so se
               uprli, ker je to preveč krvavo in prevelik odstrel. Zdaj, kaj želim reči, ravno zato,
               ker imamo vedno zdaj različnost mnenj, interesov, je država tista, ki pač mora
               poskrbeti, da bo volk sit in koza cela ali kormoran sit in <stage type="mag">(nadaljevanje)</stage> riba zaščitena. Skratka všeč mi je, da
               sem iz današnje razprave slišala, da današnje stanje ne ustreza niti
               okoljevarstvenikom in niti ribičem, kar pomeni, nujno je nekaj spremeniti in to
               takoj.</p>
               <p>Skratka, v tem programu, ki ga imamo pred sabo piše, da so razlogi za upad teh ribjih
               populacij različni. Od antropogenih sprememb do onesnaževanja. Že prej smo v
               razpravah slišali kaj vse smo storili s svojimi posegi, nerazumnimi posegi v naravo.
               Imamo suhe struge, ribe se nimajo kam skriti, izpostavljene so, jezovi so tisti, ki
               jih prav zberejo, da jih lahko potem pogromi kormoranov nekako izkoreninijo.
               Onesnaževanja nismo imeli, ko je Iskra spustila v Krupo PCB pred 30 leti, še danes je
               tam neprimerno za ribolov, ribe so še vedno polne strupov.</p>
               <p>Skratka, če grem na sam program, mi smo seveda po eni strani dolžni de facto in de
               iure skrbeti za ugodno stanje populacij ribjih vrst ampak po drugi strani smo dolžni
               tudi varovati ogrožene ptičje vrste. In kormoran je pač ogrožena ptičja vrsta čeprav
               zaradi tega, ker je zaščitena smo slišali, da se je namnožila v celi Evropi in da
               imamo ne vem, milijon 600 osebkov, kot ste prej rekli. Zdaj, mislim, da je bolj kot
               iskanje izgovorov zakaj bi jih lahko streljali, je modreje potem nekako sprožiti
               iniciativo, da se kormorana umakne z liste ogroženih vrst. Kajti dokler je na tej
               listi, mora imeti določeno obravnavo.</p>
               <p>Kolegica pred mano je razpravljala tudi o vranah. Vrane so se v mestih strašansko
               namnožile in so nevarne, uničile so golobe, golobom vemo, da so preko določene piče
               dajali substance, ki so omejile potem njihovo razmnoževanje, vrane pač na to niso
               reagirale in zdaj jih imamo res veliko. Imamo tudi štorklje tam kjer jih do zdaj ni
               bilo in če mi dovolite primerjavo, to je tako kot "golobalizacija". Tudi živali so se
               globalizirale. Ene so bežale pred streljanjem, pred vojno, pa jih imamo tukaj,
               podnebne spremembe so naredile svoje in veste, tako kot ljudje, tudi živali gredo
               tja, kjer je za njih ugodno okolje.</p>
               <p>Pa da se dotaknem še enega primera z naše sosednje Hrvaške. Bila sem pozimi v enem
               primorskem mestu kjer se je v parku slišalo neko ubrano petje nekih neznanih ptičjih
               vrst. In ker nisem videla nobenega ptiča sem se spraševala kaj je to, namreč eden od
               zanimivih ukrepov je, da so tam posnetki nekih ptic, ki ogrožajo tiste ptice, ki
               ogrožajo bivanje v centru in ni niti enega ptiča v tistem parku. Skratka, lahko se na
               trajnosten, ekološki način reši problem in ne samo s streljanjem. Skratka, direktiva
               o habitatih določa, da je treba pred odvzemom iz narave preveriti tudi obstoj drugih
               zadovoljivih možnosti za zaščito populacij rib. In tukaj kot smo videli, so možnosti
               svetleče vrvice, ohranjanje naravnih vodotokov, skratka ukrepi za izboljšanje stanja
               in ohranjenosti habitatov in tako naprej. Skratka, te možnosti so v predlogu
               dolgoročnega programa sicer omenjene, ampak nekako so pavšalno odpravljene kot
               neizvedljive. Postavljanje svetlečih vrvic in skrivališč je mogoče res le v omejenem
               obsegu ampak nikjer v programu nismo videli, da se pa bo izvajalo vsaj v tem omejenem
               obsegu kot je možno.</p>
               <p>Zdaj, dodatno povečanje plenjenje kormorana bi se seveda preprečilo z ohranjanjem
               obstoječih naravnih vodotokov, ker ti pri nas predstavljajo predvsem življenjski
               prostor ampak ta program spet teh ohranjanj vodotokov ne naslavlja. <stage type="mag">(nadaljevanje)</stage> Zdaj, pojavila se je možnost
               spreminjanja manjših delov reguliranih vodotokov v naravne, tako imenovana
               renaturacija ampak ta ukrep je zopet v programu nekako zavržen z besedami, da se ne
               more začeti prej izvajati kot v par letih. Ampak ta program je za obdobje 10 let. Od
               leta 2017-2027. Skratka, če je možnost, da se ti ukrepi začnejo izvajati takoj ali pa
               v par letih, potem me zanima zakaj niso v tem programu podrobneje razdelani. In kar
               me še posebej moti je navedba, da bodo takšni ukrepi tudi, če bodo izvedeni, dali
               rezultate nekaj časa po izvedbi. Kaj pomeni, če bodo izvedeni? Zdaj, zakaj se govori
               v pogojniku? To je dolgoročni program in mora govoriti o tem kaj bomo izvedli. Kakšni
               bodo ukrepi in kakšna je časovnica za te ukrepe in nič od tega tukaj v tem ni, ampak
               samo odvzem iz narave in tako naprej.</p>
               <p>Skratka ukrepi renaturacije bodo predvidoma dali učinke šele čez 5 ali več let, kot
               piše v programu in odlično. To je, pet let je še vedno v okviru programa, ki se
               izvaja 10 let, torej jih lahko začnemo izvajati. Skratka kar se mene tiče, vse
               možnosti nikakor niso izčrpane in za zaščito ribje populacije imamo na voljo kar
               precej variant.</p>
               <p>Skratka za zaključek lahko povem, da sem načelno proti ubijanju, vedeti je pa treba,
               da tukaj so tudi ribe tiste, ki se nikakor ne morejo braniti. Popolnoma so
               izpostavljene, ne morejo ugrizniti kormorana nazaj. In zato bi si želela, da bi
               ministrstvo vendarle pregledalo vse možnosti, ki jih ima za povečanje ribjih
               populacij in bolj podrobno skupaj s časovnico vključilo v ta program. Na primer kje
               se bodo postavljala skrivališča, kje ribje vrvice, kje se bo izvajala renaturacija
               vodotokov, v kakšnem obsegu, v kakšnem času in tako naprej. In tako kot je rekel
               gospod Puklavec, ne gre samo za streljanje. Želi si, da bi bili dovoljeni tudi drugi
               ukrepi in tukaj pri taki strategiji, kot jo imamo pred sabo, bi si to želeli tudi
               mi.</p>
               <p>Hvala.</p>
            </sp>
            <sp xml:id="SDT7-OZKGIP-nujna-54-2017-03-29.sp27">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolega Janko Veber, potem pa sem se sam prijavil k besedi. Zaenkrat ni
               drugih prijavljenih.</p>
            </sp>
            <sp xml:id="SDT7-OZKGIP-nujna-54-2017-03-29.sp28">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem!</p>
               <p>Zdaj, če na kratko povzamem opis iz Dolgoročnega programa za zmanjševanje vpliva
               kormorana na ribjo vrsto v celinskih vodah izhaja, da je pravzaprav v Evropi nastal
               nekako največji problem, ko se je odločila Nemčija za prepoved streljanja in plašenja
               kormoranov in populacija se je v Evropi povečala kar za 34 % in po današnji oceni naj
               bi bilo nekje 0,6 milijona odraslih osebkov, ki gnezdijo in ko izletijo mladiči
               jeseni pa znaša okrog 1,6 milijona osebkov. Že prej je bilo omenjeno, da je seveda to
               problem, ki se ga preko meja Slovenije kajti to je ptič, ki dosega nekje, ne vem
               dnevno po teh podatkih 30, 50 kilometrsko razdaljo.</p>
               <p>Zdaj sicer v samem programu ni detajlneje opisano, vsaj v tem delu, ki ga imamo
               predloženega, tudi ukrepe, ki jih izvajajo ostale države članice Evropske unije,
               predvsem je pa za nas pomemben ukrep, ki se izvaja seveda v sosednjih državah
               članicah Evropske unije, ki pravzaprav mejijo tudi na mejne reke oziroma se nahajajo
               naše reke v obmejnem območju. Torej, zelo pomembno je zagotovo usklajen pristop pri
               tem. Predvideva se sicer v tem programu ugotavljanje učinkovitosti glede številčnosti
               prezimujočih kormoranov v okviru mednarodnega monitoringa vodnih ptic in danes nisem
               zasledil nekako razprave predstavnika društva za opazovanje ptic ali je, bi rekel v
               okviru njihove organizacije to organizirano oziroma kdo bo to spremljal, kdo je
               pooblaščen, da pravzaprav spremlja te podatke in <stage type="mag">(nadaljevanje)</stage> da jih seveda tudi ustrezno in pravočasno posreduje
               naprej, da se lahko oblikujejo skupni ukrepi. </p>
               <p>Pa mogoče še odgovor, ker je bilo s strani Kmetijsko gozdarske zbornice, če se ne
               motim, izpostavljen problem ribogojnic. Nekaj ukrepov je opisanih, ki jih je mogoče
               izvajati ali pa lažje izvajati v teh omejenih območjih, kot so ribniki. Predvidevam
               pa, da je vse skupaj povezano tudi s stroški – če gre za odstrel, stroški odstrela,
               če gre za plašenje, seveda za naprave, s katerimi se to izvaja, če gre za ukrepe, s
               katerimi se postavlja recimo trakove in podobno, je tudi nek strošek. Kako imamo to
               predvideno pri izvajanju tega programa?</p>
            </sp>
            <sp xml:id="SDT7-OZKGIP-nujna-54-2017-03-29.sp29">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Dovolite, da še sam povem nekaj mnenj, morda tudi kakšno vprašanje.</p>
               <p>Najprej vsem uvodničarjem hvala za izrečene besede. Upam, da bo tudi današnja seja
               pripomogla k temu, da bomo pokazali, da rešitve so na vidiku, da bodo tudi kmalu
               vidne v praksi, pa najsi bodo te kratkoročne, torej z izdajo odločb, tudi dolgoročne
               glede dolgoročnega programa, ki ga imamo pred nami, in kot je bilo rečeno, upamo
               kmalu na njegov sprejem. Ampak še enkrat bi ponovil besede predstavnikov Ribiške
               zveze Slovenije, da vsi skupaj upamo, da to ne bo mrtva črka na papirju, ampak da bo
               imelo to tudi konkretne ukrepe v praksi.</p>
               <p>Hvala tudi vsem kolegom poslancem. Vsi prihajamo iz svojega področja in smo
               seznanjeni s to problematiko, zato se mi to zdi tudi razlog, da je ta današnja seja
               potrebna. Tudi sam prihajam iz območja, kjer se reka Mirna zliva v reko Savo. Na reki
               Mirni poznamo primer, sam, ko sem bil še veliko mlajši, se spomnim tistih podusti,
               kako so se ribe drstile, pa prvi, pa drugi, pa tretji drst. Takrat smo bili na tistem
               tako imenovanem mirnskem mostu vsi iz Boštanja in smo občudovali tisto mrgolenje rib.
               Sedaj ni niti ljudi na tistem mostu, ker tudi rib na žalost skoraj ni več. Na drugi
               strani se pa vsak dan vsaj dvakrat, če ne celo štirikrat peljem čez reko Savo, ki je
               neka nova tvorba v Sloveniji, kajti imamo hidroelektrarne na spodnji Savi in vsaka
               hidroelektrarna ima s svojim akumulacijskim jezerom neko značilnost. Nekatere niti
               nimajo ribjih stez, kar je za moje pojme dokaj žalostno, očitno je ali nekdo zamudil,
               po mojih informacijah pa je investitor prezrl ideje in pa želje tako ribičev kot tudi
               lokalnih skupnosti, da bi se to uredilo ne samo za reševanje ribjega živeža, ampak
               tudi za morda turizma.</p>
               <p>Moram pa reči, da imam zelo zanimive izkušnje z lokalnimi ribiči. Ko smo leta 2011
               nekateri želeli imeti plovnost reke Save tudi z motornimi vozili, so se lokalni
               ribiči malo zbali. Oh, kaj bo pa sedaj? Zdaj bodo pa motorna vozila dnevno drvela gor
               in dol, na primer po akumulacijskem jezeru Hidroelektrarne Boštanj in to bo vse
               uničilo. Sedaj pa imajo drug problem. Pozivajo nas, da naj bo čim prej sprejeta tudi
               Uredba za plovnost reke Save z motornimi vozili na Hidroelektrarni Blanca, pa na
               Krškem, potem verjetno tudi dol vodno, ker ugotavljajo, da tu pa tam kakšen čoln
               veliko izboljša stanje na tem delu reke Save. Manj je kormoranov in več je kisika,
               kajti z motornimi čolni se le nekako to mrtvo reko, ki včasih res ne vemo, ali teče
               dol vodno ali pa stoji ali pa celo imamo občutek, da ob kakšnem močnejšem vetru teče
               nazaj gor proti kolegom iz Zasavja, in da tam motorni čolni, ki so od lanskega leta
               na akumulacijskem jezeru na Hidroelektrarni Boštanj, sicer jih je zelo malo, ampak
               spodbujajo tudi ribiče, da sodelujemo. Seveda so bili tudi v dogovoru z Ribiško zvezo
               Slovenijo in pa tudi z lokalnimi ribiškimi društvi sprejeti ukrepi, da se z motornimi
               vozili ne vozijo takrat, od oktobra do aprila, ko se ribe drstijo, v nočnem času in
               tako naprej. Skratka, dokazali smo, da tako lokalna skupnost kot tudi ribiči znamo
               sodelovati in da vidimo, da so potrebne<stage type="mag">(nadaljevanje)</stage> določene spremembe, da bomo še naprej imeli različen
               ribji živež v naših, slovenskih vodah.</p>
               <p>Kaj sam, ko sem izhajal iz teh protestnih pisem, moram reči, da za razliko od
               marsikaterega protestnega pisma, ki ga dobimo ne samo mi poslanci na naše klopi, pa
               verjetno predvsem predstavniki različnih ministrstev, pa nenazadnje tudi na Vlado, je
               šlo za zelo vsebinsko protestno pismo. Ne samo tisto, mi imamo problem, predsednik
               Vlade, ti ga reši, pa niti dva stavka o tem, kakšna je zadeva. Zato se mi danes zdi
               zelo pomembno, da poleg tega, ko govorimo o problematiki odvzema oziroma plašenja
               velikega kormorana, govorimo tudi o tej finančni obremenitvi ribiških društev. Kajti
               jaz moram reči, že, ko sem prebral tole mnenje, da je bila na odboru Vlade sprejet
               dogovor na dopis Ribiške zveze, je bilo tukaj zapisano, citiram: "Vpliv kormorana je
               bil namreč upoštevan že pri samem določanju višine koncesijske dajatve ob podelitvi
               predmetnih koncesij." Ampak koncesijske pogodbe so bile, kot je bilo danes tudi že
               povedano, podpisane leta 2008. Če gledamo te analize tako predstavnikov Ribiške
               zveze, pa verjetno imajo iste tudi ostali predstavniki tako na ministrstvih oziroma
               na zavodih, je stanje leta 2018 bilo popolnoma drugačno, kot pa je stanje konec marca
               leta 2017. In morda res tukaj nek apel, kot je tudi v predlaganih sklepih, da pa se
               tako Ribiška zveza Slovenije, Zavod za ribištvo, Zavod za varstvo narave in pristojno
               ministrstvo nekako uskladite in predebatirate, ali je možna, kot je tudi napisano v
               sklepu, neka sistemska in pravična rešitev glede dolžnosti dvojnega plačevanja
               dajatev. Kajti jaz se strinjam z ribiči – če rib ni, zakaj potem takšne obremenitve,
               če je ribištvo bolj umik v naravo kot pa redno delovanje?</p>
               <p>Sam sem bil včeraj na sestanku s predsednikom Lovske zveze, Lovske družine, ki je
               tudi ribič in sva imela zelo zanimivo debato tudi na področju kormorana. Morda bi
               potem tudi predstavnik Lovske zveze, ki je med nami, povedal, kje lahko oni vidijo
               svojo vlogo kot pomoč Ribiški zvezi Slovenije in pa vsem tistim, ki želimo, da marca
               leta 2018 ne bomo imeli zopet na Odboru za kmetijstvo ali pa na Odboru za okolje in
               prostor zelo podobno problematiko, kot jo imamo danes, da se bodo zadeve rešile tako
               tiste kratkoročne, torej da se sprejmejo določeni ukrepi, ki bodo omogočili vsaj
               delen odvzem in pa plašitev kormorana od septembra 2017 dalje, da ne bo prišlo spet
               do kakšnih zamikov na takšen ali drugačen način.</p>
               <p>Bi pa tukaj odgovoril kolegu Janku Vebru. Društvo za opazovanje in preučevanje ptic
               je bilo vabljeno na današnjo sejo, pa mislim, da njihovega predstavnika ne vidim in
               zato je tudi ta sklep, da se izdajo odločbe, nek apel, da nekdo, ki sicer ima neke
               svoje interese, legitimne in legalne, da ne bo preprečil nadaljevanje škode, ki jo
               kormorani delajo po slovenskih rekah, pa danes smo slišali, da je ta problematika na
               skoraj vseh slovenskih rekah.</p>
               <p>Tako da jaz bi se tukaj navezal tudi na dopis, ki smo ga danes dobili in mislim, da
               se je pod njega podpisal oziroma ga je pripravil gospod Janc iz Ribiške zveze, ki
               citira 9. člen evropske ptičje direktive, da lahko države članice obidejo oziroma ne
               upoštevajo določil 5., 6., 7. in 8. člena te direktive med drugim, da preprečijo
               resno škodo na ribolovnih območjih, ribogojnicah in vodah ter za zaščito favne in
               flore. Skratka, jaz upam, da glede na to, da smo bili dokaj složni tako predstavniki
               vabljenih kot tudi nas poslank in poslancev, da bomo tudi sprejeli neke sklepe, ki
               smo jih predlagali res v neki veri, da ne gremo SDS kot opozicijska stranka v neko
               nagajanje določenim ministrstvom, ampak da imamo neke resne<stage type="mag">(nadaljevanje)</stage> zaveze, tudi nas kot zakonodajno vejo
               oblasti, da lahko rečemo, da smo pomagali s sprejetjem teh sklepov, da, kot že
               rečeno, da se marca, leta 2018, ne bomo več pogovarjali o istih problemih, ampak da
               bomo morda dobili dopis Ribiške zveze Slovenije, kjer bo napisano: "Hvala vam za
               pomoč. Zadeve se rešujejo tako na kratkoročni kot tudi na dolgoročni ravni." In da
               bodo imeli ribiči nekaj od rib, nenazadnje pa vsi ostali veliko manj problemov v
               praksi.</p>
               <p>Skratka, jaz upam, da bojo res sklepi sprejeti, jih bom potem tudi v nadaljevanju
               prebral in obrazložil, verjamem pa, da si za tem omizjem imamo isto skrb, to pa je da
               imamo v slovenskih rekah še naprej naše avtohtone ribe in ne ob rekah in nad rekami
               neavtohtone vrste ptiča kormorana.</p>
               <p>Toliko z moje strani.</p>
               <p>Zaenkrat… <stage>/ oglašanje iz dvorane/</stage> Ja, imam še željo za razpravo. Gospa državna
               sekretarka, izvolite.</p>
            </sp>
            <sp xml:id="SDT7-OZKGIP-nujna-54-2017-03-29.sp30">

               <speaker>LIDIJA STEBERNAK:</speaker>

               <p>Jaz bi podala samo mogoče na kratko pojasnilo glede ukrepov, ki se izvajajo, od
               blažjih pa do teh, ki so v tem predlogu programa.</p>
               <p>Vsi ukrepi se lahko in se izvajajo, res pa je, da so ti blažji, kot so vrvice in pa
               ohranjanje naravnih vodotokov opredeljeni v programu Natura, v program upravljanja
               Natura 2000, ki je tudi dolgoročen program in zato ga v ta program nismo še enkrat
               dodajali. Težava pri vrvicah je ta, da se pravzaprav lahko locira na zelo majhno
               območje in zaradi tega ni primeren za daljše odseke vodotokov, pri ohranjanju
               naravnih vodotokov je pa v bistvu zadeva taka, da tam, recimo tudi tam, kjer se
               izvajajo zadeve na vodotokih, gledamo, da se načrti pripravljajo tako, da se izvajajo
               tudi renaturacije, vendar pa pri teh zadevah pa tudi trčimo na drugi javni interes,
               to je pa poplavna varnost in s tega vidika pač nekako moramo te zadeve zagotavljati
               na tak način, da pa s tem potem ne ogrožamo pa poplavne varnosti na teh odsekih.</p>
               <p>Tako da, toliko na kratko okoli samih ukrepov, da eni so v programu Natura 2000 že
               opredeljeni in se tudi lahko seveda izvajajo, ta je pa še program, ki določa tudi
               potem odvzem in plašenje velikega kormorana iz narave.</p>
            </sp>
            <sp xml:id="SDT7-OZKGIP-nujna-54-2017-03-29.sp31">

               <speaker>PREDSEDNIK TOMAŽ LISEC:</speaker>

               <p><stage>/ izklop mikrofona/</stage></p>
            </sp>
            <sp xml:id="SDT7-OZKGIP-nujna-54-2017-03-29.sp32">

               <speaker>GOSPA ______:</speaker>

               <p>Hvala lepa.</p>
               <p>Jaz bi samo, ker je bilo izpostavljeno, kako je s kormorani pa… <stage>/ nerazumljivo/</stage>,
               povedala, da je tam zaščita možna seveda tudi s temi mrežami proti kormorani, ki so
               tudi potem sofinancirane pri investicijah iz ribiškega sklada.</p>
               <p>Drugo pa, kar bi želela izpostaviti, da pa, ker si mi res kot ribiški sektor želimo,
               da bi bili ti ukrepi čimprej na voljo za izvajanje, tudi sama obžalujem, da danes ni
               predstavnika Društva za opazovanje in preučevanje ptic Slovenije, ker je nenazadnje
               tudi od njih precej odvisno, koliko bo hitro ta postopek stekel, ker v preteklosti
               dostikrat te odločbe tudi, kadar so bile izdane s strani Arso, niso bile izvršljive
               zaradi tega, ker so izkoriščali možnost pritožbe, in zdaj jaz upam, da s tem
               programom, ki je narejen na strokovnih bazah, kot sem že prej povedala, še enkrat
               ponavljam, v sodelovanju Zavoda za varstvo narave in Ribiške zveze Slovenije in ki
               dokazuje, da je ta poseg in ukrepi proti kormoranom, da so potrebni zato, da se
               zaščitijo tudi druge vrste rib, ki so tudi varovane, nekatere druge pa pač ogrožene,
               in se ta populacija zmanjšuje in so ti posegi nujni, da se biodiverziteta ohranja na
               tej strani, si res želim, da bi ti postopki stekli brez, bi rekla, komplikacij s
               pritožbami in da bi zaradi tega bilo možno, seveda to je legitimno pravno sredstvo,
               ki je njim na voljo, je pa od tega precej odvisno, koliko hitro jih bo možno v
               resnici tudi izvajati.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp33">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Ne vidim več želje za razpravo. Pa če mi kolegi in kolegice dovolite morda za kakšno
               pojasnilo, dva <stage type="mag">(nadaljevanje)</stage> gospoda
               sta se še javila, pa dajem tri minute. Pa prosim, gospod, izvolite, pa če se
               predstavite.</p>
            </sp>
            <sp xml:id="SDT7-OZKGIP-nujna-54-2017-03-29.sp34">

               <speaker>SREČKO ŽERJAV:</speaker>

               <p>Hvala lepa, gospod predsedujoči. Srečko Žerjav, Lovska zveza Slovenije.</p>
               <p>Malo ste me izzvali, za kar sem vam pravzaprav hvaležen. Najprej bi rad povedal, da z
               Ribiško zvezo Slovenije zelo tesno sodelujemo, smo namreč eni od dveh organizacij od
               šestih, ki souporabljamo naravo in smo podpisali tukaj zraven v Državnem svetu
               sporazum o sodelovanju. Skupaj nas je ca 200 tisoč članov, ki, lahko rečem, podpiramo
               napore Ribiške zveze, da se problem kormorana, bom rekel, obvlada in seveda, da imajo
               ribiči možnost gospodariti z ribjimi populacijami, tako avtohtonimi kot seveda
               drugimi, ki so ravno tako pomembni. Rečeno je bilo danes, da je pravzaprav bil
               izplen, to se pravi odločbe, ki so prišle v veljavo, nikdar nismo lovci dosegli
               planiranega odstrela. Za to je zelo dober razlog, namreč kormorana je zelo težko
               odstreliti. Ni tako enostavno, da bi kar malo se postavil, pa bo kormoran prišel.
               Daleč od tega. Umika se ljudem, zelo previdna vrsta je in seveda pod vodo konec
               koncev zdrži tudi zelo dolgo časa. Tako da, lahko seveda računate na pomoč lovcev,
               tako kot ste povedali, gospod predsedujoči, lovci seveda smo del vseh lokalnih
               skupnosti in praktično v celi Sloveniji lahko rečem, da dobro sodelujemo z ribiči in
               verjamem, da bo še naprej tako.</p>
               <p>Gospe poslanki Tomić se pa zahvaljujem, da je opazila pravzaprav naše napore, ki so,
               bi rekel, skoraj obupni, da bi ustavili uničenje populacije jelenjadi v Sloveniji.
               Lovci, kot veste, v principu radi streljamo, ampak ja, tukaj gre zadeva daleč čez vse
               normalne pristope in lahko danes opozorim, da je jelenjad najpomembnejša plenska
               vrsta predvsem volkov in pa medvedov, da bodo seveda jutri prišli na domačo drobnico
               in ostale domače živali in da boste verjetno tukaj ponovno o tem razpravljali. Samo
               to.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp35">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo dajem še predstavniku Ribiške zveze Slovenije, potem pa bi prišli na
               glasovanje in razpravo o sklepih.</p>
            </sp>
            <sp xml:id="SDT7-OZKGIP-nujna-54-2017-03-29.sp36">

               <speaker>GOSPOD ______:</speaker>

               <p>Hvala, gospod predsednik.</p>
               <p>Najprej naj izrazim, bi rekel, eno veliko zadovoljstvo in veselje nas ribičev. Ko smo
               poslušali vas poslance, smo ugotovili, da razumete problem konflikta med velikim
               kormoranom in ribami o tem, da ga je potrebno nujno dolgoročno razrešiti in v kakšni
               nezavidljivi situaciji smo se znašli ribiči. Ob tem sem pa vesel, da ste odprli tudi
               nekatere druge probleme, ki so enako pomembni ali pa morda še bolj, da ste nekateri
               govorili o renaturaciji, o izboljšanju habitatov, o tem, da ob več kot 15
               hidroelektrarnah, hidroenergetskih objektov imamo samo eno uporabno ribjo stezokar
               pomeni, da smo preprečili migracije rib, o problemu upravljanja mejnih voda, ki je
               velik problem ribiških družin, ki upravljajo s Sotlo, z Muro, s Kolpo. Tega nismo
               želeli odpirati, smo pa veseli, da ste odprli vi. Čaka nas še veliko dela, ampak če
               zapremo vsaj poglavje o velikem kormoranu, za katerega moram reči, da smo združeni v
               evropski ribiški aliansi, mednarodni organizaciji, poskušali v evropskem merilu
               umakniti to ptico iz ptičje direktive, pa nismo uspeli, kar pomeni, da ostane edino
               ta famozni 9. člen, po katerem je pa država dolžna, ali pa lahko, ali pa dožna
               zaščititi tisto žival, ki se ne more sama braniti in to je riba.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-54-2017-03-29.sp37">

               <speaker>PREDSEDNIK TOMAŽ LISEC:</speaker>

               <p>Hvala tudi vam. Ni več želje, zato zaključujem razpravo.</p>
               <p>Prehajamo na razpravo in glasovanje o predlogih sklepov. Na mizi imate štiri
               predlagane sklepe s strani Poslanske skupine SDS. In pa, na klop <stage type="mag">(nadaljevanje)</stage> sem dobil predlog sklepa podpisana
               je Violeta Tomić. Dovolite, da najprej tega preberem. "Odbor za kmetijstvo,
               gozdarstvo in prehrano predlaga Ministrstvu za okolje in prostor, da v roku treh
               mesecev izdela načrt časovnico izvajanja alternativnih ukrepov plašenje in odvzem
               velikega kormorana iz narave, ki bodo v kar največji meri zaščitili staleže ribjih
               vrst pred plenjenjem." Preden dam in ostale sklepe na glasovanje pa dovolite, da jih
               tudi še preberem. Sklepi s strani Poslanske skupine SDS. Prvi sklep: "Odbor za
               kmetijstvo predlaga, da Vlada v roku treh mesecev sprejme dolgoročne rešitve za
               zmanjšanje vpliva kormorana na ribje vrste v celinskih vodah." Sklep pod številko 2:
               "Odbor predlaga, da Ministrstvo za kmetijstvo, gozdarstvo in prehrano v roku pol leta
               izda petletno odločbo ali podzakonski akt o plašenju in odvzemu osebkov velikega
               kormorana iz narave." Sklep številka 3: "Odbor predlaga Vladi, da v roku treh mesecev
               odboru posreduje informacijo glede reševanja oprostitve plačila koncesije, da vse
               ribiške družine za leto 2017, zaradi enormne resne škode povzročene na ribah kot
               posledica dvoletnega neustreznega ukrepanja pristojnih državnih organov." Pod sklep
               številka 4: "Odbor predlaga Vladi, da v roku pol leta pripravi dokončno sistemsko in
               pravično rešitve glede dolžnosti dvojnega plačevanja dajatev državi za ribiško
               upravljanje." Želi kdo razpravljati o teh predlogih sklepov? Kolegica Vojka
               Šergan.</p>
            </sp>
            <sp xml:id="SDT7-OZKGIP-nujna-54-2017-03-29.sp38">

               <speaker>VOJKA ŠERGAN (PS SMC):</speaker>

               <p>Hvala za besedo. Lepo pozdravljeni!</p>
               <p>Pravzaprav je današnja razprava pokazala vso problematiko in mislim, da se vsi
               strinjamo, da je treba temu prisluhniti.</p>
               <p>Seveda bi se pa opredelila do sklepov v imenu SMC, zaradi tega, ker je pravzaprav ta
               dolgoročni program zmanjšanja vpliva kormoranov na ribje vrste pravzaprav ga imamo
               pred seboj. Program je usklajen. V naslednjem tednu kot smo slišali gre na Vlado.
               Seveda se, potem drugi sklep, ki se tudi nanaša pravzaprav na odločbe. To pravzaprav
               pomeni, da če je program sprejet oziroma če bo sprejet na Vladi gredo, potem odločbe
               o plašenju in odvzemu osebkov v izdajo, kar pomeni, da ta dva sklepa pravzaprav sta
               na neki način v izvajanju in zato se nam zdi, da je to pravzaprav, zaradi procesnih
               razlogov teh sklepov ne bomo podprli. Strinjamo se s tem, da je treba na to področje
               na tak način poseči kot ga opredeljuje program.</p>
               <p>Sedaj, kar se tiče pa tretjega sklepa to je pa oprostitev plačila koncesije za vse
               ribiške družine pa nekako že same koncesije pravzaprav so upoštevale vpliv
               prisotnosti kormoranov je bila že upoštevana pri koncesijah. Menimo pa, da je
               današnja razprava tudi opozorila na določene težave in menimo, da bodo na ministrstvu
               tudi v skladu s tem ukrepali.</p>
               <p>Četrti sklep, v katerem se navaja dvojno plačevanja dajatev to je koncesnina in vodna
               pravica pa mislim, da je tudi ministrstvo danes dobro prisluhnilo in da bo v
               naslednjem obdobju pristopilo k reševanju z vsemi, ki ste danes so izpostavljali. Na
               splošno se mi pa zdi, da je izrednega pomena kar je tudi danes bilo iz razprave
               razvidno, da je pomembno, da posamezni naravovarstveniki, posamezne skupine med seboj
               zelo dobro sodelujete v sodelovanju z Zavodom za varstvo narave Republike Slovenije
               in z vsemi strokovnjaki. Največja dodana vrednost bo to, da boste med seboj si
               prisluhnili in na koncu koncev posredovali na ministrstvo takšna strokovna mnenja, ki
               bodo dobra podlaga za naslednje bom rekla izdajo predpisov in uredb, ki bodo posegale
               na posamezna področja predvsem strokovno, zaradi tega, da ne prehaja, potem do
               določenih anomalij. <stage type="mag">(nadaljevanje)</stage>
               Kar se pa tiče sklepa Združene levice pa mislim, da pa nima drugačne dodane vrednosti
               kar sem se že opredelila do ali pa razložila te štiri sklepe. Hvala.</p>
            </sp>
            <sp xml:id="SDT7-OZKGIP-nujna-54-2017-03-29.sp39">

               <speaker>PREDSEDNIK TOMAŽ LISEC:</speaker>

               <p>Hvala. Besedo ima kolegica Violeta Tomić, potem pa bom tudi sam obrazložil sklepe.
               Prosim.</p>
            </sp>
            <sp xml:id="SDT7-OZKGIP-nujna-54-2017-03-29.sp40">

               <speaker>VIOLETA TOMIĆ (PS ZL):</speaker>

               <p>Hvala za besedo.</p>
               <p>Zelo sem žalostna, ko slišim predstavnike največje stranke, Stranke modernega centra,
               ker se jim ne zdi nobena dodana vrednost. Vedno poslušamo o tem, da bodo oni, potem
               podali sistemske rešitve, ki jih nikoli ne dočakamo. Žalostna sem tudi, ker očitno
               niso razumeli hude problematike in verjamejo, da se bo rešilo samo po sebi, skratka,
               veliko se naposlušamo govoričenja brez konkretnih rešitev.</p>
               <p>Jaz osebno nimam nobenega problema, da podprem vse sklepe, ki jih je predlagal kolega
               oziroma njegova stranka SDS, vendar v alternativo drugemu predlaganemu sklepu, kjer
               naj bi se izdala odločba ali podzakonski akt o plašenju in odvzemu osebku velikega
               kormorana sem jaz podala alternativni sklep, da naj bi ministrstvo, vendarle proučilo
               druge možnosti, se pravi, za povečanje populacij rib in da bi bolj podrobno skupaj z
               časovnico to vključilo v ta program in ni dovolj, da je to navedeno v Naturi 2000.
               Želimo v tem programu, na primer, konkretno kje se bodo postavljala skrivališča, kje
               se bodo postavljale ribje vrvice. Seveda se ne da po celem vodotoku, vendar ribe bodo
               imele tam eno varno območje in tudi to je nekaj in kje se bo izvajala renaturacija
               vodotokov, v kakšnem obsegu in v kakšnem času? To zajema moj predlog, ki je
               alternativa drugemu predlogu sklepa od SDS.</p>
               <p>Mislim, da ima dodano vrednost ta predlog, kajti ministrstvo nekako prisili, če me
               boste podprli pri tem, da poišče alternative zgolj samo odvzemu oziroma streljanju.
               Hvala.</p>
            </sp>
            <sp xml:id="SDT7-OZKGIP-nujna-54-2017-03-29.sp41">

               <speaker>PREDSEDNIK TOMAŽ LISEC:</speaker>

               <p>Hvala. Dovolite, da še sam v imenu Poslanske skupine SDS razpravljam o teh
               predlaganih sklepih.</p>
               <p>Najprej glede sklepa kolegice Violeta Tomić. Mi v Poslanski skupini SDS ga bomo
               podprli, ker napotuje na neko časovnico kar mislim, da je ključno, ker tega danes
               nismo dobili seveda dobili smo, potem na sami seji včeraj. Mi je zelo žal, da na
               odboru Vlade tega niso zapisali, ker je bilo rečeno: "Vlada namerava pristopiti k
               izdaji večletne odločbe in pa dolgoročnega plana." Danes je bilo rečeno, da če bo po
               sreči bo zelo kmalu.</p>
               <p>Dovolite pa, da razložim naše predlagane sklepe. V prvem sklepu smo predlagali Vladi
               to, kar je SMC rekla, da se strinja, ampak glasovali pa bodo proti, ker naj bi se že
               izvajalo, da v roku treh mesecev se sprejmejo dolgoročne rešitve. Resnično ne razumem
               kolegov iz SMC, da pravijo, nekaj se izvaja, potem pa imajo problem s podporo
               takšnemu sklepu. Jaz osebno takšne politike ne razumem. Če se nekaj že izvaja mislim,
               da je prav, da damo tudi poslanci v Državnem zboru kot zakonodajna veja oblasti
               podporo izvajanju tisto, kar se dogaja na izvršilni veji oblasti s podporo tako
               Ribiške zveze Slovenije, Zavodu za ribištvo in Zavodu za varstvo narave, da vsi
               skupaj, verjetno morda pred dokončnim sprejemom še enkrat pogledate vse rešitve in da
               bodo te rešitve v dolgoročnem programu, ki ga imamo tukaj pred nami. Resnično kot sem
               že prej rekel ne samo mrtva črka na papirju, ampak neka vsebinski dokument, ki bo dal
               tudi praktične posledice v naslednjih letih.</p>
               <p>Pod drugi sklep smo dali, da se izda petletna obdobja ali pa zakonski akt o plašenju
               in odvzemu osebkov. Ključno zakaj sploh Ribiška zveza Slovenije je pisala protestno
               pismo Vladi je to, da se več septembra oziroma oktobra ne bo zgodilo, da bo ena
               nevladna organizacija zablokirala vse tako Ministrstvo za okolje in prostor,
               Ministrstvo za kmetijstvo, Ribiško zvezo Slovenije, Zavod za ribištvo, Lovsko zvezo
               Slovenije skratka vse tiste, ki so bili danes vabljeni in so tudi prišli, da nekdo ne
               bo tega izkoristil. Resnično ne razumem zakaj ne bi dali podporo ministrstvu, da izda
               petletno odločbo, ker tudi sama <stage type="mag">(nadaljevanje)</stage> državna sekretarka rekla, da nimajo nobenih problemov in
               da upajo, da za razliko od prejšnjih let se letos zgodba v jeseni ne bo ponovila, ker
               če se bo zgodba ponovila, bodo imeli verjetno tukaj pred marcem leta 2018 še eno
               nujno sejo kjer bomo ugotavljali, da je stanje na področju slovenskih sladkovodnih
               rib še veliko bolj katastrofalno in mislim, da si nihče za tem omizjem ne želi takšne
               seje, ker potem bomo pa resnično lahko kazali s prstom drug na drugega kdo je
               odgovoren, kdo česa ni naredil in se verjetno ne bomo spet izgovarjali, da samo eno
               društvo zaviratelj dobrih in predlaganih in na žalost nesoglasnih sklepov.</p>
               <p>Kar se pa tiče tretjega sklepa smo pa predlagali Vladi, da v roku treh mesecev odboru
               posreduje informacijo glede reševanja oprostitve plačila koncesije. Nismo rekli, da
               mora biti to področje rešeno tako, da v bistvu Ribiška zveza Slovenije oziroma
               ribiške družine ne bodo plačevale koncesije. Tudi v odgovoru Vlade je debata o tem,
               da generalno se ne more sprejeti, verjetno pa je lahko kakšna debata glede zmanjšanja
               koncesijske dajatve in česa ostalega. In to smo želeli. Da Vlada posreduje
               informacijo, to pomeni, da se verjetno pristojna ministrstva v sodelovanju z ribiško
               zvezo, pa še s kom dobite in pogledate kaj se lahko naredi.</p>
               <p>In temu sledi tudi četrti sklep, da v roku pol leta, ne v roku enega meseca, mi smo
               zelo tankočutni pri tej časovnici, pripravi dokončno sistemsko in pravično rešitev
               glede finančnih obremenitev. Skratka najprej posredujete v roku treh mesecev
               informacijo, kar pomeni, da se morate v koku treh mesecev vsi pristojni dobiti, potem
               pa seveda pričakujemo neko sistemsko in pravično rešitev. Skratka, resnično smo v
               Poslanski skupini SDS pisali te predloge sklepov v želji ne zato, da se gremo
               preglasovanje opozicija-koalicija, ampak zato, da pripravimo sklepe, ki izhajajo tako
               iz protestnih pisem ribiške zveze in nenazadnje kar je že sama Vlada obljubila tako
               glede dolgoročnega programa za zmanjšanje vpliva kormorana, kot sta tudi danes
               zatrdili obe gospe državni sekretarki, da obstaja volja in želja, da se zadeve rešijo
               in resnično se bodo zadeve lahko reševale, če damo tako dobronamernim predlogom
               sklepov tudi zeleno luč.</p>
               <p>Skratka v Poslanski skupini SDS bomo vse predlagane sklepe, tako naše kot tudi
               predlagani sklep s strani Violete Tomić enotno podprli. Ja, kolega… Želi še kdo? Ja,
               kolega Veber.</p>
            </sp>
            <sp xml:id="SDT7-OZKGIP-nujna-54-2017-03-29.sp42">

               <speaker>JANKO VEBER (PS SD):</speaker>

               <p>Hvala za besedo.</p>
               <p>No, glede predlaganih sklepov mislim, da je potrebno vendarle poudariti, da danes
               obravnavamo Dolgoročni program za zmanjševanje vpliva kormorana na ribje vrste v
               celinskih vodah in sicer za obdobje 2017-2027, torej gre za 10 letno obdobje. Če sem
               prav razumel program, želi pravzaprav najprej prav z odstrelom in plašenjem zmanjšati
               število kormoranov in s tem ohraniti tudi habitat rib v tistem številu kot je nekje
               pričakovano, da se seveda tudi v teh naših rekah ohranjajo te avtohtone vrste. Poleg
               tega ukrepa imamo tako in tako omejitve v tistih predelih kjer so ptice še posebej
               zaščitene zaradi predpisov o ohranjanju narave, kjer ni dovoljeno ne streljanje, ne
               plašenje. Hočem poudariti, da v bistvu ta alternativa o kateri je torej kolegica
               govorila in predložila sklep, je vključena v ta program in mora biti sestavni del
               izvajanja v tistih delih kjer odstrel ni dovoljen, vsaj tako razumem.</p>
               <p>Težava, ki jo vidim pa je dejansko, še enkrat, odsotnost danes Društva za opazovanje
               in preučevanje ptic in tudi nekako morebiti težave pri izvedbi sklepov, ki bodo
               izdani ravno zaradi pristojnosti, ki jih ima to društvo za opazovanje in preučevanje
               ptic. Tako, da varovalk za to, da se ne bi nekaj zgodilo, bom rekel brez, da bi
               recimo tudi druga stran odreagirala, moram priznati, se tukaj ne bojim ampak
               poudarjam, glede na to, da je zaznan zelo velik problem pri plenjenju rib. Ne bi
               posegal v ta program, kot je predložen, ker gre v to smer, če prav razumem, da se
               najprej zmanjša število kormoranov in potem začnemo seveda upravljati tako s
               kormorani, če lahko tako <stage type="mag">(nadaljevanje)</stage>rečem, kot tudi z ribami na način, ki bo uravnotežen v
               prihodnosti.</p>
            </sp>
            <sp xml:id="SDT7-OZKGIP-nujna-54-2017-03-29.sp43">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Želi še kdo? Ja, kolega Laj.</p>
            </sp>
            <sp xml:id="SDT7-OZKGIP-nujna-54-2017-03-29.sp44">

               <speaker>FRANC LAJ (PS NP):</speaker>

               <p>Hvala za dano besedo.</p>
               <p>Jaz bom vsekakor odprl predlagane sklepe, ker smatram, da so dokaj korektni, predvsem
               pa bi se osredotočil na časovnico, ki jo zahtevamo z dodatnim sklepom. Mislim, da če
               mislimo resno in iskreno, potem časovnica sploh ni problematična, ker le tako je
               možno spremljati potem izvajanje vseh teh ukrepov in aktivnosti. Če tega ni, potem se
               lahko marsikaj zgodi. Če pa lahko, da dobimo to možnost nadzora, da v skladu s
               časovnico spremljamo izvajanje vseh teh ukrepov potem mislim, da je tu tista dodana
               vrednost. Prav zaradi tega bom, še enkrat povem, potrdil vse sklepe.</p>
               <p>Hvala.</p>
            </sp>
            <sp xml:id="SDT7-OZKGIP-nujna-54-2017-03-29.sp45">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Ne vidim več želje, zato prehajamo na glasovanje. Glasovali bomo o vsakem predlogu
               sklepa posebej. Pa dovolite, ker je ta predlog sklepa s strani kolegice Violete Tomić
               kot nek alternativni sklep, da najprej glasujemo o našem prvem in drugem, potem o
               sklepu kolegice Violete Tomić, potem pa o našem tretjem in četrtem. Upam, da je
               razumljivo.</p>
               <p>Skratka na glasovanje dajem prvi predlog sklepa s strani Poslanske skupine SDS. Želi
               kdo obrazložiti glas? Ne vidim… Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem drugi predlog sklepa s strani Poslanske skupine SDS. Želi kdo
               obrazložiti glas? Ne vidim želje. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem predlog sklepa, ki ga je predlagala kolegica Violeta Tomić. Želi
               kdo obrazložiti glas? Ne vidim želje. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(8 članov.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem predlog sklepa Poslanske skupine SDS pod številko 3. Želi kdo
               obrazložiti glas? Ne vidim želje. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem zadnji predlog sklepa s strani Poslanske skupine SDS pod številko
               štiri. Želi kdo obrazložiti glas? Ne vidim želje. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(8 članov.)</stage></p>
               <p>Ugotavljam, da sklep ni sprejet.</p>
               <p>Ne vidim več želje po dodatnih sklepih. Če ne, na žalost brez sprejetih sklepov
               zaključujem današnjo sejo odbora. Vsem vabljenim in pa drugim navzočim se zahvaljujem
               za zelo aktivno in vsebinsko udeležbo na današnji seji in želim lep dan. Srečno! <stage type="time">Seja se je končala 29. marca 2017 ob 11.59.</stage>
               </p>
            </sp>
         </div>
      </body>
   </text>
</TEI>
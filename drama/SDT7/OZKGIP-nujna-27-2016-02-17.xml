<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZKGIP-nujna-27-2016-02-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">384D6D9E2C0593C3C1257F5500452E1A</idno>
               <idno type="custom" subtype="day">4201E321266715D6C1257F650039BD3F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=4201E321266715D6C1257F650039BD3F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-27-2016-02-17.OZKGIP" n="27">
               <name>nujna seja</name>
               <date when="2016-02-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-27-2016-02-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-27-2016-02-17.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, PREHRANO IN GOZDARSTVO</stage>
            <stage type="session">27. nujna seja</stage>
            <stage type="date">(17. februar 2016)</stage>
            <stage type="chairman">Sejo je vodil Simon Zajc, podpredsednik Odbora za kmetijstvo, prehrano in
            gozdarstvo. </stage>
            <stage type="time">Seja se je začela ob 11.00.</stage>
            <stage type="mag"/>
        

            <sp xml:id="SDT7-OZKGIP-nujna-27-2016-02-17.sp1">

               <speaker>PODPREDSEDNIK SIMON ZAJC:</speaker>

               <p>Spoštovane kolegice in kolegi ter cenjeni gostje, najprej vas lepo pozdravljam.</p>
               <p>Pričenjam 27. nujno sejo Odbora za kmetijstvo, gozdarstvo in prehrano. Obveščam vas
               da so zadržani in se seje ne morejo udeležiti naslednji člani Odbora in sicer gospa
               Iva Dimic, ki pooblašča gospoda Jerneja Vrtovca, Janko Veber pooblašča gospoda
               Matjaža Hana, Irena Grošelj Košnik, naša nova članica, pooblašča Ksenijo Korenjak
               Kramar, tule jo bomo pozdravili ob naslednji priliki, Danilo Anton Ranc pooblašča
               mag. Tanjo Cink in pa Tomaž Lisec pooblašča Anjo Bah Žibert.</p>
               <p>Prehajamo na določitev dnevnega reda seje Odbora. S sklicem seje 11. 2. 2016 ste
               prejeli naslednji dnevni red: prva točka Predlog za sklic javne predstavitve mnenj v
               zvezi s Predlogom zakona o spremembah in dopolnitvah Zakona o kmetijskih zemljiščih
               <stage>(ZKZ-E)</stage>, EPA 995-VII. Ker do pričetka seje Odbora nisem prejel predlogov za spremembo
               dnevnega reda, je določen dnevni red seje, kot je bil določen s sklicem. Tako
               prehajamo na obravnavo te točke. Prosim… Postopkovna, izvolite.</p>
            </sp>
            <sp xml:id="SDT7-OZKGIP-nujna-27-2016-02-17.sp2">

               <speaker>PRIMOŽ HAINZ (PS DeSUS):</speaker>

               <p>Se opravičujem, ampak zdaj jaz res nisem prej nič javil, ampak včeraj me je kap
               zadela, ko sem televizijo zvečer gledal. Pa zdaj, predstavniki ministrstva so tukaj
               ne, pa mogoče bi bilo vendarle zanimivo vedeti, kaj to pomeni zdaj slovenski izdelek
               v trgovinah, glede na to, da stvar je aktualna, no zato mislim, ker imamo sejo in
               kompetentne ljudi, če bi lahko kakšno besedo rekli okoli tega.</p>
            </sp>
            <sp xml:id="SDT7-OZKGIP-nujna-27-2016-02-17.sp3">

               <speaker>PODPREDSEDNIK SIMON ZAJC:</speaker>

               <p>Hvala za postopkovni predlog, glede na to, da imamo samo eno točko na dnevnem redu in
               da nimamo točke razno, bomo razpravljali samo o tem, kar imamo na dnevnem redu. In
               prehajamo kar na obravnavo te točke, ki je na dnevnem redu. In sicer dne 10. 2. 2016
               ste prejeli predlog Poslanske skupine Slovenske demokratske stranke za sklic javne
               predstavitve mnenj o navedenem Predlogu zakona. Namen javne predstavitve mnenj je
               pridobiti mnenja in stališča strokovne ter širše javnosti kot podlage za obravnavo
               Predloga zakona na Odboru. Seja Odbora, na kateri bomo obravnavali predlog zakona, bo
               v četrtek, 10. marca 2016, javno predstavitev mnenj o Predlogu zakona pa bi lahko
               opravili predvidoma v četrtek, 25. februarja 2016, kolikor se bo Odbor odločil za
               sklic javne predstavitve mnenj. Preden dam besedo članom Odbora in pa predlagatelju,
               bi rad samo izpostavil, da danes razpravljamo o točki, na kateri se moramo odločit,
               ali bomo glasovali za to, da imamo javno predstavitev mnenja, ali ne, tako da bi vas
               prosil, da se vsebinske razprave o samem zakonu ne odpira, ker tudi pač, zato bomo
               imeli dovolj časa še na predvideni seji Odbora desetega. Zdaj me pa zanima, če želi
               besedo predstavnik predlagatelja, predstaviti predlog za sklic javne predstavitve
               mnenj. Gospod Lah, izvolite.</p>
            </sp>
            <sp xml:id="SDT7-OZKGIP-nujna-27-2016-02-17.sp4">

               <speaker>ZVONKO LAH (PS SDS):</speaker>

               <p>Ja, v Slovenski demokratski stranki sicer večino vsebine tega zakona pozdravljamo,
               ker le poenostavlja določene zadeve. Vendar, glede na to, da se sprememba tega zakona
               nanaša tudi na druge resorje, tudi na prostorsko zakonodajo, ki je tudi zdaj v
               pripravi, pa po našem mnenju ni dosti usklajeno z drugimi resorji, kar je razvidno
               tudi iz pripombe, ki so bile poslane s strani predstavnikov združenj občin in
               posameznih občin. <stage type="mag">(nadaljevanje)</stage> Zato
               sem mnenja, da je zdaj prilika, se to širše obravnava, oziroma da slišimo
               predstavnike vseh interesnih združenj in predvsem lokalnih skupnosti, da bolje
               uskladi ta zakonodaja, ta zakon, tudi s prostorsko zakonodajo, ki je zdaj v pripravi,
               bomo dobili verjetno v kratkem tudi v proceduro v Državni zbor. Tudi te pripombe
               kažejo na neusklajenost na določenem področju. Zdaj ne bom uhajal v vsebino tega, ker
               bomo imeli, kot je predsedujoči povedal še priliko, vendar sem mi zdi, da bi z neko
               javno predstavitvijo mnenj vseh teh deležnikov lahko še izboljšali ta zakon ali ga pa
               v tej fazi interese tega ministrstva oziroma kmetov bolj lahko pozneje vključili v
               spremembo prostorske zakonodaje, ker je pri nas precej toga in povzroča težave zdaj
               kmetom, predvsem gradnjo določenih kmetijskih objektov na kmetijskih zemljiščih in
               tudi ta zakon, ki ga smo že imeli priliko oziroma osnutek zakona videti ne rešuje
               določenih problemov, ki bi jih lahko pri obravnavi tega zakona bolj izpostavili, bolj
               definirali, in potem zastopali tudi v tisti zakonodaji. Vse v prid temu, ker
               kmetijska politika se le spreminja, potrebe in zahteve kmetov se spreminjajo na hitro
               in moramo upoštevati predvsem v prostorski zakonodaji, da kmetom omogočimo ali
               prestrukturiranje ali prilagajanje trendom in tehnologij in bi s tem, mislim čez čas,
               ker se ta prostorska zakonodaja ne spreminja tako pogosto, predvsem pa tudi ne
               prostorski akti občin, ki so bistvenega pomena za to, da bi s tem lahko dodali nek
               doprinos, da se ta zakonodaja, bi rekel, bolj sinhronizira prostorska pa tudi
               pristojnost lokalne skupnosti, ker pripombe, njihove, so take narave, da je vprašanje
               tudi zakonsko, ali je ustavno ali ni ustavno določene naloge, kot je recimo javna
               gospodarska služba, kar tako prenašati nekaj na občine, ker je vprašanje kako bo to
               funkcioniralo in v tej razpravi, v predstavitvi teh mnenj, je verjetno lahko dobili
               neke zaključke, ki bi ji pomagali, da se ta zakonodaja bolj uskladi. To je bil naš
               namen.</p>
               <p>Drugače pa se strinjam, da ta zakon prinaša poenostavitve, določene, in izboljša
               pogoje za razvoj kmetijstva, je pa pač potrebno tukaj upoštevati, da je tukaj še
               nekaj resorjev, ki so bistvenega pomena, ki vplivajo tudi na ta zakon.</p>
            </sp>
            <sp xml:id="SDT7-OZKGIP-nujna-27-2016-02-17.sp5">

               <speaker>PODPREDSEDNIK SIMON ZAJC:</speaker>

               <p>Hvala predlagatelju, na tej točki sprašujem predlagatelja tudi, če imate morda že
               pripravljena vprašanja, na katera bi radi, da se odgovori na tej javni predstavitvi
               mnenj, namreč to je tudi nekako del tega sklica, ki ga bo treba dati ven, če jih
               imate, bi vas prosil, če jih poveste.</p>
               <p>Se boste kar prijavili, da slišimo.</p>
            </sp>
            <sp xml:id="SDT7-OZKGIP-nujna-27-2016-02-17.sp6">

               <speaker>ZVONKO LAH (PS SDS):</speaker>

               <p>Pravim, da nimamo še, nekaj že imamo pripravljeno, ampak še ne, ker bi radi le dobili
               še določena menja od teh, ki so nam poslali pripombe. Bi do petka to dopolnili še in
               vam poslali. Osnovo pa imamo.</p>
            </sp>
            <sp xml:id="SDT7-OZKGIP-nujna-27-2016-02-17.sp7">

               <speaker>PODPREDSEDNIK SIMON ZAJC:</speaker>

               <p>Torej osnovo bomo rabili že prej, če prav razumem sekretarko, ker sklic mora iti ven.
               Dobro, na tej točki me zanima, če želi kdo razpravljati o predlogu? Gospa Bah Žibert
               izvolite, beseda je vaša.</p>
            </sp>
            <sp xml:id="SDT7-OZKGIP-nujna-27-2016-02-17.sp8">

               <speaker>ANJA BAH ŽIBERT (PS SDS):</speaker>

               <p>Ja, hvala lepa predsedujoči za besedo. Poglejte, predlog sprememb Zakona o spremembah
               in dopolnitvah zakona o kmetijskih zemljiščih je zagotovo zelo pomembna materija,
               obsežna materija in iz tega gledišča se nam zdi dobro in pozitivno, da bi se opravila
               tudi neka širša razprava o tem. Lahko, da bo zadeva <stage type="mag">(nadaljevanje)</stage> ostala takšna kot je, lahko pa pride do kakšnih
               kakovostnih predlogov in pripomb, kar bi lahko celotno materijo samo izboljšalo in
               tudi iz tega kar je prej podpredsednik Državnega zbora omenil, glejte kako se v samem
               izvajanju zakona ali pa potem pri nekaterih stvareh najdejo stvari, ki so, zakonsko
               seveda povsem stojijo, ampak potem pa naenkrat vidimo, da morda rešitve niso
               najboljše. In tudi iz vsega tega se mi zdi, da je takšna razprava kvečjemu dobrodošla
               in da pridejo vsi tisti akterji, ki jih ta tematika zanima in jo tudi zelo dobro
               poznajo. Tako, da morda samo v dodatno dopolnitev, da bi dejansko pozvali k temu, da
               razmislite in podprete to javno razpravo. Hvala lepa.</p>
            </sp>
            <sp xml:id="SDT7-OZKGIP-nujna-27-2016-02-17.sp9">

               <speaker>PODPREDSEDNIK SIMON ZAJC:</speaker>

               <p>Hvala tudi vam, še gospod Verbič se je prijavil. Izvolite.</p>
            </sp>
            <sp xml:id="SDT7-OZKGIP-nujna-27-2016-02-17.sp10">

               <speaker>MAG. DUŠAN VERBIČ (PS SMC):</speaker>

               <p>Hvala lepa za besedo, predsedujoči, državna sekretarka, sodelavci, poslanke in
               poslanci, prav lep pozdrav. Zdaj v zvezi z vloženim Predlogom zakona o spremembah in
               dopolnitvah Zakona o kmetijskih zemljiščih in s tem povezan predlog Poslanske skupine
               SDS dajem v imenu Poslanske skupine Stranke modernega centra naslednje stališče.</p>
               <p>Zaželena je praktično vsakršna oblika vključevanja strokovne ali laične javnosti, da
               se tako imenovani zainteresirani deležniki vključijo v procese s katerimi morebiti
               lahko še izboljša sama vsebina spremembe Zakona o kmetijskih zemljiščih. Mi
               verjamemo, da so že dosedanji postopki omogočili vključevanje zainteresiranih, vendar
               menimo, da ne škodi, če se izvede tudi ta aktivnost, ki je predlagana, se pravi, da
               se opravi še javna predstavitev mnenj. Tukaj bi se navezal tudi na besede, ki jih je
               uvodoma predlagatelj izpostavil, dodatni razlog, zakaj je to naše stališče trdno v
               tej smeri je predvsem v tem, da potekajo iz strani Vlade, predvsem resornega
               ministrstva, aktivnosti, vezane na spremembo tako prostorske kot tudi gradbene
               zakonodaje in to je samo še dodatni razlog, da se naj te zadeve pač vključi v te
               procese, kajti ta materija je kompleksna in dejansko opredeljuje različna področja,
               ki konec koncev pomenijo poseg v prostor. Zato je pomembna in smo na stališču in
               podpiramo tovrstni predlog. Hvala lepa.</p>
            </sp>
            <sp xml:id="SDT7-OZKGIP-nujna-27-2016-02-17.sp11">

               <speaker>PODPREDSEDNIK SIMON ZAJC:</speaker>

               <p>Gospod Kopmajer, beseda je vaša.</p>
            </sp>
            <sp xml:id="SDT7-OZKGIP-nujna-27-2016-02-17.sp12">

               <speaker>BENEDIKT KOPMAJER (PS DeSUS):</speaker>

               <p>Hvala lepa. Lep pozdrav vsem skupaj. Seveda tudi v Desusu podpiramo ta predlog za
               javno razpravo, še posebej zaradi dodatne obrazložitve kolegice Bah, tako da smo v
               tem soglasni in bomo podprli. Hvala.</p>
            </sp>
            <sp xml:id="SDT7-OZKGIP-nujna-27-2016-02-17.sp13">

               <speaker>PODPREDSEDNIK SIMON ZAJC:</speaker>

               <p> Gospod Han, beseda je vaša.</p>
            </sp>
            <sp xml:id="SDT7-OZKGIP-nujna-27-2016-02-17.sp14">

               <speaker>MATJAŽ HAN (PS SD):</speaker>

               <p>Saj, mislim, ne bi bilo potrebno se mi javiti, ampak zaradi magnetograma. Socialni
               demokrati seveda to podpiramo, velikokrat smo že imeli javne predstavitve mnenj, nič
               novega ne bo, verjamem pa, da bo to izboljšalo vsebino samega zakona. Hvala lepa.</p>
            </sp>
            <sp xml:id="SDT7-OZKGIP-nujna-27-2016-02-17.sp15">

               <speaker>PODPREDSEDNIK SIMON ZAJC:</speaker>

               <p>Hvala tudi vam. Še gospod Hainz. Izvolite.</p>
            </sp>
            <sp xml:id="SDT7-OZKGIP-nujna-27-2016-02-17.sp16">

               <speaker>PRIMOŽ HAINZ (PS DeSUS):</speaker>

               <p>Hvala lepa. Zaradi magnetograma. Namreč hotel sem to reči, seveda smo za, kot je
               povedal kolega Kopmajer, ampak mislim, da je to celo neprimerno bolj principielna
               rešitev, kot tisto kar so včeraj delali. Ko so imeli sejo odbora, ki je bila pa v
               bistvu javna predstavitev mnenj. Mislim da je ta način, postopek, da gremo najprej
               javna predstavitev mnenj, potem pa seja odbora, na katero se potem ne vabi seveda sto
               zunanjih ampak samo tistih par udeležencev, principielna rešitev. Samo toliko, hvala
               lepa.</p>
            </sp>
            <sp xml:id="SDT7-OZKGIP-nujna-27-2016-02-17.sp17">

               <speaker>PODPREDSEDNIK SIMON ZAJC:</speaker>

               <p>Hvala tudi vam. Gospod Laj, izvolite.</p>
            </sp>
            <sp xml:id="SDT7-OZKGIP-nujna-27-2016-02-17.sp18">

               <speaker>FRANC LAJ (NeP):</speaker>

               <p>Predsedujoči, hvala za dano besedo. Vsem skupaj prav lep pozdrav. Zagotovo tudi
               skupina nepovezanih poslancev podpira predlog. Smatramo, da je to zelo zelo pomembna
               materija, samo se spomnimo na vse tiste negativne posledice prejšnjega zakona, kako
               je otežilo na določenih območjih določen razvoj kmetijske panoge in smatram, da že v
               samem predlogu so zelo dobri nastavki zato, da se marsikatera, bom rekel, nespametna
               rešitev, takratna, še odpravi in absolutno je pa potrebno paziti na to, da vsak poseg
               v kmetijsko <stage type="mag">(nadaljevanje)</stage> je pa
               potrebno paziti na to, da vsak poseg v kmetijsko zemljišče je lahko nepopravljiva
               škoda. Zato podpiramo in absolutno smo za javno razpravo. Hvala.</p>
            </sp>
            <sp xml:id="SDT7-OZKGIP-nujna-27-2016-02-17.sp19">

               <speaker>PODPREDSEDNIK SIMON ZAJC:</speaker>

               <p>Hvala tudi vam. Zaključujem razpravo, ker ne vidim več interesa in dajem… Še
               sekretarka se je javila. Nisem vas videl. Sekretarka, izvolite besedo.</p>
            </sp>
            <sp xml:id="SDT7-OZKGIP-nujna-27-2016-02-17.sp20">

               <speaker>MAG. TANJA STRNIŠA:</speaker>

               <p>Hvala lepa. Saj jaz bi samo povedala, da na ministrstvu pozdravljamo to predstavitev
               mnenj, ker se nam zdi ključno to, da se tudi zakonske rešitve skomunicirajo, mi smo
               imeli zelo dolgo usklajevanje in gre za težko materijo, težek zakon in je prav, da
               naredimo to razpravo, tako da pozdravljam razpravo.</p>
            </sp>
            <sp xml:id="SDT7-OZKGIP-nujna-27-2016-02-17.sp21">

               <speaker>PODPREDSEDNIK SIMON ZAJC:</speaker>

               <p>Tako, fino, ker se vsi strinjamo. Tako, da dajem na glasovanje naslednji predlog
               sklepa, in sicer: Odbor kmetijstvo, gozdarstvo in prehrano bo na podlagi 46. člena
               Poslovnika Državnega zbora opravil javno predstavitev mnenj o Predlogu zakona o
               spremembah in dopolnitvah Zakona o kmetijskih zemljiščih <stage>(ZKZ-E)</stage>, EPA 995-VII, in
               sicer predvidoma 25. 2. 2016.</p>
               <p>In kar začnemo z glasovanjem.</p>
               <p>Zaključujem in ugotavljam, da je za glasovalo 17 članov, nihče ni bil proti, tako da
               ugotavljam, da je sklep sprejet. Ob tem članice in člane Odbora ter predlagatelja
               sklica javne predstavitve mnenj naprošam, da Odboru najkasneje do petka, 19. 2. 2016,
               posredujete predloge vprašanj, na katera naj se javna predstavitev mnenj osredotoči.
               To se pravi do tega petka, še enkrat ponavljam, da posredujete vsa vprašanja, ki se
               vam zdijo relevantna in pomembna.</p>
               <p>S tem zaključujem to točko dnevnega reda in 27. nujno sejo Odbora za kmetijstvo,
               gozdarstvo in prehrano. Vsem se zahvaljujem za udeležbo in razpravo. Hvala. <stage type="time">Seja
                  je bila končana 17. februarja 2016 ob 11.17.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZEU-redna-88-2016-06-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A463DC5EF426D4DAC1257FC6003B58A8</idno>
               <idno type="custom" subtype="day">8961DAE9AFDAAE59C125801F003DD917</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=8961DAE9AFDAAE59C125801F003DD917</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-88-2016-06-17.OZZEU" n="88">
               <name>redna seja</name>
               <date when="2016-06-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-88-2016-06-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-88-2016-06-17.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">88. seja</stage>
            <stage type="date">(17. junij 2016)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela ob 9.25.</stage>
            <stage type="mag"/>


            <sp xml:id="SDT7-OZZEU-redna-88-2016-06-17.sp1">

               <speaker>PREDSEDNIK KAMAL IZIDOR SHAKER:</speaker>

               <p>Kolegice, kolegi, nadaljujemo sejo Odbora za zadeve Evropske unije, ki je zdaj odprta
               za javnost.</p>
               <p>Med nami lepo pozdravljam ministrico za okolje in prostor gospo Ireno Majcen.</p>
               <p>Prehajamo na <title>4. TOČKO DNEVNEGA REDA – ZASEDANJE SVETA EVROPSKE UNIJE ZA OKOLJE,
                  KI BO V LUKSEMBURGU 20. 6. 2016.</title>
               </p>
               <p>Gradivo k tej točki smo prejeli od Vlade 16. 6. na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Na tej točki kar prosim ministrico, da nam predstavi ta izhodišča.</p>
               <p>Izvolite.</p>
            </sp>
            <sp xml:id="SDT7-OZZEU-redna-88-2016-06-17.sp2">

               <speaker>IRENA MAJCEN:</speaker>

               <p>Spoštovani predsednik Kamal Izidor Shaker, spoštovane poslanke in poslanci.</p>
               <p>Tokratni svet bo obravnaval dva pomembna zakonodajna dosjeja, ki bosta dolgoročno
               prispevala k čistejšemu zraku in zmanjševanju emisij.</p>
               <p>Prav tako bomo potrdili dvojne sklepe Sveta o krožnem gospodarstvu ter predvidoma,
               brez razprave, glede nezakonite trgovine s prostoživečimi živalskimi in rastlinskimi
               vrstami.</p>
               <p>Tudi tokrat bo na dnevnem redu vsebina povezana z nadaljnjimi aktivnostmi, po
               sprejetju Pariškega podnebnega sporazuma, kjer bomo sprejeli izjavo sveta glede
               njegove ratifikacije, hkrati pa bo komisija predstavila osnutek sklepa Sveta o
               ratifikaciji v imenu Evropske unije, ki je bil objavljen pred tednom dni.</p>
               <p>Pod točko razno bodo predstavljena poročila iz mednarodnih konferenc, podana pa bo
               tudi informacija o izidu razprave, ki so jo opravili prometni ministri glede emisij
               iz dizelskih vozil.</p>
               <p>Svet bo pričel razpravo o predlogu direktive za krepitev stroškovno učinkovitega
               zmanjšanja emisij, t.i. ETS direktiva, ki jo je komisija objavila lansko leto.
               Obravnava predloga pa intenzivno poteka na delovnih skupinah.</p>
               <p>Ministri se bomo tako seznanili s stanjem pogajanj ter podali nekatere politične
               usmeritve za nadaljnje delo, zlasti glede začrtanega dela ter osnovnega namena
               direktive, to je stroškovno učinkovitega zmanjšanja emisij, skladno z zavezami, ki
               smo jih podali na Pariški konferenci decembra lansko leto.</p>
               <p>Navedeni predlog predstavlja prvi korak pri uresničevanju cilja za zmanjšanje emisij
               toplogrednih plinov, za vsaj 40 % do leta 2030. Glavni elementi direktive, ki jih
               predlog spreminja so linearni faktor zmanjšanja emisij, delež pravic, ki se prodajajo
               na dražbi, določbe o brezplačni dodelitvi kuponov, zaradi zagotavljanja
               konkurenčnosti podjetij ter podpora za inovacije. Ključni poudarek je v tem, da se na
               eni strani zaščiti konkurenčnost sektorjev, ki so najbolj izpostavljeni uhajanju
               ogljika in na drugi strani omogočanje stroškovno učinkovitega zmanjšanja emisij.</p>
               <p>Na tej osnovi bo prihodnje slovaško predsedstvo pripravilo prvo revidirano besedilo
               predloga, ki bo v nadaljnji razpravi vodilo do oblikovanja stališča Sveta. Pogajanja
               med Svetom in Evropskim parlamentom se bodo začela predvidoma v prvi polovici
               prihodnjega leta. Slovenija meni, da je nujno potrebno zagotoviti mednarodno
               konkurenčnost slovenske in evropske industrije, za katero obstaja tveganje
               premestitve emisij CO2 in hkrati upoštevati specifike držav članic. Tudi zaradi
               navedenega je Slovenija zadržana do linearnega zmanjšanja referenčnih vrednosti, brez
               upoštevanja panožnih specifik, smisel tehnološke dosegljivosti in ekonomske
               sprejemljivosti zmanjšanja emisij. Slovenija bo tudi zagovarjala stališče, da naj se
               količina pravic, ki bodo dane na dražbo, ohrani vsaj na obstoječem nivoju zaradi
               zastavljenih ciljev zmanjšanja toplogrednih plinov in uresničevanja le-teh. <stage type="mag"/><stage>(nadaljevanje)</stage> Kar se tiče spodbujanja
               tehnoloških inovacij, Slovenija meni, da mora biti le-to pregledno in dosegljivo tudi
               za manjše članice Evropske unije.</p>
               <p>In potem v 2. točki dnevnega reda, to je Predlog Direktive Evropskega parlamenta in
               Sveta o zmanjšanju nacionalnih emisij za nekatera onesnaževala zraka. Ministri bomo
               razpravljali o predlogu direktive, ki določa cilje zmanjševanja emisij za nekatera
               onesnaževala zraka za obdobje do leta 2030, t.i. NEC direktiva in stanju pogajanj z
               Evropskim parlamentom. Prvotno je bilo mišljeno, da bomo v Svetu potrdili sporazum,
               ki naj bi ga dosegla Svet in parlament, vendar žal na trialogu, ki je potekal
               prejšnji teden, sporazum ni bil dosežen. Po naših informacijah si predsedstvo
               prizadeva za sporazum z Evropskim parlamentom, vendar žal do njega ni prišlo in bodo
               še nadaljnja pogajanja. Tako, da bomo na Svetu razpravljali oziroma potrdili
               pripravljenost na nadaljevanje pogajanj o predlogu, da bi bil še ta sprejet v prvem
               branju. Slovenija je sicer podpirala sprejetje predloga direktive, ki določa cilje
               zmanjševanja emisij za nekatera onesnaževala do leta 2030 v prvi obravnavi, ob pogoju
               da so zanjo cilji v prilogi 2 realni in dosegljivi. Čimprejšnje sprejetje predlagane
               direktive je pomembno zlasti zaradi vpliva onesnaženega zraka na zdravje. Enako
               pomembno pa je tudi to, da bodo lahko države članice dejansko znižale emisije, kar
               pomeni, da morajo biti strožji cilji zmanjšanja emisij določenih onesnaževal zanje
               izvedljivi.</p>
               <p>Potem je 3. točka, sklepi Sveta akcijski načrt o krožnem gospodarstvu, zaprtje zanke.
               Kar se tiče na nezakonodajnih aktivnostih, bomo sprejeli sklepe Sveta o akcijskem
               načrtu za krožno gospodarstvo, ki ga je decembra lansko leto sprejela Evropska
               komisija. O tem akcijskem načrtu smo tudi v Državnem zboru že veliko govorili, tako
               da ocenjujem, da podrobna predstavitev ni potrebna.</p>
               <p>Sklepi sveta predstavljajo odziv Sveta na akcijski načrt, za katerega imamo podrobno
               stališče. Sklepi sveta, ki jih bomo potrdili, potrjujejo da je krožno gospodarstvo
               tisto, ki lahko spodbuja konkurenčnost gospodarstva v Sloveniji, zato Slovenija
               podpira akcijski načrt in tudi sama prepoznava, da je na tem področju treba voditi
               aktivno politiko. Ključno vlogo države vidimo v zagotavljanju pogojev za realizacijo
               razvojnih pobud in razvoj inovacij, ustvarjanju okvira za povezovanje deležnikov ter
               izboljšanju politik ravnanja z zemljišči, vodami, odpadki, energijo in izdelki. Ob
               tem je spoštovanje hierarhije ravnanja z odpadki ključnega pomena, kot to tudi
               poročajo predloženi sklepi sveta. V tem okviru bi še posebej rada izpostavila pomen
               lokalno proizvedenih dobrin, hrane in storitev. Na ta način se lahko hitro in
               neposredno pokaže kako pravilna naslovitev celotnega življenjskega cikla izdelka
               vpliva na vzorce proizvodnje in potrošnje ter posledično na ustrezen razvoj
               gospodarstva. Seveda pa je treba za to tudi na evropski ravni ustvarjati in
               zagovarjati primerne politične in zakonodajne okvirje za ukrepe na področju izdelkov,
               trga in ravnanja z odpadki.</p>
               <p>Slovenija bo zato skladno s sprejetim stališče obravnavane sklepe podprla.</p>
               <p>4. točka so sklepi Sveta o akcijskem načrtu za boj proti nezakoniti trgovini s
               prostoživečimi vrstami. Seveda bo Slovenija te sklepe podprla. Zadnje poročilo o
               stanju biodiverzitete v Evropski uniji ugotavlja, da prihaja do velikega upada
               nekaterih rastlinskih in živalskih vrst in to prav zaradi nezakonite trgovine in
               naraščajočega mednarodnega organiziranega kriminala. Evropa je namreč en od namembnih
               trgov in tranzitno središče nezakonite trgovine za druge regije, kot tudi regija iz
               katere izhajajo nekatere vrste, ki so predmet nezakonite trgovine. Z akcijskim
               načrtom naj bi se okrepilo izvajanje skupnih mednarodnih zavez in enovitejše
               izvajanje pravil po vsej Evropski uniji. Slovenija pozdravlja navedeni akcijski
               načrt, saj je že do zdaj aktivno sodelovala pri sprejetju, tako resolucije Združenih
               narodov na to temo, kot tudi trajnostnih razvojnih ciljev v okviru Agende
               trajnostnega razvoja do 2030.<stage type="mag"/><stage>(nadaljevanje)</stage> Poleg tega, v Sloveniji že od leta 2002 deluje medresorska
               delovna skupina za preprečevanje nezakonite trgovine z ogroženimi prostoživečimi
               živalskimi in rastlinskimi vrstami, ki vključuje policijo, carino, inšpekcije in
               upravne organe MOP. Trenutno v Sloveniji ne beležimo večje nezakonite trgovine ali
               organiziranega kriminala s prostoživečimi vrstami, ki so ogrožene v svetovnem merilu.
               Ugotavljamo pa posamezne primere nezakonitega nabiranja zavarovanih vrst na
               nacionalni ravni ter primere njihovega razmnoževanja in prodaje, tako znotraj
               Evropske unije, kot širše.</p>
               <p>Pod 5. točko je izjava Sveta o stanju ratifikacije Pariškega sporazuma, to je
               politična razprava, in kot vedno, bomo tudi tokrat razpravljali o nadaljnjih
               aktivnostih po sprejemu podnebnega sporazuma. Na dnevnem redu je sprejetje izjave
               glede ratifikacije Pariškega sporazuma, hkrati bo Komisija zgolj predstavila osnutek
               sklepa Sveta o ratifikaciji Pariškega sporazuma v imenu Evropske unije. Besedilo
               izjave, ki jo bomo sprejeli, omogoča ratifikacijo Pariškega sporazuma na ravni Unije
               in držav članic v najkrajšem možnem času in sicer z namenom, da bi postali
               pogodbenice do datuma, ko bo sporazum pričel veljati. Izjava vsebuje tudi upoštevanje
               ustavnih in drugih določil držav članic za izvedbo postopka ratifikacije. Slovenija
               se zavzema za ambiciozno časovnico za ratifikacijo Pariškega sporazuma, a hkrati
               podpira navedeno pravno uravnoteženost izjave. Tako predmetna izjava kot osnutek
               sklepa Komisije za ratifikacijo Pariškega sporazuma v imenu Evropske unije omogočata
               izvedbo ratifikacije pred sprejetjem notranje izvedbene zakonodaje Evropske unije in
               držav članic za podnebno energetski okvir do 2030. Slovenija bo morala za
               ratifikacijo sporazuma pripraviti zakon o ratifikaciji, za kar po izkušnjah sodeč
               potrebujemo v Sloveniji približno 6 mesecev. Osnutek zakona bomo pripravili že v
               naslednjih tednih, po ambiciozni časovnici bi lahko zakon sprejeli v prvih mesecih
               2017.</p>
               <p>Pod točko razno gre za emisije dušikovih oksidov NOx iz dizelskih goriv, potem gre
               poročilo Evropske komisije o boljši implementaciji evropske okoljske zakonodaje in
               sporočilo Komisije na temo endokrinih distruptorjev, torej hormonskih motilcev.</p>
               <p>Toliko za uvod.</p>
               <p>Hvala.</p>
            </sp>
            <sp xml:id="SDT7-OZZEU-redna-88-2016-06-17.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Zdaj pa odpiram razpravo in kot prvi ima besedo gospod Jožef Horvat.</p>
               <p>Izvolite.</p>
            </sp>
            <sp xml:id="SDT7-OZZEU-redna-88-2016-06-17.sp4">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik.</p>
               <p>Najprej bi želel reči, da je pohvalno, da pride ministrica pred ta odbor. Nismo
               pogosto tega vajeni, tako da to je dober zgled za druge ministre in ministrice, jaz
               si to vedno želim, da pride minister, ministrica, pristojna za določeno področje in
               da poslancem predstavi izhodišča.</p>
               <p>Vprašanje sem imel, pa ste mi pravzaprav že odgovorili. To je seveda ratifikacija
               mednarodnega podnebnega sporazuma, se pravi leta 2017 približno. Jaz bi si želel
               hitreje, ampak razumem. Vlada pa je edina, edina, ki lahko Državnemu zboru predlaga
               zakon o ratifikaciji mednarodne pogodbe. Francija je to naredila v tem tednu. Je,
               ne?</p>
               <p>Pa še eno čisto kratko vprašanje. Govorili ste o nezakonitem trgu, trgovanju, katere
               slovenske živali in rastline so predmet tega nezakonitega trgovanja.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-88-2016-06-17.sp5">

               <speaker>PREDSEDNIK KAMAL IZIDOR SHAKER:</speaker>

               <p>Gospa ministrica, izvolite.</p>
            </sp>
            <sp xml:id="SDT7-OZZEU-redna-88-2016-06-17.sp6">

               <speaker>IRENA MAJCEN:</speaker>

               <p>Hvala za vprašanje oziroma za komentarje.</p>
               <p>Trenutno v Sloveniji ne beležimo večje nezakonite trgovine ali organiziranega
               kriminala s prostoživečimi vrstami, ki so ogrožene v svetovnem merilu. Ugotavljamo pa
               posamezne primere nezakonitega odvzema zavarovanih vrst iz narave ter primere
               njihovega razmnoževanja in prodaje, tako znotraj Evropske unije kot tudi širše. Tako,
               da pozorni moramo biti na te dogodke. Bila je izvedena akcija v letu 2015.<stage type="mag"/> <stage>(nadaljevanje)</stage> V času trajanja akcije je
               bilo storilcem skupno odvzeto 613 kilogramov prstacev, to so te školjke, od tega je
               bilo v Sloveniji odvzetih 30 kilogramov, tako da ta trgovina bo še naprej pod
               nadzorom, v smislu ukrepov ustreznih institucij, veliko pa lahko naredimo v
               preprečevanju te trgovine tudi državljani, ko mogoče opazimo, da je v nekem okolju ta
               izplen, gre predvsem tudi za rastlinske vrste, seveda velik.</p>
               <p>Hvala.</p>
            </sp>
            <sp xml:id="SDT7-OZZEU-redna-88-2016-06-17.sp7">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Zaključujem razpravo in dajem na glasovanje naslednji predlog sklepa: Odbor za zadeve
               Evropske unije se je seznanil z izhodišči za udeležbo delegacije Republike Slovenije
               na zasedanju Sveta Evropske unije za okolje, ki bo v Luksemburgu 20. 6. 2016 in jih
               podprl. Pričenjam glasovanje, glasovanje poteka in zaključujem glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Predstavnicam Ministrstva za okolje in prostor, ministrici se najlepše zahvaljujem za
               predstavitve.</p>
               <p>Končujem 4. točko dnevnega reda in 88. sejo odbora. <title>Seja se je končala 17. junija
                  2016 ob 17.41.</title>
               </p>
            </sp>
         </div>
      </body>
   </text>
</TEI>

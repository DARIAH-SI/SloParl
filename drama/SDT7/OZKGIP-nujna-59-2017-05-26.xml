<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZKGIP-nujna-59-2017-05-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9764557D9D9D9322C12581290036825C</idno>
               <idno type="custom" subtype="day">5F23C4E57EA65449C1258133003F91D0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=5F23C4E57EA65449C1258133003F91D0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-59-2017-05-26.OZKGIP" n="59">
               <name>nujna seja</name>
               <date when="2017-05-26"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-59-2017-05-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-59-2017-05-26.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO IN PREHRANO</stage>
            <stage type="session">59. nujna seja</stage>
            <stage type="date">(26. maj 2017)</stage>
            <stage type="chairman">Sejo je vodil Tomaž Lisec, predsednik Odbora za kmetijstvo, gozdarstvo in
            prehrano. </stage>
            <stage type="time">Seja se je pričela ob 9.32.</stage>


            <sp xml:id="SDT7-OZKGIP-nujna-59-2017-05-26.sp1">

               <speaker>PREDSEDNIK TOMAŽ LISEC:</speaker>

               <p>Spoštovane kolegice, spoštovani kolegi, cenjeni gostje, minister, državna sekretarka,
               ostali vabljeni prisotni, najprej vas vse lepo pozdravljam.</p>
               <p>Pričenjam 59. nujno sejo Odbora za kmetijstvo, gozdarstvo in prehrano. Zaenkrat imamo
               eno obvestilo o odsotnosti. Danes bo manjkala gospa Violeta Tomić. Nadomestil
               zaenkrat nimam.</p>
               <p>Zato prehajamo na <title>določitev dnevnega reda</title> seje odbora. S sklicem seje 23.
               maja ste prejeli naslednji dnevni red: Problematika zaščite Terana. Ker do pričetka
               seje odbora nisem prejel predloga za spremembo dnevnega reda, je določen dnevni red
               seje, kot je bil določen tudi s sklicem. </p>
               <p>Tako prehajamo na obravnavo te točke. Poslanska skupina Slovenske demokratske stranke
               je 25. maja vložila zahtevo za sklic nujne seje odbora z navedeno točko dnevnega
               reda.</p>
               <p>Tako imamo prvo pooblastilo. Namesto članice mag. Tanje Cink je z nami Jani
               Möderndorfer. <stage>/ oglašanje iz dvorane/</stage> Ko je uvod.</p>
               <p>Kot gradivo k tej točki ste prejeli zahtevo Poslanske skupine Slovenske demokratske
               stranke s predlogom sklepa, ki naj bi ga odbor sprejel. Naknadno ste 25. 5. prejeli
               še opredelitev Vlade do zahteve Poslanske skupine SDS za sklic nujne seje odbora. Na
               sejo pa smo vabili: predlagatelja zahteve, Poslansko skupino Slovenske demokratske
               stranke, dr. Mira Cerarja, predsednika Vlade, ki se je opravičil, mag. Dejana Židana,
               ministra za kmetijstvo, gozdarstvo in prehrano, Kmetijsko-gozdarsko zbornico
               Slovenije, poslance in poslanke iz Republike Slovenije v Evropskem parlamentu,
               opravičil se je gospod Franci Bogovič, ter pa dr. Zorana Stančiča, vodje
               Predstavništva Evropske komisije v Sloveniji, ki se je prav tako opravičil. Naknadno
               smo 25. 5. na predlog Poslanske skupine Socialnih demokratov povabili še: Marjana Coljo, Civilna
               iniciativa za spoštovanje in zaščito Terana, Borisa Lisjaka, Združenje konzorcij
               kraških pridelovalcev vina, Davida Štoka, Društvo vinogradnikov in vinarjev Krasa,
               Dušana Brejca, Vinska družba Slovenije, ki se je opravičil, Kmetijski inštitut
               Slovenije, Urad Republike Slovenije za intelektualno lastnino, docent ter dr. Mojmira
               Wondro, Biotehniška fakulteta Univerze v Ljubljani, Trsničarsko zadrugo Vrhpolje z.
               o. o., dr. Bojana Pretnarja, Davorina Terčona, župana Občine Sežana, Marka
               Bandellija, župana Občine Komen in pa Silvana Peršoljo, direktorja vinske kleti
               Goriška Brda.</p>
               <p>Preden pa začenjam z razpravo, pa je kolega Primož Hainz proceduralno. Izvolite.</p>
            </sp>
            <sp xml:id="SDT7-OZKGIP-nujna-59-2017-05-26.sp2">

               <speaker>PRIMOŽ HAINZ (PS DeSUS):</speaker>

               <p>Hvala lepa za besedo.</p>
               <p>Gospod predsednik, seveda, jaz imam pripombo na sklic seje, ker, žal mi je sicer, da
               se v tehniko spuščam, ker po navadi sem rajši pri vsebini, ampak sklicali ste sejo
               komisije oziroma odbora v času seje Državnega zbora. Vedelo se je, najprej ste
               sklicali, da bo seja Državnega zbora ob dvanajstih, pa ste sklicali za dve uri,
               torej. Zdaj včeraj ste zvedeli pred deseto uro, da bo seja samo pol ure, ker je potem
               Državni zbor sklican zdaj naknadno ob desetih, in niste hoteli preklicati seje, torej
               prestaviti seje. In seveda, mislim, da je nekorektno ne do poslancev, ker mi smo tako
               ali tako tukaj in bomo pač odsedeli svojih 25 minut, ampak do vseh gostov, samo zato,
               da pač imate nek uvod pred kamerami in to neko predvolilno zgodbo. Mislim, da bi bilo
               treba misliti tudi na goste, če jih že povabite, da je to pač<gap n="…"/> 20 minut ali pa 25
               minut je le malo prekratko, da pridejo zaradi tega v Ljubljano.</p>
               <p>Hvala lepa.</p>
            </sp>
            <sp xml:id="SDT7-OZKGIP-nujna-59-2017-05-26.sp3">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Morda odgovor. Nismo prva seja odbora ali pa komisije, ki poteka v času Državnega
               zbora. Prej so bili tudi eni člani drugega odbora med nami. Spoštovani, jaz nisem
               odgovoren, da si predsednik Državnega zbora sam uzurpira pravico, da poslancem
               onemogoča delovni čas v ponedeljek dopoldne in popoldne, da ne želi delovanje
               Državnega zbora za petek popoldne in tako naprej in da sam lastno voljno premešča en
               dan pred sejo, sejo Državnega zbora iz 12. na 10. uro. Jaz sem verjel, da glede na
               zadeve, ki je bila na prejšnji seji istega odbora za isto tematiko, da bi v dveh urah
               in pol lahko določili, ampak je včeraj potem prišlo obvestilo predsednika Državnega
               zbora, prvič, da, vsaj glede na moje informacija se je sam odločil, da sejo prestavi
               iz 12. na 10. uro, in pa drugo stvar, bila sva tudi v stiku z ministrom, kar je prav,
               da povem, in sem šel tudi ministru na roko in zato danes ne bomo popoldne nadaljevali
               s sejo, ampak jo bomo nadaljevali v torek popoldne, če pa ne bi bilo tega
               proceduralnega predloga, pa verjamem, da bi sam že imel uvod in vsaj minister tudi
               uvodni odgovor. Kar se pa tiče vabljenih, mi smo vabljene vabili na predlog Poslanske
               skupine SD in smo včeraj z veliko večino, to pa lahko moje strokovne službe potrdijo,
               govorili in jih obvestili, potem ko je bilo obveščeno, da bo ob 10. uri seja
               Državnega zbora, da bo verjetno zjutraj samo uvod, potem pa bojo o nadaljevanju seje
               prisotni. In nekaterih ravno zaradi tega razloga danes ni med nami, drugi pa so si
               vzeli čas, kar zelo spoštujem, in so danes med nami. Upam, da sem dal vsaj približno
               celovit odgovor.</p>
               <p>Zdaj pa, če je, če ni več drugih proceduralnih predlogov, predlagam, da začnemo z
               razpravo. Najprej pa dovolite, da sam v imenu predlagateljev predstavim zahtevo za
               sklic nujne seje. Kot je bilo danes že povedano, smo se s skoraj isto tematiko že
               srečali na seji Odbora za kmetijstvo in tudi seji Odbora za zadeve Evropske unije 2.
               februarja letos, ko smo vsi skupaj razmišljali, da moramo imeti celovit in pa za
               slovenski Teran enoten nastop, da preprečimo sprejetje delegiranega akta. In te seje
               danes ne bi bilo, če nas ne bi presenetila novica s strani Evropske komisije, ko je
               javno dala, da je delegirani akt tako rekoč tik pred sprejetjem. Da smo bili enotni,
               govorijo tudi strinjanja vseh prisotnih na tisti seji, da se naredi vse za zaščito Terana in vzpostavi
               nujnost ustreznega ukrepanja. Še več, če dovolite, bili so sprejeti sklepi, ki
               podpirajo ohranitev celovite zaščite označba <q>"Poreklo za slovensko vino Teran"</q> in da
               se podpira Vlado pri nasprotovanju podelitve izjeme za hrvaške pridelovalce s strani
               Evropske komisije ter da pozivamo Vlado in ministrstvi, da uporabijo vsa politična in
               pravna sredstva za ohranitev ekskluzivne uporabe imena Teran, samo z zaščito vina s
               planote Kras v Sloveniji. Kot rečeno, pa imamo tukaj delegirano uredbo Evropske
               komisije, ki omogoča, da se hrvaškim proizvajalcev vina, da pod zaščitenim imenom
               porekla Hrvaška, Hrvatska Istra svoje vino označi z imenom sorte vinske trte Teran,
               obe imeni pa morata biti na istem vidnem polju in Hrvatska Istra mora pisati z
               večjimi črkami kot Teran. Poleg tega pa ta delegirani govori tudi, da se akt
               uporablja že ob 1. julija 2013. V uvodu bi predlagatelji radi še enkrat spomnili, da
               je Vlada Republike Slovenije 15. julija 2015 obravnavala informacijo o vinu Teran, da
               ima nacionalno zaščito že več kot desetletij in da je Vlada, takrat Ministrstvo za
               kmetijstvo, gozdarstvo in prehrano, naložila, da vztraja pri zaščiti, brez
               kakršnekoli izjeme glede uporabe zaščitenega imena za druge pridelovalce vina.
               Poudarila je tudi, da je zaščita Terana tudi del kulturne dediščine in nacionalne
               identitete ter bistvenega ekonomskega pomena za Kras. In zakaj smo se odločili za to
               sejo? Mi verjamemo, da je strokovna javnost resnično naredila vse, da vsi ti dopisi,
               srečanja s predstavniki, evropskih poslancev, Evropske komisije in vseh ostalih, da
               so imeli zelo dober namen v zaščiti imena Teran. Jaz moram reči, da sem prebral kar
               nekaj teh zadev, ki so jih tako civilna združenja poslala kot pripombe na delegiran
               akt, ampak dejstvo je, da stroka je naredila svoje, pred nami pa je delegiran akt, ki
               na žalost daje Hrvaški določene izjeme. In zakaj smo se odločili? Pa dovolite, da
               citiram ministra Dejana Židana iz seje 2. 2. <stage>(citiram)</stage>: <q>"Na začetku kljub vsemu je
               potrebno povedati nekaj stvari in to je, da Teran je bil, Teran je in Teran bo samo
               slovensko vino. Še enkrat, Teran je bil, Teran je in Teran bo samo slovensko vino."</q>
               In tako naprej. Po drugi strani pa v zadnjih dneh po sprejetju tega delegiranega akta
               se tudi v medijih pojavljajo spini, češ Hrvatje nam niso vzeli Terana, kar pa gre za
               popolno drugo zgodbo, kot je sklep Vlade in kot je bila tudi preko naših sklepov
               odbora zgodba zaželena, torej da je Teran, kot je rekel minister, izključno naš.
               Ampak, če pogledamo delegiran akt, izključno ni Teran v lasti Republike Slovenije,
               kajti napoveduje se tožba in mi v Poslanski skupini SDS sprašujemo, zakaj tožba, če
               pa je Teran naš. Če bo tožba, pomeni, da je delegiran akt v nasprotju z našo zaščito.
               Potem pa bi želeli morda v nadaljevanju seje tudi vprašanje, koliko bo ta tožba
               stala, katere odvetniške pisarne pri tem sodelujejo in kdo bo odgovarjal, če vse to
               zgubimo. Za zaključek pa dovolite še dva stavka. Ker smo včeraj popoldne dobili
               opredelitev s strani Vlade glede naše zahteve za sklic nujne seje, je Vlada sama
               zapisala: <q>"Z delegirano uredbo komisija Hrvaški omogoča izjemo za označevanje sorte
               vinske trte Teran na vinih, pridelani v Hrvaški Istri, in ponovno Vlada poudarja, da
               sprejemu te delegirane uredbe ves čas izrecno nasprotuje."</q> V nadaljevanju je še več
               poudarkov, kaj vse lahko to pomeni za pridelovalce Terana na Slovenskem. Od tega, da
               ne bi bil problem samo za zaščito slovenskega Terana, ampak glede na to, da poznamo
               zgodbe, kako nas Hrvatje, razen tu pa tam na rokometnem igrišču, vedno premagajo, nas
               je strah, da po tem, ko bo ta delegiran akta sprejet, da bodo posledice še slabše.
               Primer.  Včeraj sem dobil
               en klic, ko me je en vinar vprašal: <q>"Ja, nekaj mora biti bolj označeno kot drugo
               oziroma z večjimi črkami. Kaj pa če bodo tiste male črke boldirane?"</q> Samo kot
               medklic, kaj vse se lahko zgodi, ker poznamo kako Hrvaška vestno oziroma nevestno
               izpolnjuje svoje oziroma celo evropsko sprejete akte.</p>
               <p>Da en bom predolg, za zaključek dve zadevi. Če smo nesposobni ohraniti teran, me
               zanima kako bomo, kakšna bo zadeva glede arbitražnega sporazuma, in pa ključno
               vprašanje, spoštovani minister, jaz verjamem, da ste naredili vse, da teran ostane v
               slovenski lasti, ampak delegiran akt kaže, da je bil očitno nekdo drug na legalen ali
               nelegalen, legitimen ali nelegitimen način bolj uspešen od Slovenije. Skratka,
               delegirani akt daje pravico oziroma izjemo tudi Hrvaški in za katero verjamem, da jo
               bo, glede na to koliko poznamo njihovo delovanje, zelo spretno izkoristila in me je
               zelo strah za nadaljevanje zgodbe uspešnega, uspešne zgodbe terana v Sloveniji.
               Skratka minister, kaj in kako ste naredili od 2. februarja. Je nekaj že v
               kronologiji, mi pa pričakujemo, da se na ladji pomenite kaj in kako boste nadaljevali
               v nadaljevanju te zgodbe izročitve <stage>(?)</stage> terana, kajti slej kot prej bo ta delegiran
               akt de facto sprejet.</p>
               <p>Toliko za uvod.</p>
               <p>Sedaj pa, kot že rečeno, med nami pozdravljam tako ministra kot državno sekretarko pa
               dajem najprej v uvodu ministru, da spregovori. Približno slabih 15 minut minister,
               potem pa nadaljujemo drugič.</p>
               <p>Izvolite.</p>
            </sp>
            <sp xml:id="SDT7-OZKGIP-nujna-59-2017-05-26.sp4">

               <speaker>MAG. DEJAN ŽIDAN:</speaker>

               <p>Spoštovani gospod predsednik, spoštovane poslanke in poslanci, lep pozdrav tudi
               ostalim prisotnim.</p>
               <p>Imam samo gospod predsednik eno tehnično vprašanje. Če dobro razumem, ko bo minilo 15
               minut, mi boste dovolili tudi kasneje, ko se srečamo v torek, da nadaljujem?</p>
            </sp>
            <sp xml:id="SDT7-OZKGIP-nujna-59-2017-05-26.sp5">

               <speaker>PREDSEDNIK TOMAŽ LISEC:</speaker>

               <p>Tako.</p>
            </sp>
            <sp xml:id="SDT7-OZKGIP-nujna-59-2017-05-26.sp6">

               <speaker>MAG. DEJAN ŽIDAN:</speaker>

               <p>Najlepša hvala.</p>
               <p>Videli ste mojo izjavo, ki bi jo tu želel ponoviti in to mora biti jasno. Zaščiteno
               vino teran je bilo in je samo slovensko. To nikoli ni bilo sporno. To tudi ob samem
               sprejetju delegiranega akta ni sporno. Tisto kar je pa sporno, je pa podelitev izjeme
               za označitev vinske sorte. Mimogrede videli ste v vladnem gradivu, da v bistvu tudi
               sam sklic seje je napačen. Mi nimamo vinske sorte teran. Mi delamo teran iz sorte
               grozdja refošk. Tako da to nikoli ni bil predmet obravnave.</p>
               <p>Dovolite nekaj kronologije. Čeprav moram povedati, da bolj natančno bom govoril
               kasneje, ko želim prebrati. Namreč do mene prihaja več vprašanj, pogosto vprašanje,
               ki ga dobivam tudi od poslank in poslancev, tudi od splošne javnosti, je zakaj toliko
               truda, sploh za teran. Druga vprašanja, ki so tudi obratna, jih nakazujete tudi v
               sklicu seje – zakaj tako malo truda za teran. In potem tretje vprašanje, ki se tudi
               pogosto pojavlja - zakaj ni bil kompromis že davno sklenjen, o nečem kar je naše. O
               vsem tem želim zelo argumentirano govoriti. Na začetku pa dovolite naslednje.</p>
               <p>Teran je zaščiten v skladu z evropskim in slovenskim pravnim redom in teran je ob
               vstopu v Evropsko unijo, postal tudi del evropskega pravnega reda. To je prvo
               dejstvo. V fazi zaščite našega vina teran ni bilo s strani Hrvaške nobene kontra
               pobude, nobenih kontra argumentov, ki bi temu nasprotovali. To je tisti razlog, ki se
               običajno uporabi, če kdo nečemu nasprotuje. Kot drugo, v času pristopnih pogajanj,
               tudi ni bilo potem ključno vprašanje teran in Hrvaška tega vprašanja ni načenjala,
               čeprav je to tisti čas, ko se govori o izjemah. Za nekatera druga vina pa je to
               vztrajala in ni dobila izjeme. Tisto kar bi pa želel zelo natančno je, da pogledate
               tudi same preambule delegiranega akta, ki govori točno to kar smo mi že vedeli in so
               tudi visoki predstavniki na sestankih komisije že povedali, da je bila sprejeta
               predvidoma leta 2010 neka odločitev oziroma neke vrste nečedni dogovor in dogovor med
               predstavniki Evropske komisije in Hrvaške, ki se je pogajala, da Hrvaška umakne
                   zahtevo za teran, ker
               so ocenjevali, da za Slovenijo to politično in drugače ne bo sprejemljivo in da potem
               se bo še dodatna težava pri vstopu Hrvaške v Evropsko unijo pojavila in je bila dana
               neke vrste obljuba, da bodo to rešili na tehnični ravni takrat, ko bo Hrvaška že v
               Evropski uniji.</p>
               <p>Zakaj to tako zelo pogosto poudarjam? Zato, ker mi ne smemo pozabiti, da takrat, ko
               so potekala pogajanja med Evropsko komisijo in Slovenijo, je bila Komisija neke vrste
               naš agent, zastopala je naša stališča in očitno jih je zastopala na način, da mi ne
               samo, da nismo bili informirani, tudi nobene možnosti soodločati nismo imeli. To je
               prva od stvari, ki so nam izrazito sporne, s tem, da spoštovani predsednik, morate pa
               razumeti neobičajnost današnje seje in tudi seje v torek. Pogovarjali se bomo o
               stvareh, ki nekatere, vsaj nekatere so del tudi že pripravljene tožbe. Jaz sem kot
               pristojni minister do neke mere v dilemi, kako globoko lahko posamezne stari
               razložim, ker mi smo pred tem, da bomo vložili tožbo, ko jo bomo lahko. V tem
               trenutku je še ne moremo. S poglobljeno razpravo, ki bo odkrila še kakšno ozadje, sem
               ves čas na meji in tvegam, da se naša možnost na Evropskem sodišču zaradi kakšnega
               predčasnega razkritja pa tudi nekoliko zmanjša. Zato ne morem govoriti o vseh
               poudarkih, nekatera bistvena pa želim tudi povedati.</p>
               <p>Torej, leta 2013 se je na slovenskem trgu pojavilo vino, ki je imelo napis teran, pa
               ni bilo teran. Takrat je Slovenija seveda odreagirala kakor je potrebno znotraj
               Slovenije, obvestili smo tudi izven Slovenije tiste, ki jih je potrebno obvestiti in
               takrat so se pojavila tudi vprašanja ali je teran slovensko vino ali ni, je zaščiteno
               ali bo izjema, ne bo izjeme za Hrvaško na različnih ravneh Evropske unije, tako v
               parlamentu, kakor tudi komisiji, kakor tudi na strokovnih odborih. V torej vam bom
               prebral vse odgovore. Bilo je več odgovorov. Vsi odgovori so kazali na to, da je zelo
               jasno stališče tedanje komisije, ki je drugačna kot sedanja, da je teran samo
               slovenski, kar je tako in tako, in drugo, da Hrvaška ni vložila nobene vloge za
               izjemo v pravem času. Tako kažejo odgovori Evropske komisije.</p>
               <p>Jaz vem, da se nas sedaj sprašuje zakaj se Slovenija ni začela, ne vem kdaj, leta
               2012/13 pogajati ali pa 2014 in 2015. Ampak kako se pogajate o nečem kar je tvoje?
               Zakaj sklepati kompromise o nečem kar je tvoje. In to je nedvoumno tudi komisija sama
               povedala. Sam sicer na ministrstvu ne najdemo nobenih, tako da bi bili nam dostopne,
               informacij, da bi potekali kakršnikoli pogovori leta 2012 in 2013, ko še ni bilo
               sedanje sestave ministrstva, ampak v sedanji sestavi pogovori niso potekali, zato,
               ker je v bistvu teran naša zaščita.</p>
               <p>Nekje sredi leta 2014 je prišlo iz hrvaškega uradništva do našega uradništva
               vprašanje oziroma prošnja za razpravo o teranu na trilateralnem srečanju – slovensko,
               hrvaško uradništvo in še komisija. O nečem, kar je naše. Povsem legitimno je, da je
               bil ta pogovor zavrnjen. Nekoliko kasneje prišlo podrobno vprašanje s strani komisije
               in takrat smo mi povedali kako pa naj gremo v pogovore, če imamo teran in kar je bolj
               pomembno, takrat smo tudi kontaktirali predstavnike slovenskih proizvajalcev terana
               in so nam zelo jasno povedali <q>"nimate te pravice"</q>, kar je povsem jasno. Glede na ta
               odgovor kasneje tudi ni bilo nobenih prošenj s strani komisije, da bi se v bistvu
               tovrstni sestanki dogodili.</p>
               <p>Mi smo bili leta 2014 nekje v bistvu pred dejstvom, tu bi se rad zahvalil tudi našemu
               uradništvu, da so odkrili, da se je začel pojavljati delegiran akt, ki je bil v
               bistvu na nek pospešen postopek dal Hrvaški izjemo, ne takšno kot je sedaj, ampak
               bistveno slabšo, že v letu 2014. Takoj ko smo ugotovili smo odreagirali po več
               ravneh. To bom kasneje prebral, ker je zaradi vedenja in tudi zaradi zgodovinskega
               spomina pomembno, da preberem, ampak takrat smo odreagirali na vseh ravneh, tako na
               ravni naših strokovnih služb, na ravni državne sekretarke in kontra generalnega
               direktorja, pristojnega direktorata in na najvišji ravni, ravni pristojnega ministra
               in komisarja. Takrat se je začela v bistvu izrazito intenzivno razprava med komisijo
               in nami. Težava te
               komisije je bila, da mi do mislim, da spomladi leta 2017, nismo dobili <gap n="…"/></p>
               <p>Tri minute? Potem pa bi jaz tako naredil - te tehnikalije bi na koncu povedal
               naslednjič, ko se vidimo, gospod predsednik. Danes bi pa rad naslednje povedal. Teran
               je slovensko vino in bo slovensko vino. Tudi po tem delegiranem aktu je še vedno
               slovensko vino. Izjema, ki jo je komisija sprejela, je unikatna. Nikoli do sedaj niso
               sprejeli takšne izjeme, da bi se posebej dodatno označevali, da gre v bistvu za neko
               drugo vino kakor je tu označeno s hrvaška Istra. Ampak to nam je nezadostno. Mi še
               vedno mislimo, da obstaja možnost, da kupec tega ne zazna in pride do škode za naše
               vinarje.</p>
               <p>V času, ko smo branili interese slovenskih vinarjev, se je nekaj dogodilo. Torej
               mnenje komisije se je delno spremenilo. Drugič, prepoznavnost slovenskega terana se
               je povečala, kar mislim, da bodo lahko tudi slovenski vinarji povedali. Povečanje
               prepoznavnosti pa pomeni tudi večje povpraševanje in ima tudi določen vpliv na ceno.
               Naslednje, ne verjamem, da bi kdorkoli pri zdravi pameti ob nasprotovanju lastnikov,
               ker vsebinski lastnik zaščite so seveda tisti, ki proizvajajo teran in ob tem, da je
               zaščita slovenska, pristal na kompromis in na zmanjšanje svoje pravice in tisto kar
               smo počeli je, da od leta 2014, ko je zadeva postala javna, trdno branimo slovenska
               stališča.</p>
               <p>Rad bi vam povedal, da nekaj dni nazaj sem dobil tudi osebno pismo od komisarja
               Hogana. On je pač zaključil na ta način, ker je tudi sam ugotovil, da je Slovenija
               izjemno trdo in z izjemnimi argumenti branila, hkrati pa tudi dostojanstveno. Ampak
               je tudi razložil zakaj se je on tako odločil, vendar je priznal, da v bistvu so bili
               vloženi maksimalni napori z naše strani. Vendar sam nisem zadovoljen. Jaz nisem
               zadovoljen s kompromisom v katerega bi morali iti. Jaz priznam, da je trenutno stanje
               boljše kot je bilo v preteklosti, vendar vidim absolutno potrebo, da poteka borba za
               slovenski teran še naprej. Ne pristajam, ne smemo pristati na zaščito, ki ima neko
               izjemo. Naša borba v tem trenutku mora potekati na več ravneh. Prva raven je seveda
               tožba, tožba se lahko vloži, ko bo delegiran akt objavljen v Uradnem listu, ne morejo
               ga pa še objaviti dokler ne gre skozi svet in skozi parlament. Vendar, da bi tam mi
               uspeli zaustaviti, je iluzorno pričakovati, ker večina, ki je zahtevana in
               opredelitev proti komisiji, to je v bistvu komisija nemogoče. Vendar, postopek mora
               biti izpeljan in takrat, ko bo akt objavljen, bomo mi šli tudi predčasno v vložitev
               tožbe proti tej odločitvi komisije.</p>
               <p>Naslednjič vam bom zelo jasno povedal, da to ni unicum. Na leto evropske države
               vložijo proti odločitvam komisije do 40 tožb. So tudi uspešne. Tudi v primeru vin in
               zaščit so bile že tožbe in so bile uspešne. Torej mi nekaj počnemo kar samozavestne
               države pač počnejo, če verjamejo, da imajo prav. Jaz mislim, da to kar počnemo je
               koristno. Ni enostavno. Zelo se osebno izpostavljam, zelo se ministrstvo, zelo se
               Vlada izpostavlja, vsi delujemo, ampak jaz dejansko mislim, da ne smemo skloniti
               glave, ne skleniti kompromisov tam kjer jih je nemogoče sklepati in bi sam osebno si
               želel, da bi bilo takšno ravnanje povsod prisotno, ne samo pri vinu teran.</p>
               <p>Gospod predsednik nekako mi javljate, da moram utihniti?</p>
            </sp>
            <sp xml:id="SDT7-OZKGIP-nujna-59-2017-05-26.sp7">

               <speaker>PREDSEDNIK TOMAŽ LISEC:</speaker>

               <p>Ne, ura javlja spoštovani minister.</p>
               <p>Dovolite pa, da preden zaključim, nekaj tehničnih zadev spoštovani minister. Jaz
               upam, da bo v nadaljevanju seje razprava predvsem o zadevah, ki so se zgodile po 2.
               februarju 2017, po naši seji odbora. Jaz moram reči, da tisti, ki smo imeli čas, smo
               si pregledali celotno kronologijo, tako v tem odgovoru kot tudi vaše besed iz
               prejšnje seje. Tako da bi resnično prosil, da se koncentriramo od tiste seje 2.
               februarja dalje do sedanjega stanja in potem kaj lahko in kaj se predvideva v
               nadaljevanju, da se ne bomo predolgo ukvarjali z zgodovino ampak da bomo raje
               pogledali kaj lahko naredimo v prihodnosti.</p>
               <p>Zdaj pa bi prekinil sejo, pardon. Glede na to, da smo se z nekaterimi dogovarjali kaj
               in kako naprej, sicer bi bilo po kronologiji možno nadaljevati s sejo tudi danes po
               seji Državnega zbora, ampak sem dobil vljudne prošnje z različnih smeri, da če je
               možno, da danes seje ne nadaljujemo. Zato v sodelovanju oziroma v dogovoru z
               določenimi poslanskimi skupinami, bomo sejo nadaljevali v torek ob 15. uri.  Vsem skupaj želim lep
               vikend, pa tudi hvala za udeležbo in upam, da se vidimo v torek ob 15. Uri.</p>
               <p>Srečno. <stage type="time">(SEJA JE BILA PREKINJENA 26. MAJA 2017 OB 10.01.)</stage>
               </p>
            </sp>
         </div>
      </body>
   </text>
</TEI>
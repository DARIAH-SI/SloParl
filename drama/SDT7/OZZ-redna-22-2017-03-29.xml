<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZ-redna-22-2017-03-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EB8A17FA631CB00BC12580E30031E674</idno>
               <idno type="custom" subtype="day">4D06242619D919F9C12580F7003A544F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=4D06242619D919F9C12580F7003A544F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-redna-22-2017-03-29.OZZ" n="22">
               <name>redna seja</name>
               <date when="2017-03-29"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-redna-22-2017-03-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-redna-22-2017-03-29.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZDRAVSTVO</stage>
            <stage type="session">22. seja</stage>
            <stage type="date">(29. marec 2017)</stage>
            <stage type="chairman">Sejo je vodil Tomaž Gantar, predsednik Odbora za zdravstvo.</stage>
            <stage type="time">Seja se je začela ob 14.02.</stage>


            <sp xml:id="SDT7-OZZ-redna-22-2017-03-29.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vsi vabljeni in prisotni na današnji
               seji odbora, lep pozdrav vsem! Pričenjamo z 22. redno sejo Odbora Državnega zbora
               Republike Slovenije za zdravstvo, sklicano na podlagi 47. člena Poslovnika Državnega
               zbora.</p>
               <p>Najprej obvestilo. Danes je zadržan gospod Danijel Krivec.</p>
               <p>Prehajamo na določitev dnevnega reda seje odbora. In sicer ste s sklicem seje dne 22.
               1. prejeli predlog dnevnega reda seje odbora, dve točki in sicer: 1. problematika
               čakalnih dob v zdravstvu in 2. Razno. Ker pa odbor na 21. seji ni bil sklepčen sem
               dnevni red že sklicane 22. redne seje razširil še z naslednjo točko dnevnega reda, to
               je Revizijsko poročilo, učinkovitost upravljanja z medicinsko opremo s poudarkom na
               dragi medicinski opremi. Revizijsko poročilo je bilo objavljeno tudi na spletni
               strani Državnega zbora. Ta točka je bila umeščena na dnevni red tudi zaradi predloga
               Komisije za nadzor javnih financ, ki je predlagala pač obravnavo te točke dnevnega
               reda na matičnem delovnem telesu.</p>
               <p>Torej, predno dam na glasovanje takšen razširjen dnevni red, želi kdo v imenu
               poslanske skupine razpravljati? V kolikor ne, potem dajem ta razširjen dnevni red na
               glasovanje. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je razširjen dnevni red sprejet.</p>
               <p>Prehajamo na <title>1. TOČKO DNEVNEGA REDA SEJE ODBORA - TO JE PROBLEMATIKA ČAKALNIH
                  DOB V ZDRAVSTVU.</title> Gradivo z dne 14. 3. je objavljeno na spletni strani
               Državnega zbora s sklicem. Dodatno ste na e-klop prejeli gradivo Ministrstva za
               zdravje, to je informacija o realizaciji enkratnega programa zmanjševanja čakalnih
               dob in števila čakajočih pacientov za izbrane vrste zdravstvenih storitev v letu
               2016.</p>
               <p>Besedo dajem najprej predlagatelju gradiva, <stage type="mag"/><stage>(nadaljevanje)</stage> prim. mag. Dorijanu Marušiču za predstavitev te točke
               dnevnega reda in razmišljanja o čakalnih dobah. Izvolite.</p>
            </sp>
            <sp xml:id="SDT7-OZZ-redna-22-2017-03-29.sp2">

               <speaker>MAG. DORIJAN MARUŠIČ:</speaker>

               <p>Spoštovani gospod predsednik odbora, cenjeni kolega, spoštovane poslanke, poslanci,
               predstavnice ministrstva, državni sekretarki, vsi ostali!</p>
               <p>Najprej bi se rad zahvalil dr. Tomažu Gantarju za pogum in pa za predanost
               prepričanju temu, da so državljani naša glavna skrb v zdravstvenih sistemih. Upam, da
               je 5 let od zaključka mojega mandata dovolj veliko obdobje, da se ne bomo pogovarjali
               kaj sem ali kaj nisem naredil ampak, da sem danes predvsem v vlogi strokovnjaka,
               priznanega vsaj v mednarodnem prostoru, zanesljivo internista, kardiologa, ki letno
               opravi okoli tisoč 600 pregledov in žalost tudi enega čakajočih v zdravstvenem
               sistemu v Sloveniji.</p>
               <p>Moj osnovni namen ni, da bi kakorkoli kritiziral ali pa napadal ukrepe ampak morda,
               da bi na podlagi današnje razprave odprli oči tistim, ki bi morali najbolj se odzvati
               v tem danem trenutku. Daleč od tega, da bi potrebovali današnjo sejo zato, da bi
               izzvali gospo ministrico, ampak recimo, če je pol milijona čakajočih ne dovolj velik
               problem za to, da predsednik Vlade in pa finančna ministrica odreagirata, potem pa se
               sprašujem kaj bi lahko bil večji problem.</p>
               <p>Moja dolžnost glede na doseženo pozicijo, ki jo imam v mednarodnem prostoru je, da
               opozarjam v kakšni nevarni situaciji je danes zdravstveni sistem in da so potrebne
               zelo hitre in velike poteze v zdravstvenem sistemu. To presega možnosti in zmožnosti
               ministrice za zdravje. Namreč vsem je znano, da se sredstva za zdravstvo zmanjšujejo,
               vsem je znano, da delež javnih sredstev se zmanjšuje. Mislim, da je zadnja številka
               okoli 8,7 % bruto družbenega proizvoda, ki se za zdravstvo nameni. Če so bile Pro
               Bono ambulante včasih ena lastovka v Ljubljani, jih imamo danes že 6, kar govori, da
               je univerzalnost prizadeta. Torej na nek način ob vseh izgubah izvajalcev v zadnjem
               letu lahko rečemo, da je zdravstveni sistem v tem <stage>/ nerazumljivo/</stage>, solidarnosti,
               pravičnosti, enakosti in univerzalnosti močno prizadet. Vsem tem pa je skupna
               dostopnost.</p>
               <p>Po neuradnih podatkih, kajti uradnih podatkov v zdravstvenem sistemu od februarja
               2015 nimamo, naj bi čakalo okoli pol milijona ljudi na zdravstvene in zobozdravstvene
               storitve, torej lahko rečemo karikirano vsak četrti Slovenec ali Slovenka čaka na
               neko storitev, kar pomeni pri povprečno veliki družini, da ima vsaka družina enega
               čakajočega. Jaz nalašč uporabljam te številke, da bi morda pobudil zavedanje kako
               velik problem je dostopnost v zdravstvenem sistemu.</p>
               <p>Zakaj v bistvu je bila izpeljana analiza, skupaj s sodelavkama, gospo Marjeto Kuhar
               in Valentino Prevolnik Krupelj? Zaradi tega, ker ko je Vlada predstavila program in
               pa ukrep, je zbodla ta velikopoteznost sprememb, ki naj bi jih s tem dosegli. Namreč
               seveda kot internist, kardiolog me je zbodlo to, da bi lahko nekomu v eni državi
               Evropske unije uspelo za 90 % skrajšati čakalno dobo. No, seveda potem smo spremljali
               in analizirali čakajoče po navedenih ukrepih.</p>
               <p>V samem gradivu imate natančne podatke o tem kako se je število čakajočih gibalo od
               tistega dne, ko je sistem za spremljanje 61 storitev v zdravstvenem sistemu vpeljan,
               tega vodi Nacionalni inštitut za javno zdravje in številke so pač tiste, ki se jih
               težko zaobide. Število čakajočih se je povečalo od leta 2012-2017 za nekje 70 tisoč,
               od tega več kot polovica tistih, ki čaka nad dopustno čakalno dobo, to je tista
               čakalna doba, ki jo je določila stroka, koliko je še dopustno, da bolnik, ki je v
               zdravstvenem sistemu, sme čakati. Delež teh je bil ob začetku letošnjega leta 17,7 %
               ali vsak skoraj šesti <stage type="mag"/><stage>(nadaljevanje)</stage>
               čaka nad dopustno čakalno dobo. Vlada se je odločila, da je z določenimi ukrepi
               povečala dostopnost, vseh skupaj je bilo teh storitev, ki naj bi jih izvajalci
               izvedli, so večina bili tudi izvedeni, 3500, 3491 natančno, na določenih programih.
               Tu bi moral izpostaviti, da je bil ukrep pravilen, namreč če boste pogledali, kako so
               razdeljeni čakajoči bolniki na specialistično ambulantno dejavnost, na diagnostično
               obravnavo in na storitve, kjer je potreben nek poseg, operacija, je seveda največ
               čakajočih na prvi pregled, potem pa tistih, ki čakajo nad dopustno, je bistveno več
               pri posegih oziroma pri operacijah, kar pomeni, da je pravi ukrep bil, da so se
               alocirali na tiste dejavnosti oziroma tiste storitve, kjer je teh, ki čakajo nad
               dopustno čakalno dobo, veliko. Natančno kako so se čakalne dobe ali pa številko
               čakajočih zmanjšali, imate v tabeli 3, kjer primerjamo začetek tega programa s 1.
               januarjem 2017. V določenih storitvah so bili uspehi zabeleženi, v določenih pa ne.
               Povprečne čakalne dobe se na nobeden od šestih programov niso skrajšale toliko, kot
               je bilo napovedano. Povprečne čakalne dobe so se podaljšale na dveh programih, to je
               operacija hrbtenice in operacija kile, na ostalih štirih programih pa so se čakalne
               dobe v povprečju skrajšale, to je seveda pozitivno in kaže na dejansko pomanjkanje
               programa glede na potrebe, vendar so se manj, kot je bilo napovedano. Vsi vemo, da je
               ocena določenih ukrepov tako kot zgodba o pol polnem ali pol praznem kozarcu odvisna
               seveda, na kateri strani smo. V kolikor smo na strani čakajočih seveda noben ukrep ni
               dovolj učinkovit, dokler ne pridemo do storitve. Na strani izvajalcev bi bilo seveda
               idealno, če bi imeli na razpolago dovolj sredstev, da bi pogledali vse tisto, kar v
               naše ambulante pride. Seveda na strani politike se pa lahko sami postavite, kaj bi
               bili pravi cilji in kako bi ocenili te uspehe. Dejstvo je, da tudi stavka zdravnikov
               ni podaljšala število čakajočih. To je dovolj, da se samo pogleda sezname čakajočih,
               število čakajočih in pa povprečno čakalno dobo.</p>
               <p>Skratka, lahko bi pa prvi del zaključili, da je bila morda napoved snovalcev teh
               ukrepov visoko leteča, morda niso najbolj vešči izračunavanja relativnih števil,
               ampak na nek način so bili določeni ukrepi doseženi.</p>
               <p>Da ne bom predolg, kajti bolj ali manj je zelo veliko napisanega v samem tekstu. Tudi
               spodbujen s strani kardiologov, ki me na nek način pozivajo, naj se odzovem in naj
               izpostavim velik problem dostopa do diagnostičnih posegov, to je predvsem
               koronarografij, ki na nek način predstavlja zlati standard v srčno-žilni patologiji,
               torej tam, kjer je največja oziroma druga največja umrljivost v slovenskem prostoru s
               srčno-žilnimi boleznimi. In bom predstavil, kaj je usmeritev v mednarodnem prostoru.
               Zelo malo držav je tistih, ki si upa napovedati, koliko je dopustno, da bolnik čaka
               na določeno operacijo ali poseg, če govorimo o koronarografiji ali PTCA. No, tu so
               najbolj prodorni Kanadčani. Pri njih je ta dopustna doba 6 tednov ali 42 dni. Torej,
               zakaj, kajti ocenjeno je, ugotovljeno je, da v kolikor bolnik, ki potrebuje tak
               poseg, se mu lahko stanje pomembno poslabša, v kolikor čaka več kot 6 tednov. Pri
               visoko tveganih bolnikih, tistih, ki so starejši ali so že preboleli srčni infarkt
               ali imajo sladkorno bolezen, je ta doba celo samo 14 dni. Najdlje so seveda šli pri
               proučevanju bolnikov, ki imajo aortne stenoze, to je značilna bolezen, ki se pojavlja
               v visoki starosti, pri tako imenovani hudi aortni stenozi, ne boste verjeli, je ta
               doba samo 14 dni. Ocenjeno je, da v kolikor bolnik čaka leto dni ali pa bolniki s
               hudo aortno stenozo čakajo več kot leto dni na poseg, je umrljivost 15 %. <stage type="mag"/><stage>(nadaljevanje)</stage> Seveda, če bi bilo
               dovoljeno, se lahko dotaknemo tudi področja rakovih bolnikov, ampak verjetno bi vas
               preveč utrujal s temi podatki. </p>
               <p>Zakaj tak dolg uvod? Zakaj toliko o koronarografijah? Koronarografija je namreč v
               zdravstvenih sistemih predstavljen kot eden najboljših indikatorjev kako je učinkovit
               zdravstveni sistem. Namreč, v razvitih državah 40 najmanj, pa tja do 60 % ljudi umre
               zaradi srčnožilnih bolezni in je to poseg s katerim želimo izboljšati kakovost in pa
               podaljšati življenje. Ne glede na enkratni program je trenutna situacija v začetku
               letošnjega leta taka, da pri šestih centrih, ki jih imamo v slovenskem prostoru,
               torej petih javnih zdravstvenih zavodih, ki imajo ta program, to so vam poznani in
               enem zasebnem, za program redno in hitro, niti eden ne dosega povprečne čakalne dobe,
               ki bi bila 6 tednov.</p>
               <p>Morda sem bil premalo prepričljiv ali jasen ampak naj povem, da v določenem predelu
               Slovenije, torej na Štajerskem je povprečna realizirana čakalna doba na
               koronarografijo v lanskem letu bila tri leta. Vam povem, pa ne bom utrujal kot
               matematik, če slučajno eden v univerzitetnem kliničnem centru Maribor čakal samo en
               dan, je moral drugi zato, da je prinesel to povprečje, čakati šest let. Ali je tu
               problem premalo centrov, bi se lahko tudi o tem pogovarjali, ali je legitimna zahteva
               Murske Sobote, Jesenic in Novega mesta po novem centru, je ponovno razprava, ki jo
               lahko odpiramo. Ampak izpostavil bom samo dva vidika problema. Strateški pristop k
               nakupovanju, naročanju storitev zahteva zelo dobro načrtovanje na podlagi potreb
               državljanov.</p>
               <p>Zavod za zdravstveno zavarovanje Slovenije od leta 2011 vztrajno načrtuje med 8 in 8
               tisoč 800 teh posegov na letni ravni. Najnižje se je spustil leta 2014, 7 tisoč 400.
               Seveda pred tem realizacija vselej presega, posega celo do 30 %, ampak recimo 2011 je
               v slovenskem prostoru bilo doseženih že 10 tisoč 648 teh posegov, kar je nekje 700
               več kot lani. Torej, velik problem imamo pri načrtovanju teh posegov. Drug velik
               problem je pri spodbudah izvajalcev. Namreč izvajalci bi po zakonu morali poznati
               pogoje delovanja že najkasneje 1.februarja. Danes ali pa v nekaj dneh se nam bo
               iztekel marec, kot izvajalec, kot pravim, še danes ne poznamo pogojev stimulativnih o
               prvih pregledih oziroma o številu koronarografij in ostalega kar lahko opravimo.</p>
               <p>Morda samo nekaj priporočil glede na, kot pravim moje mednarodne izkušnje.
               Dobronamerno vzemite to, da ko se vpeljujejo določeni nacionalni programi v
               zdravstvenem sistemu brez kakovosti, seveda je to nedopusten pristop. Kot je meni
               poznano vsaj iz medijev oziroma drugih dostopnih poročil. V tem enkratnem programu ta
               dimenzija ni bila spremljana/?/. Omenil sem že kako načrtujemo potrebno število
               posegov. Tu se ne bom spuščal, da imamo izvajalce, ki na letni ravni pri drugih
               programih, kar, če boste šli pogledati, če gledate kolumne, realizacije programa v
               področnih storitvah ne dosegajo niti 30. To pomeni, da tu nekje na 2 tedna se lotijo
               enega takega posega, na primer operacije kil, ramen ali česa drugega.</p>
               <p>No, seveda zdaj, moj pristop je tak, da je seveda veliko lažje, veliko bolj
               učinkovito doseči določene cilje, če bi se razpisovalo programe z javnimi razpisi,
               vsaj recimo enkraten program in pa lahko tudi celotni prospektivni program. Ker sem
               začel s tem, da se res iskreno zahvaljujem dr. Gantarju za to priložnost, da bomo
               danes spregovorili o kakšni situaciji je zdravstveni sistem, se moram popraviti v
               izjavi, ki sem jo podal nekaj mesecev nazaj v medijih. Takrat sem omenil, da je
               potrebno 100 milijonov za zdravstveni sistem, da se ta ne bo sesul. Danes to
               preklicujem, 100 milijonov ni dovolj. Po zadnjih podatkih, ki smo jih pridobili, so
               izgube izvajalcev dosegle 107 milijonov in ker vidim tu bivšo premierko bom kar njo
               uporabil, predlagam dokapitalizacijo javnih zdravstvenih zavodov. Vedeti morate, da
               brez pokritja <stage type="mag"/><stage>(nadaljevanje)</stage> izgub, ki
               so določene v zakonu, tudi Vlada, o kateri sem deloval vidite, se ne morem ne
               sklicevati na moj mandat, ni pristopila tako, da bi pokrila izgube javnih izvajalcev.
               Breme vseh čakajočih ne bo razrešen v tem letu, ne bo razrešen do konca mandata te
               Vlade, vendar s pravimi dogovori morda bi lahko odpravili tiste, ki čakajo nedopustno
               dolgo, tiste, katerim se lahko zdravstveno stanje pomembno poslabša. Upam, da nisem
               bil žaljiv, upam pa, da sem bil dovolj jasen in argumentiran, da bo razprava
               pripeljala do tega, da bo dostopnost do zdravstvenih storitev v slovenskem prostoru
               taka, kot jo Slovenci in Slovenke, članice Evropske unije pričakujemo.</p>
               <p>Hvala.</p>
            </sp>
            <sp xml:id="SDT7-OZZ-redna-22-2017-03-29.sp3">

               <speaker>PREDSEDNIK TOMAŽ GANTAR:</speaker>

               <p>Hvala lepa prim. mag. Dorijanu Marušiču.</p>
               <p>Verjamem, da bo potem še v razpravi dovolj priložnosti za izmenjavo mnenj. Zdaj gremo
               naprej in dajem besedo Ministrstvu za zdravje. Bo državna sekretarka, gospa Nina
               Pirnat…</p>
            </sp>
            <sp xml:id="SDT7-OZZ-redna-22-2017-03-29.sp4">

               <speaker>NINA PIRNAT:</speaker>

               <p><stage>/ mikrofon ni vklopljen/</stage> Najlepša hvala, gospod predsednik! Spoštovane poslanke,
               poslanci, spoštovani gostje, strokovnjaki!</p>
               <p>Nekaj tehničnih težav… <stage>/ vklop mikrofona/</stage> Kolega Marušič… Aha, dobro, ste se
               izklopili. Skratka, na Ministrstvu za zdravje želimo podati nekaj komentarjev in
               pojasnil na gradivo, ki je bilo objavljeno na spletni strani Državnega zbora in se
               nanaša na problematiko čakalnih dob v zdravstvu. Najprej glede neopravljene analize
               in pa očitanja nedoseganja ciljev programa za skrajševanje čakalnih dob. Ministrstvo
               za zdravje je področje čakalnih dob prepoznalo že v samem začetku kot prednostno
               področje, zato že od samega začetka mandata te ministrice izvajamo tako kratkoročne
               in druge ukrepe z namenom zmanjšati števila čakajočih pacientov in seveda skrajšati
               čakalne dobe.</p>
               <p>Najprej smo v obdobju 2015-2016 izpeljali pilotni projekt za boljše upravljanje
               čakalnih dob, na podlagi katerega smo tudi pristopili k spremembi Zakona o
               pacientovih pravicah in pravilnika o najdaljših čakalnih dobah. Spremembe iz tega
               projekta bodo v nadaljevanju prenesene tudi v splošni dogovor, ki je bil danes tudi
               naveden in prepoznan eden kot neprimeren za način obračunavanja in bodo tudi osnova
               za nov način sklepanja pogodb med izvajalci zdravstvenih storitev in plačnikov. Z
               namenom skrajševanja čakalnih dob ter zniževanja števila čakajočih nad dopustno
               čakalno dobo drugo leto zapored izvajalcem dodajamo finančna sredstva za izvedbo
               enkratnega dodatnega programa. Prvič smo enkratni dodatni program, kot veste, izvedli
               v letu 2016. V okviru tega projekta so bila izbranim izvajalcem zdravstveni
               dejavnosti, ki so vključeni v javno mrežo najprej namenjena dodatna finančna sredstva
               v višini 7,9 milijona evrov.</p>
               <p>Enkratni dodatni program je bil realiziran za leto 2016 v 74 %, ob tem pa moramo
               vedeti, da so izvajalci aktivno pristopili k izvedbi programa šele meseca oktobra.
               Delno je realizacijo tega programa vplivala tudi stavka zdravnikov, ne na povečevanje
               števila čakajočih, kot smo prej slišali ampak na izvedbo enkratnega dodatnega
               programa pa. Kot so tudi predlagatelji gradiva ugotavljali, so se zaradi dodatnega
               programa na nekaterih področjih skrajšale čakalne dobe, pa tud število čakajočih.
               Posebej želim izpostaviti področje revmatologije in pa koronarne angiografije.</p>
               <p>V letu 2017 smo se potem prednostno lotili obravnave bolnikov, ki čakajo nad dopustno
               čakalno dobo in tudi temu primerno oblikovali izhodišča za financiranje enkratnega
               dodatnega programa v letu 2017. Ministrstvo za zdravje je pri tem sodelovalo z
               Zavodom za zdravstveno zavarovanje Republike Slovenije, vključilo <stage type="mag"/><stage>(nadaljevanje)</stage> več storitev in s tem omogočilo
               sodelovanje vsem izvajalcem zdravstvene dejavnosti. Za enkratni dodatni program za
               leto 2017 smo najprej predvideli 54,8 milijona evrov, iz odziva izvajalcev pa je
               potem razvidno, da je ocenjena realizacija zmožnosti enkratnega dodatnega programa v
               2017 predvidena v višini 25 milijonov.</p>
               <p>Glede očitka v gradivu, da so bila dodatna sredstva namenjena financiranjem
               izvajalcev in ne potreba pacientom. To zanikamo. Ponovno poudarjamo, da je enkratni
               dodatni program temeljil na potrebah državljanov, hkrati pa smo v letu 2016 seveda
               izvedli tudi dvig cen in sicer zato, da smo lahko korigirali učinke iz naslova
               sprostitve varčevalnih ukrepov na področju plač v javnem sektorju v letu 2016 in pa
               na področju delne odprave sprejetih varčevalnih ukrepov v preteklosti za zagotovitev
               uravnoteženega poslovanja Zavoda za zdravstveno zavarovanje v Sloveniji. Še enkrat,
               kot sem že večkrat na tem Odboru za zdravstvo povedala, poglejmo, kaj se je dogajalo
               v preteklosti. V letih med 2009 in 2013 so se v preteklosti linearno zniževale cene
               zdravstvenih storitev vsem izvajalcem in to ne glede na finančno uspešnost. Leta 2009
               za 2,5 %, 2012 za 3 %, 2013 za 3 % in to ne glede na to, da so potrebe po
               zdravstvenih storitvah v tem času ves čas naraščale, če upoštevamo tu samo
               demografske spremembe, staranje prebivalstva, naraščanja kroničnih nenalezljivih
               bolezni, pa tudi možnosti novih tehnologij. V tem obdobju so bili sprejeti tudi drugi
               ukrepi, ki so dodatno nižali cene, da se je zagotovila uravnoteženost odhodkov ZZZS
               glede na razpoložljive prihodke. Recimo, znižanje cene zaradi nazaj umaknjene
               revalorizacije cene v letu 2013, zmanjšanje tehnično administrativnega kadra v ceni
               storitev, zmanjšanje priznane amortizacije, zmanjšanje sredstev za raziskovalne,
               razvojne projekte in tako naprej. Vsi navedeni varčevalni ukrepi so se v tem
               sprejemanju navajali kot začasni, dokler se finančno poslovanje ZZZS ne izboljša. In
               ZZZS je ravno zaradi sprejetih varčevalnih ukrepov že enajsto leto zapored lahko
               uresničil fiskalno pravilo, določeno v programih stabilnosti Vlade Republike
               Slovenije in pa sklepih organov upravljanja ZZZS. Vendar pa moramo vedeti, da so se v
               tem času povečali kumulirani primanjkljaji in pa zapadle obveznosti izvajalcev
               zdravstvenih storitev. Samo javne bolnice na dan 31. 12. 2016 izkazujejo kumilirane
               primanjkljaje v višini 153,9 milijona evrov in zapadle obveznosti v višini 115,5
               milijona evrov.</p>
               <p>Pa gremo po posameznih navedbah iz gradiva. Navedba glede sistemskega spremljanja
               kakovosti mora biti nujen in potreben predpogoj za dodeljevanje javnih sredstev za
               zdravstvene programe. Ob tem na ministrstvu pojasnjujemo, da za dodeljevanje javnih
               sredstev za izvedbo programa vsekakor upoštevamo potrebe pacientov ter razpoložljive
               finančne vire, vsekakor pa ob tem tudi ne moremo prezreti zmožnosti izvajalcev, ki
               imajo omejene prostorske in kadrovske vire. V letu 2017 uvajamo skupaj z enkratnim
               dodatnim programom tudi tako imenovane procesne kazalnike, ki bodo opredeljeni s
               splošnim dogovorom in s tem izvajalce zdravstvene dejavnosti zavezujemo k javni
               objavi podatkov na njihovih spletnih straneh in pa tudi poročanje o financerju
               zdravstvenih storitev in Ministrstvu za zdravje. Tako želimo spodbuditi izvajalce, da
               k enkratnemu dodatnemu programu pristopijo na celovit in odgovoren način. Izvajalci
               bodo hkrati poročali tudi o kazalnikih izvidov zdravljenja, ki bodo izhajali po eni
               strani iz podatkov o zdravstvenem stanju ob odpustu pacienta ter o zdravstvenem
               stanju ob kontrolnem pregledu. Ob tem tudi načrtujemo, da bi pacienti izpolnjevali
               anketo o zadovoljstvu za opravljeno zdravstveno storitev.<stage type="mag"/><stage>(nadaljevanje)</stage> Nadalje, v predlogu Zakona o zdravstvenem
               varstvu in zdravstvenem zavarovanju predvidevamo, da program izvajanja zdravstvenih
               storitev vključuje tudi zahtevane standarde kakovosti, pri čemer bodo imeli prednost
               pri izbiri tisti izvajalci, ki bodo oziroma ki dosegajo boljše standarde kakovosti.
               Dejstvo je namreč, da v veljavnem sistemu ni zakonske podlage za zahtevo po določeni
               stopnji kakovosti. To želimo prikazati in utemeljiti tudi s podatkom, da je eden
               izmed izvajalcev izpodbijal odločbo upravnega nadzora, da Slovenija nima zakonske
               podlage za zahtevo o poročanju o kazalnikih kakovosti in varnosti v zdravstvu. Iz
               tega izhaja tudi odločitev Ministrstva za zdravje o pripravi samostojnega Zakona o
               kakovosti in varnosti v zdravstvu. Kot veste, so bila izhodišča v javni razpravi in
               je na to temo tudi prispelo kar nekaj dokumentov, kar nekaj priporočil in pa
               možnosti, kako zadevo izpeljati v praksi.</p>
               <p>Glede navedbe, optimizacija dostopnosti do zdravstvenih storitev mora upoštevati,
               uporabljati strateško naročanje, ki mora sloneti na realnih potrebah prebivalstva in
               ne na kapacitetah izvajalcev, na ministrstvu pojasnjujem. Ob dodelovanju javnih
               sredstev se seveda zavedamo, da je strateško naročanje, "strategic purchasing"
               pomemben kriterij za pregleden in pravičen model razdeljevanja sredstev, zato smo o
               predlogu Zakona o zdravstvenem varstvu in zdravstvenem zavarovanju tudi predvidevali
               nov način urejanja odnosov med ZZZS in izvajalci zdravstvenih storitev. Ministrstvo
               za zdravje bo za obdobje dveh let opredelilo prioritete in izhodišča za program
               izvajanja zdravstvenih storitev, ki izhajajo iz Resolucije zdravstvenega varstva,
               Akcijskega načrta zdravstvenega varstva, potreb zavarovalnih oseb in seveda v okviru
               finančnega načrta Zavoda za zdravstveno zavarovanje Slovenije. Še pred sprejemom
               programa izvajanja zdravstvenih storitev pa je predvideno, da ZZZS na podlagi
               izhodišč in prioritet Ministrstva za zdravje izvede pri izvajalcih povpraševanje
               glede obsega zdravstvenih storitev in programov, zahtevanih ciljev, standardov
               kakovosti in podobno. Program potem sprejme Svet ZZZS na podlagi navedenih izhodišč
               in prioritet Ministrstva za zdravje, in sicer za obdobje dveh let. V predlogu Zakona
               o zdravstvenem varstvu in zdravstvenem zavarovanju je med nalogami ZZZS med drugim
               tudi določeno, da le-ta pripravlja in sprejema obračunske modele in cene, ki
               izvajalce spodbujajo k učinkovitemu in uspešnemu izvajanju kakovosti zdravstvenih
               storitev, pri čemer so izvajalci dolžni ZZZS posredovati vse podatke o stroških za
               potrebe priprave obračunskih modelov ter cen zdravstvenih storitev. S tem ocenjujemo,
               da bi navedba predlagatelja za večjo vlogo ZZZS kot aktivnega kupca zdravstvenih
               storitev, ki je pravičen za izvajalce ter jih hkrati spodbuja k učinkovitosti in
               kakovosti izvajanja zdravstvenih storitev, bila uvedena v prakso. Strateška vloga
               kupca zdravstvenih storitev se danes izvaja na način, da se z izvajalci ob tem, da se
               upošteva število čakajočih, dogovarjamo za količino prav določenega programa, ne pa
               samo, da sledimo kapacitetam in kadrovskim zmožnostim izvajalcev. ZZZS tudi ne
               prestrukturira programa znotraj izvajalca, če je le možno, temveč ga prerazporeja med
               izvajalci, saj želimo, da se realizira ravno tisti program, za katerega smo ugotovili
               potrebe glede na število čakajočih. Za določene programe imamo tudi danes že
               opredeljeno plačilo po dejanski realizaciji oziroma druge spodbude, kot je recimo
               posegov na primarni ravni, potem plačilo vseh prvih pregledov na specialistiki in
               podobno.</p>
               <p>Glede navedbe iz gradiva, da naj bi razdeljevanje javnih sredstev med izvajalci
               Ministrstvo za zdravje izvedlo preko javnega razpisa, sprva za enkratni dodatni
               program in nato vsaj za celotni prospektivni program, želim izpostavit ugotovitve
               Ministrstva za zdravje o dodeljevanju programov na podlagi kriterija najnižje cene
               oziroma preko javnih razpisov. Analiza izvedenih javnih razpisov <stage type="mag"/><stage>(nadaljevanje)</stage> je pokazala, da so finančna sredstva za
               izvedbo programov pogosto neupravičeno dobili koncesionarji, ki za to niso imeli
               zagotovljenih kadrovskih virov, storitve pa so izvajali zdravniki, ki so zaposleni v
               bolnišnici, kjer so imeli stalno zaposlitev in zagotovljeno socialno varnost. Kasneje
               so le isti koncesionarji zahtevali celo dvig cene. Ministrstvo za zdravje je ob
               razpisu opazilo dampinške cene, izvajalci so prijavljali, da imajo čakajoče, pa potem
               niso mogli izvesti programa in so res zahtevali prestrukturiranje v druge programe,
               za katere se sploh niso prijavili, ali program sploh ni bil razpisan, pa so imeli za
               kapacitete, da bi ga izvedli, pa tudi čakajoče paciente, vendar za drug program.
               Denar so tako usmerjali izvajalci in ne kupec in to na nepregleden način. Očitki so
               bili tudi po javnem razpisu, da so izvajalci, ki so ponudili nižje cene, obravnavali
               lažje, manj zahtevne paciente. Vplivali so na stabilizacijo zdravstvenega sistema, ki
               danes izhaja iz potreb prebivalcev, upoštevamo mrežo izvajalcev. Tudi s tem so se s
               samim razpisom povečevala korupcijska tveganja. Ena izmed ugotovitev je bila, da je
               bila sicer prednost javnega razpisa nižja cena, vendar ob veljavnih pogojih
               financiranja preden le-tega ne spremenimo niso ustrezen način spodbujanja izvajalcev
               za realizacijo dodatnega programa. Iz navedenega izhaja, da razdeljevanje programov
               preko javnih razpisov ta trenutek ni ustrezen način razdeljevanja programov, zaradi
               tega pač navedbe o možnosti ali pa o predlaganju javnih razpisov zavračamo.</p>
               <p>Pa da sklenem. Ocenjujem, da smo z naborom ukrepov, ki smo jih prikazali, dokazali,
               da je področje obvladovanja čakalnih dob prioritetna naloga Ministrstva za zdravje.
               Tudi z dodatnimi sredstvi, ki smo jih že namenili za namen skrajševanja čakalnih dob
               in jih seveda še bomo, smo delno zmanjšali čakalne dobe in število čakajočih
               pacientov na nekaterih izbranih storitvah in s tem zasledovali osnovni cilj: skrb za
               paciente. Vendar, kot je bilo poudarjeno, bomo do zaključka oziroma do bistvene
               izboljšave prišli s spremembo zakonodaje. Nujno je potrebno, da čim prej sprejmemo
               Zakon o zdravstvenem varstvu in zdravstvenem zavarovanju z novim načinom
               financiranja, z novo opredelitvijo prispevne stopnje, z novim načinom dogovarjanja o
               spremembi oziroma o plačevanju zdravstvenih storitev, s spremembo obračunskih modelov
               in z aktiviranjem Zavoda za zdravstveno zavarovanje Slovenije kot aktivnega kupca.
               Nujno je potrebno, da čim prej sprejmemo Zakon o pacientovih pravicah, nujno je
               potrebno, da se čim prej doreče na podlagi vseh iz javnih razprav dobljenih
               priporočil Zakon o kakovosti in varnosti. Zato tu poudarjam, da je izjemna potrebnost
               tako imenovano sistemsko dolgoročno ukrepanje z zakonodajo, samo to nam bo dalo
               želene rezultate na dolgi rok.</p>
               <p>Morda samo še to. Z uvedbo e-naročanja, ki je trenutno v intenzivni implementaciji,
               nam bodo podatki služili tudi za poglobljene analize, iz katere bo mogoče realno
               oceniti potrebe prebivalstva, pri čemer poudarjamo, da ne zmanjšujemo pomena podatkov
               iz baze NAČAS, ki je bila doslej, ampak smo pač ugotovili, da ti podatki niso bili
               najbolj realni. Zato poudarjam, da ne gre za ukinitev baze NAČAS, ampak prenos na
               e-čakalne dobe, kjer se bodo podatki o številu čakajočih in naročanju osveževali na
               največ dve uri, kar pomeni, da bodo tudi podatki o vseh čakajočih veliko bolj
               prezentni oziroma veliko bolj povedni.</p>
               <p>Hvala lepa.</p>
            </sp>
            <sp xml:id="SDT7-OZZ-redna-22-2017-03-29.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa, gospe državni sekretarki.</p>
               <p>Zdaj imate besedo vabljeni na današnjo sejo. Prosim samo, da se nam predstavite
               zaradi magnetograma, da bomo imeli zabeleženo vse.</p>
               <p>Tako da prvi, gospod Franc Hočevar.</p>
            </sp>
            <sp xml:id="SDT7-OZZ-redna-22-2017-03-29.sp6">

               <speaker>MAG. FRANC HOČEVAR:</speaker>

               <p>Hvala lepa.</p>
               <p>Franc Hočevar, predsednik Društva uroloških bolnikov.</p>
               <p>Najprej eno opazko. Seveda sem skušal tudi te zakone razumeti v tem smislu, kot so
               bili predstavljeni. Naredil sem en tak enostaven <stage type="mag"/><stage>(nadaljevanje)</stage> menedžment, da je skozi, ker naj bi pomenilo, kakšne
               učinke, efekte v kakšnem času dosežemo. Sam jaz tega seveda nisem zasledil, ker je
               bilo obljubljeno, da bodo bistveno izboljšali dostopnost do zdravstvenih storitev.
               Meni se zdi, da na nekaterih mestih celo ne poslabšala, ampak zaostrili pogoje za
               izvajanje storitev. Dobro, ampak to je lahko stvar diskusije, to se da vse urediti v
               implementaciji. Drugače pa seveda pričakujem, ker si je odbor Državnega zbora odločil
               za to razpravo, da bodo iz produkta te razprave neki ukrepi, resni, ukrepi, ki bodo
               vsaj izravnali čakalne dobe na tisto raven, da se lahko sistem vključi z neko
               postopnostjo in z normalnimi čakalnimi dobami, kajti fascinantna zame je ta
               brezbrižnost teh čakalnih dob, težko je kaj več in boljše povedati, kot je v gradivu,
               ki so ga Marušič in sodelavci napisali. Ta številka je taka, ki je grozljiva, pa še
               ni v celoti zajeta, ker manjka še kup kategorij, pa tudi dvomim, da so notri
               zapopadene vse številke tisti čakalnih dob, ki se sploh ne spremljajo. Mogoče se
               spremljajo v bazi podatkov izvajalcev, nikakor se pa niso spremljali na Nacionalnem
               inštitutu za javno zdravje<stage>(?)</stage>. A vas nič ne zanima 350 tisoč ljudi plus 50 tisoč
               ljudi, ki čaka na zobozdravstveno storitev? A vam je to res vseeno, spoštovani
               poslanci in drugi sotrpini, ki delate na tem področju? Mislim, da je stanje tako
               resno, sicer stanje se samo po sebi korigira, tako kot voda, ki najde pot tam, kjer
               je prostor, namreč da je stanje še znosno, kar se čakalnih vrst tiče, to kažejo tudi
               podatki, je iskanje bližnjic in poti preko urgentnih centrov, kot številke kažejo,
               ker vsi gagajo, umirajo in ne morejo… <stage>/ nerazumljivo/</stage> delu ali pa v bistvu presegajo
               vse predvidene kalkulacije.</p>
               <p>Drug trend pa, ki se je pojavil, ki nekako blaži ta problem, pa je povečanje številka
               samoplačniških storitev. Seveda ne tistih dragih in najbolj resnih, ampak tistih, ki
               si jih državljani lahko privoščijo. Nekaj tega je tudi tam v Marušičevem gradivu
               zapisano. Ta trend je, kot sem se jaz dal informirati, zelo skokovit. Naj povem en
               primer. Poznam eno prešivalko tam na Dolenjskem, pridna delavka, karpalni kanal, kar
               je običajna težava, zaskočen ali kako živec v zapestju, bolečina, ne more dela
               opravljati, boji se za svojo službo, je odgovorna, saj je sama plačala to, in takih
               seveda prešivalk in drugih gospe, ki imajo te težave, ni malo, ampak jih je veliko.
               Tako da, je ta obvodnica recimo za še toleriranje ali pa za brezbrižnost ali pa na
               številko, ki smo se je navadili, ki nam ni več grozljiva, pravzaprav išče svoj
               obvoden poti razreševanju. Kot sem povedal, nekaj preko urgentnih centrov, pojdite
               pogledat, kako se je spremenil gravitacijski okoliši, kako se povečujejo številke,
               kako se obseg povečuje, kako se zgubo povečuje na ta račun in tako naprej, in pojdite
               pogledat podatke o samoplačniških storitvah tam nekje do 500 evrov, ker si več
               državljani preprost ne morejo privoščiti.</p>
               <p>Torej, ker sem pa že povedal, da sem predsednik Društva uroloških bolnikov. Urologija
               je eno intimno področje. Človek, pa zlasti moški, ženske imajo vsaj ginekologe, moški
               pa imajo samo urologa, ne gre k zdravniku, če ni treba, in lepo vas prosim, da mora
               čakati v naši osrednji bolnici, ob tem, da smo mu vstavili kateter, ker je prišlo do
               benigne hiperplazije prostate, 830 dni. A si vi lahko predstavljate, a ste si
               zamislili to dejstvo? Te številke gredo več kot tisoč, pa najmanjša številka je
               recimo 175 dni. Nihče se resno s tem ne ukvarja. Seveda urologov manjka, ker se niso
               razpisovali, jih ni preprosto, ne morejo vsega dela opraviti in tako naprej, ampak če
               bi samo na teh dveh številkah temeljili recimo svoje odločitve, bi morali verjetno
               resno ukrepati. <stage type="mag"/><stage>(nadaljevanje)</stage> Torej,
               resno ukrepati seveda na ta način, da bi se kaj zgodilo. Zato jaz predlagal, da
               zaključite to diskusijo, jaz imam tukaj en kup teh opazk, ampak mislim, da boljše,
               kot je v gradivu od Marušiča in sodelavcev, je težko to zapisat, zlasti tri
               priporočila in sklepna misel, da se enostavno razmišlja o interventnem zakonu na
               način kot poplava ali pa žled ali pa še kaj hujšega in da se stvari pripelje do te
               ravni, da bo lahko sistem se v tem času vzpostavil, da bo ustrezno funkcioniral. Kar
               se pa številk tiče, pa čez prst seveda, ker se že dalj časa s tem ukvarjam, pa
               mislim, da bo ta za začetek kar prava, ampak ne za sanacijo izgub, ampak sistematično
               po pravilih, ki so postavljena v tem gradivu za odpravljanje čakalnih dob. Kjer pa je
               potrebno še redefinirati zahtevnost, mnogo stvari, ki niso v zahtevnosti, takoj
               recimo, seveda so v redno premaknjeni, vsaj na področju urologije lahko utemeljim z
               mnogimi argumenti, pač v društvu se zbirajo ljudje s temi stiskami in še na kakšnih
               drugih področjih tega bolj poznam in seveda, da se s tem interventnim zakonom, tako
               kot so v primeru drugih interventnih situacij, zagotovijo ustrezna sredstva, da se
               naredi ornk model, ta pravi, z ljudmi, ki to obvladujejo in znajo. Za začetek pa naj
               povem, da je treba preklicati vseh 350 tisoč pacientov ali pa vsaj tistih 44, ki so
               preko roka. Veste, ni čakalnih list samo toliko, kot je izvajalcev, čakalnih list je
               približno tisoč ali več, ker ima vsak oddelek svojo čakalno listo, ima vsak oddelek
               svojega skrbnika, ki ima pregled nad čakajočimi in to delo je zelo, jasno, resno
               delo, operativno delo, je lahko sopotna<stage>(?)</stage> triaža in da se naredi nov razpored, da se
               prevod preko ene napotnice naredi korektno in čim prej, tudi kot urgentni ukrep, da
               se zagotovijo sredstva in da se gre ven z razpisom, kjer ni omejitev v kandidiranju
               in izvajalcih. Ščititi javni sektor po nepotrebnem, jaz ga ščitim in zagovarjam,
               mislim, da je on nosilec javnega zdravstva pri nas, to je definitivno, ampak v takih
               razmerah, ko čistimo recimo ta zaostanek, je treba odpreti, pa se naj pokaže
               konkurenca, nasprotja, interes, zavzetost, usposobljenost menedžmenta, informatika,
               organizacija, optimizacija oddelkov in tako naprej, vse, kar sodi v pojem
               optimizacija ali pa urejenega zdravstva. Jaz to govorim ne samo v imenu teh mojih
               revežev, uroloških bolnikov, ampak tudi drugih, ki jih srečujem tam na Dolenjskem,
               kar so vsi skupaj.</p>
               <p>No pa še to, poslati… <stage>/ nerazumljivo/</stage> o čakalnih vrstah, marsikdo je to že prebral.
               Je to gradirano, ena, dva, tri, in ko pride enkrat do tako imenovanih linearnih
               dolgoročnih trendov, večanja čakalnih vrst, je to sistemski problem in urgentni
               problem, ki ga je treba tudi urgentno reševati. In če se bodo, seveda na čakalnih
               vrstah, potem zbirale kakšne točke za prihodnost in politično prosperiteto, pri tem
               tudi ne bo nobenega rezultata. To je treba narediti v strokovni skupini v okviru z
               resnimi nameni in z resnimi učinki. Imamo izvajalcev dosti.</p>
               <p>To jaz mislim, da bi bilo zaenkrat vse, dalo bi se pa še mnogo več govoriti, jaz sem
               malo ziritiran, jaz se s tem problemom, vsaj z urologijo, ukvarjam tri leta, na prvih
               straneh je bilo to objavljeno v poročilih, v oddajah, izobraževalnih, in seveda nič.
               Toda, da mora nekdo na raka čakati, da ga operirajo, 12 mesecev in da jih 370 na leto
               zaradi tega umre, čeprav je počasno rastoči rak in to največji število smrti zaradi
               raka med moškimi, to se s tem ne moremo pač hvaliti ob tem, da imamo 20 tisoč GDP
               dolarjev na prebivalca. Jaz mislim, da si je stvari treba resno in delavno
               lotiti.</p>
            </sp>
            <sp xml:id="SDT7-OZZ-redna-22-2017-03-29.sp7">

               <speaker>PREDSEDNIK TOMAŽ GANTAR:</speaker>

               <p>Hvala lepa, mag. Hočevar.</p>
               <p>Zdaj, prvo eno pooblastilo, in sicer gospoda Jerneja Vrtovca nadomešča gospa Iva
               Dimic.</p>
               <p>Zdaj ima pa besedo gospa Sladjana Jelisavčič iz Zavoda za zdravstveno zavarovanje.
                  Izvolite.<stage type="mag"/>
               </p>
            </sp>
            <sp xml:id="SDT7-OZZ-redna-22-2017-03-29.sp8">

               <speaker>SLADJANA JELISAVČIĆ:</speaker>

               <p>Dober dan.</p>
               <p>Tudi jaz bi želela nekaj informacij dati članom odbora in pa vsem udeležencem
               današnje seje.</p>
               <p>Najprej bi želela izpostaviti, da je v času krize prišlo do res hudih rezov na
               področju zdravstva in tudi do velikega znižanja cen zdravstvenih storitev in vse
               breme krize so morali v veliki meri nositi izvajalci, ker smo pač bili prisiljeni
               poslovati v okviru razpoložljivih finančnih sredstev. Rada bi izpostavila, da so
               morali določeno breme prevzeti tudi zavarovalne osebe, ker smo v tistem obdobju tudi
               znižali delež obveznega zdravstvenega zavarovanja in povečali delež prostovoljnega
               zdravstvenega zavarovanja, kar pomeni, da je imelo potem to za posledico dvig premij
               prostovoljnega zdravstvenega zavarovanja.</p>
               <p>V tem času krize smo bili tudi prisiljeni zmanjševati količino programov oziroma
               storitev, kjer se sedaj izkazujejo čakalne dobe, ker preprosto ni bilo sredstev. V
               zadnjih dveh letih pa vendarle nekako želimo slediti tem, nadoknaditi ta zaostanek in
               tudi smo odprli financiranje nekaterih programov. Izpostavljena je bila recimo
               koronarografija, ki jo v letu 2016 plačujemo po dejanski realizaciji. Kljub temu, da
               so bili cilji zastavljeni, se pravi, koliko programa naj bi opravili izvajalci,
               zaradi razlogov, ki so jih omenili predstavniki Ministrstva za zdravje, preprosto ti
               cilji niso bili doseženi.</p>
               <p>Vendar ugotavljamo, da ni problem samo to, da nekatere programe plačujemo po dejanski
               realizaciji. Se pravi, da niso problem samo finančna sredstva. Pri vrsti programov
               ugotavljamo tudi pomanjkanje kadrov, se pravi strokovnjakov za izvajanje teh
               programov. Naša ocena je, da smo tudi pri strukturnem načrtovanju specializacij
               naredili marsikatero napako in da tukaj nismo sledili dejanskim potrebam ljudi
               oziroma incidencam različnih vrst bolezni. Za različna področja primanjkujejo
               strokovnjaki. Pa bom omenila, recimo radioterapevte za izvajanje radioterapije na
               Štajerskem. Sedaj to pokrivajo iz Onkološkega inštituta, ni strokovnjakov. Tudi za
               koronarografije je vprašanje, ali imamo dovolj strokovnjakov. Potrebe so vedno večje,
               dejstvo je, da se življenjska doba podaljšuje, dejstvo je, da danes medicina zmore
               več, kot je morda pred 10, 15 leti, se pravi, lahko več problemov rešimo, ugotavljamo
               pa, da nam tukaj primanjkuje kadra. Na primarni ravni, mislim, da ste tudi
               seznanjeni, primanjkuje zdravnikov, da je prevelika obremenitev. Tudi na tem področju
               nas čaka veliko izzivov.</p>
               <p>Analize čakalnih dob so pokazale, da je problem tudi organizacija dela. Tudi tu
               mislim, da so še določene priložnosti za izboljšavo, predvsem v tem smislu, da bi
               tudi v tem času, ko je potrebno nadoknaditi zaostanke, da bi bilo potrebno
               analizirati možnosti po posameznem zdravniku, po posameznem nosilcu tima, kaj in
               koliko je možno narediti, kako razporediti programe, da bi se tudi tako kadrovske
               kapacitete optimizirale oziroma maksimalno razporedile, upoštevaje tudi opremo, ki je
               potrebna za izvajanje določenih storitev.</p>
               <p>Tako da mi ocenjujemo, da je poleg finančnih sredstev potrebno zagotoviti tudi
               ustrezne kadre, brez zdravnikov ne bo možno zmanjšati čakalnih dob in to z ustreznimi
               specializacijami in pa tudi z izboljšanjem organizacije dela. Pregledati, kaj in
               koliko morajo zdravniki narediti v okviru rednega delovnega časa, se pravi, koliko je
               možno narediti, koliko smo jih mi kot menedžerji sploh sposobni zorganizirati
               optimalno delo in kaj je potrebno v okviru nadur, podjemnih pogodb, se pravi preko
               drugih oblik opraviti.</p>
               <p>Kar se tiče financiranja, bi omenila tudi to, da nas tudi tukaj čaka še kar nekaj
               izzivov. Se pravi, teh stroškovnih analiz, posodabljanja cen, kot je bilo že
               omenjeno, da se predvideva in nekako uzakonja z novo zakonodajo, kot je predvideno,
               pa tudi kar se tiče stimulacij, da so pravočasno sprejeti ti dokumenti, da izvajalci
               pravočasno vejo, kaj in koliko je potrebno narediti zlasti, če gremo za enkratne
               dodatne programe, pri čemer bi rekla, da ti programi, ki so danes opredeljeni kot
               enkratni dodatni, da ne moremo več govoriti o enkratnih. To je kar stalnica, to so
               stalne potrebe ljudi, <stage type="mag"/><stage>(nadaljevanje)</stage>
               glede na število čakajočih in da bo v bistvu treba redne programe optimizirati na
               bistveno višji, količinsko gledano, višji ravni, kot je to sedaj opredeljeno.</p>
               <p>Hvala lepa.</p>
            </sp>
            <sp xml:id="SDT7-OZZ-redna-22-2017-03-29.sp9">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednji ima besedo gospod Samo Fakin.</p>
            </sp>
            <sp xml:id="SDT7-OZZ-redna-22-2017-03-29.sp10">

               <speaker>SAMO FAKIN:</speaker>

               <p>Hvala. </p>
               <p>Kot bivši direktor zavoda, pa, ker so bila omenjena leta 2011, 2012 in 2013, se čutim
               dati vsem skupaj nekaj pojasnil.</p>
               <p>To, da je zavod posloval pozitivno, ni bila kaprica Zavoda za zdravstveno
               zavarovanje, sam sklep Vlade, da mora poslovat pozitivno. Mi smo takrat vedeli, da se
               bo izguba prevalila na izvajalce in opozorili, da je to možno delati dve, tri leta,
               potem pa je potrebno zagotoviti dodaten denar. Do te stopnje nismo prišli nikoli.
               Vmes so se seveda podaljšale čakalne dobe, kljub našim opozorilom že iz leta 2012, da
               bo staranje prebivalstva in nove tehnologije vsako leto potrebovalo najmanj 25
               milijonov dodatnih sredstev letno. To je evropski trend, to se nismo izmislili v
               Sloveniji in če zdaj analiziramo zadnji dve leti, se točno to kaže. Potrebe, dejstvo
               je, da rastejo.</p>
               <p>Kar se tiče čakalnih dob, sploh ne bom razpravljal, ampak bom rekel samo nekaj. Morda
               bi gospod predsednik Komisije za etiko rekel, ali je etično, da ljudje čakajo. Ali je
               etično? Zdaj vodim Thermano Laško, kjer se ukvarjamo z rehabilitacijo in da nekomu,
               ki si je zlomil nogo ali pa roko, rečeš, naj pride čez tri mesece na rehabilitacijo,
               je skrajno cinično, sarkastično, neetično in ne vem kaj še vse. O čakalnih dobah se
               sploh ne bi smeli pogovarjati, ampak bi morala biti to usmeritev državne politike, ne
               pa stranke, ki je trenutno na oblasti, in absolutna prioriteta. To gledam že deset
               let in to je vedno podajanje levo desno, kdo bo kakšen vpliv imel pri teh zadevah.
               Gre pa za dva milijona ljudi. Verjemite mi, da zdajle, ko aktivno sodelujem pri teh
               pacientih, da jih je težko pogledati v oči, ko jim rečeš, naj pridejo čez tri mesece.
               <stage>/ oglašanje iz dvorane/</stage> Jaz govorim za moje, za ambulantno fizioterapijo. Ko si
               rečeš, dobro, saj to ni pomembno, ampak tak človek, če je delovno aktiven, namesto,
               da bi dali 300 evrov za eno fizioterapijo, ki traja 14 dni vsak dan po dve uri, mu
               damo teh 300 evrov in na koncu treh mesecev, ko jih sploh več ne potrebuje, vmes pa
               je tri mesece na bolniški, tisoč 500 evrov bruto, bruto minimalna oziroma povprečna
               plača, pa smo zapravili 4 tisoč 500 evrov. Tudi črke ni zapisano v zakonu, kaj bomo
               naredili s tem delom. Bolniškega staleža ima zavod za 250 milijonov, ravno toliko pa
               je direktnega stroška pri zdravstvenih izvajalcih. Mi osebno smo se odločili, da bomo
               naše delavce, ki rabijo fizioterapijo v narekovajih zastonj fizioterapirali. Ker se
               nam splača. Ker pač imamo kader, prostore in opremo.</p>
               <p>Kar se tiče enkratnega dodatnega programa. En avtor sedi na tistem koncu, gospod
               Marušič, to se je izvajalo v mojem času. Šlo je za enostavne posege, ne vrhunske, ki
               zahtevajo ne vem kakšno bolnišnično stopnjo kvalitete in mi smo za tisti denar
               dosegli 10 % povečanje produktivnosti oziroma za 10 % smo zmanjšali cene in ta denar
               takoj dali v čakalne dobe. Tukaj razen kupovanja storitev pri zdravstvenih izvajalcih
               ni druge filozofije. Razumete? Je ni. Če 500 tisoč ljudi na nekaj čaka, je te
               storitve treba naredit. Odpiramo pa polje produktivnosti, govorimo o pomanjkanju
               zdravnikov brez premalo številk. Je že bilo rečeno danes… Lahko pa povem tudi
               primerjavo, s koliko zdravniki in s koliko medicinskimi sestrami v naši firmi
               naredimo oddelek s sto posteljami, kadra je ravno pol manj, kolikor ga je v
               adekvatnih bolnišnicah. Izjemno gledamo na produktivnost in na organizacijo dela, ker
               je to <stage type="mag"/><stage>(nadaljevanje)</stage> seveda strošek.
               Kader v določenih bolnišnicah je šel pa grozovito gor v zadnjih štirih, petih letih.
               Na posameznih odsekih pa pač ne. To je ena izmed teh zadevščin. Kaj me še skrbi?
               Podpis aneksa. Po moji pameti, pa mogoče nisem najbolj pameten, po moji pameti bodo
               normativi za ambulantno delo padli za enih 20 %. Kje bomo dobili ta denar, če tisoč
               800 je zdaj glavarinskih količnikov, potem jih bo oziroma glavarine, potem jih bo
               tisoč 500 vsaj po teh številkah zdaj 20 %. To pomeni, da bomo za tisoč ambulant
               porabljenih 25 milijonov zato, da bomo na istem ostali, na primarni ravni. Kje so
               šele odprave čakalnih dob? Če se motim, je to to.</p>
               <p>Kar se tiče večjih pooblastil Zavoda za zdravstveno zavarovanje. Dokler se bomo o
               plačah, pa o kadrovski politiki pogovarjali izven cene zdravstvene storitve nekje
               drugje, zavod nima nič za v roke prijeti, da bi se pogovarjal z eno bolnico. Mene
               zdajle moji lastniki tiščijo s povečano produktivnostjo, z večjim dobičkom kakor veš
               in znaš, ne z zmanjšanjem normativov. Nam na kraj pameti ne pade, da bi… Samo iščemo
               razloge kako bi zadevo poboljšali.</p>
               <p>Če zaključim, moja diagnoza, ker me v petek ne bo, tako finančno hudo, kakor je
               zdajle v zdravstvenem varstvu, je bilo nazadnje leta 1994. Gospod Hočevar mi bo
               potrdil. Takrat je ministrstvo aktiviralo sanacijske ekipe in jih poslalo v najhujše
               izgubarje. Je še malo huje, ker imamo podatek o številu čakajočih in če ga bomo
               izgubili, upam, da ga ne bomo, potem sploh ne bomo vedeli koliko jih čaka, ker leta
               1994 tega nismo vedeli, koliko ljudi čaka, ker se to ni vodilo. Pa še tisto, kar je
               gospod Hočevar rekel je res. Po nekaterih bolnišnicah vztraja en mesec pa pol preden
               sploh datum dobiš, to se pravi, da te ni na čakalni listi. Gospa Hladetova to tudi
               tudi lahko potrdi. Imam pa mogoče dodatek, poseben interventni zakon, ni ga treba. V
               skladu z Zakonom o zdravstveni dejavnosti naložite Vladi, da uboga lasten zakon in
               pokrije izgube bolnišnic. <stage>/ oglašanje iz dvorane/</stage> Zakon o zdravstveni dejavnosti
               piše, da izgube javnih zdravstvenih zavodov krije Vlada oziroma državni proračun, pa
               bo takoj denarja dosti. Zakaj se motovilimo, ker natančno vemo… Direktorji hočejo
               likvidno poslovati, so prisiljeni likvidno poslovati. Morajo izpolnjevati kolektivno
               pogodbo. In če ni denarja za povišanje plač, ja, ga je treba zagotoviti, če ne se to
               prevali nazaj v čakalne dobe. Logično. In vse leporečenje, bomo ta zakon sprejeli,
               oni zakon, tretji zakon sprejeli, potem pa bo… Ja, nič ne bo! Še vedno mi manjka
               luknja. Manjka mi 200 milijonov evrov denarja. Kje ga bomo dobili? Domnevno bo zdaj
               šel iz državnega proračuna. Moj komentar zadnjič je bil, to je pa svež pristop po 10
               letih, ki sem jih prebil v zdravstveni politiki, ker ministrica za finance običajno
               noče nič slišati, da bi kaj transferirali denarja. Če je to res, to seveda
               pozdravljam. Ampak še enkrat, gospod Hočevar, ni treba interventnega zakona, izgube
               bolnicam naj pokrijejo.</p>
            </sp>
            <sp xml:id="SDT7-OZZ-redna-22-2017-03-29.sp11">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo… <stage>/ oglašanje iz dvorane/</stage> Kako? Ja, ja… Gospod Klemen Markeš in za
               njim gospod Metod Mezeg</p>
            </sp>
            <sp xml:id="SDT7-OZZ-redna-22-2017-03-29.sp12">

               <speaker>KLEMEN MARKEŠ:</speaker>

               <p>Ja, hvala lepa za besedo. Klemen Markeš, Strokovno združenje izvajalcev zdravstvene
               in babiške nege Slovenije.</p>
               <p>Najprej moram reči, da se globoko strinjam s tem, kar je povedal prej gospod Hočevar.
               Kaj veliko pri tem verjetno ni treba dodajati. Stvari točno tako stojijo, se vidi, da
               je gospod poznavalec zadeve in je povedal tako, kot stvari so. Bi pa dve tri stvari
               kljub temu rad opozoril oziroma… Ja. Gospod Marušič je v svoji analizi omenil pač
               zahteve po odpiranju novih centrov. Jaz mislim, da je to brez potrebe. Naše mnenje,
               da je to nepotrebno dokler se ne zapolnijo vse kapacitete teh centrov, ki te stvari
               že opravljajo, ker novi centri prinesejo pač nove stroške za <stage type="mag"/><stage>(nadaljevanje)</stage> vse aparature in za vse te stvari. Ta
               denar bi verjetno lažje, bi bilo bolj pametno porabiti za skrajševanje dob tam kjer
               pač storitve le tistim, ki stvari že opravljajo, ljudi ustrezno stimulirati in
               verjetno bi se kmalu pokazalo, da tudi pomanjkanje kadra ni tako veliko kot se
               navaja. Ministrstvo, zdaj, gospa sekretarka je tu… Je treba nujno sprejeti ta zakon.
               Kaj prinaša recimo Zakon o čakalnih listah in te stvari, ta pravilnik, ki se
               pripravlja… Dobiš neke pravice, ki jih ne boš mogel nikoli izkoristiti? Kaj pomagajo
               pravice, ne vem, da si v eni uri na vrsti razen, če… Kar je takoj potem dodano, na
               vrsti moraš biti v eni uri, ko si naročen razen, če zdravnik nima drugega, se pravi
               take všečne, ljudem všečne pravilnike sprejemati in se jih potem ne da izvajati,
               verjetno nima smisla po mojem mnenju. In verjetno res, pomanjkanje kadra kot
               navajajo, ni tak problem. Jaz mislim, da ljudje so pripravljeni stvari opraviti,
               treba je dati denar, te stvari plačati in ljudje so pripravljeni verjetno pač za
               ustrezno plačilo seveda stvari narediti, pa naj bo to zasebnik ali javni zavod, ni
               nobenega problema. Po mojem je treba dati stvari na trg, denar, pač plačati storitve
               in bodo stvari hitro zmanjšane, so pa čakalne dobe nesprejemljive. Ker zdaj, ko
               prideš, najkrajša čakalna doba je 9-10 dni z napotnico nujno, ko prideš tja ti reče,
               glejte lahko greste drugam, pri nas… Ali pa podpišite, če hočete pri nas pregledan.
               Pač podpiše, da se strinja, da se doba prekorači. To je današnje stanje, konkretno na
               mojem primeru, ko sem prišel z napotnico tja je rekla 9-10 dni čakalna doba. Če
               želite biti pri nas pregledani se podpišite, da pristajate na to, da bodo šle zadeve
               15 dni čez ta rok. Toliko o teh pravicah, ki jih nekdo ima oziroma o dobah, kakšne so
               dovoljene, kakšne niso. Če želiš biti pregledan pač podpiši ali pa išči izvajalce
               drugje, potem po celi Sloveniji, ne vem po Murski Soboti, po Kopru, ne vem kje.</p>
            </sp>
            <sp xml:id="SDT7-OZZ-redna-22-2017-03-29.sp13">

               <speaker>MAG. FRANC HOČEVAR:</speaker>

               <p><stage>/ izklopljen mikrofon, slaba slišnost/</stage> In v tem primeru nisi na čakalni listi,
               ne?</p>
            </sp>
            <sp xml:id="SDT7-OZZ-redna-22-2017-03-29.sp14">

               <speaker>KLEMEN MARKEŠ:</speaker>

               <p>Meni je rekla, vzamem napotnico, napotnico vam vzamem, če se podpišete, da lahko
               presegamo čakalno dobo, ki je dovoljena, najvišje dovoljena. Hvala lepa.</p>
            </sp>
            <sp xml:id="SDT7-OZZ-redna-22-2017-03-29.sp15">

               <speaker>PREDSEDNIK TOMAŽ GANTAR:</speaker>

               <p>Hvala lepa gospod Markeš.</p>
               <p>Zdaj ima besedo gospod Mezeg Metod in za njim gospod Dolšak Rudi.</p>
            </sp>
            <sp xml:id="SDT7-OZZ-redna-22-2017-03-29.sp16">

               <speaker>METOD MEZEG:</speaker>

               <p>Gospod predsednik, hvala lepa za besedo.</p>
               <p>Zagotovo je eden izmed pomembnih vidikov vse daljših čakalnih vrst v sistemu
               zdravstva kadrovska deficitarnost predvsem pri zdravnikih, vendar je pa še
               pomembnejši oziroma najpomembnejša podfinanciranost sistema. Podcenjenost,
               podfinanciranost sistema, to v združenju, ki vodimo, imamo evidenco o poslovanju vseh
               zdravstvenih zavodov v Sloveniji, skrbno vodimo oziroma poudarjamo, pa ponovno še
               enkrat, da beležimo 40 milijonov tekočih izgub, ki so precej višje kot leto pred tem,
               da beležimo 120 neplačanih zapadlih obveznosti in 170 milijonov nekrite izgube iz
               preteklih let. To je pomembno, močno finančno breme, ki obremenjuje izvajalce,
               sistem, na to večkrat opozarjamo, mi pa iščemo rešitve v smeri boljšega upravljanja
               in vodenja zdravstvenih zavodov, kar je prav. Tudi tu zagotovo so rezerve vendar, da
               se lahko do teh rezerv pride, potrebujemo ustrezne zakone oziroma orodja in iščemo
               tudi rezerve v preganjanju in odpravljanju korupcije. Tudi to je zagotovo prav, da
               smo kritični do tega vendar to ne sme in ne more biti osrednji fokus iskanja rešitev
               v zdravstvu. Če se spomnimo, pretiravanj, da je v zdravstvu ponikne par 100, 400, 500
               milijonov evrov v obliki korupcije, to so nesmisli. Nesmisli, ki krožijo, ki
               obremenjujejo vse tiste, ki bi se morali s sistemom ukvarjati in iskati rešitve. Naj
               poudarim, da smo mi v združenju zdravstvenih zavodov sedaj, ko smo <stage type="mag"/><stage>(nadaljevanje)</stage> ustvarili, formirali skupno bazo
               cen, lahko vam postrežem s podatkom, da za vse zdravila in zdravstveni material na
               leto bolnišnice in zdravstveni domovi porabijo tam okrog 400 milijonov, to je red
               velikosti, mi pa govorimo o tolikšni korupciji. Hočem povedati, kolikšna so tu
               pretiravanja, pa čeprav sem in smo kritični in smo za ničelno toleranco do korupcije,
               prav je, da jo preganjamo, iztrebljamo, vendar ni pa zagotovo to tisto, kar bo v
               zdravstvenem zavodu oziroma sistem zdravstva pripeljalo na zeleno vejo. Poudarjam, da
               smo še vedno na cenah iz leta 2009. Od takrat naprej je sistem izgubil več kot 400,
               še vedno se borimo za cene in za leto 2009 so se sicer nekoliko znižali, ampak želimo
               si to osnovo in tudi osnova za financiranje v tekočem letu je postavljena skladno z
               možnostmi, ki jih sistem omogoča, zelo nizko in imamo ponovno predlog oziroma sprejet
               nivo iz leta 2014. Skratka, dejstvo je, da v sistemu sredstev primanjkuje, in prej,
               kot se bomo s tem sprijaznili, in prej, kot bomo iskali rešitve v tej smeri, bolje
               bo, ker vsaka rešitev, s katero bomo v tej smeri odlašali, bo zagotovo dražja.</p>
               <p>Zagotovo so tudi drugi pristopi pri teh čakalnih vrstah. Navsezadnje tudi gospa
               ministrica je včeraj na naši skupščini predlagala, zahtevala navsezadnje, da se v
               bolnišnicah sistemsko lotijo prečiščenja čakalnih vrst in dvomim, da bo na tem še več
               narejenega, kot je bilo narejenega, vendar to ni rešitev, rešitev je, kot pravim, v
               ustreznem, primernejšem financiranju sistema, ki zdaj zagotovo ni.</p>
               <p>Hvala lepa.</p>
            </sp>
            <sp xml:id="SDT7-OZZ-redna-22-2017-03-29.sp17">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Besedo ima gospod Dolšak Rudi in za njim dr. Božidar Voljč.</p>
            </sp>
            <sp xml:id="SDT7-OZZ-redna-22-2017-03-29.sp18">

               <speaker>RUDI DOLŠAK:</speaker>

               <p>Hvala lepa, predsednik.</p>
               <p>Dober dan vsem skupaj, Dolšak Rudi je moje ime, iz Zdravstvenega doma Ljubljana
               sem.</p>
               <p>Pa bi se dotaknil pravzaprav dveh temeljnih problemov ali pa izzivov, ki slovensko
               zdravstvo pestijo. Izhajam torej iz osnovnega zdravstva, za katerega niso tako zelo
               značilne dolge čakalne dobe, kot je to v bolnišnicah. No kljub temu so nekatera
               področja, kot je ortodontija, ustna kirurgija, fizioterapija, pa še kaj bi se našlo,
               kjer so tudi na primarnem nivoju določene vrste. V Zdravstvenem domu Ljubljana
               čakalnih vrst nismo nikdar jemali kot sistemski problem, ampak kot problem notranje
               organizacije, kot problem organizacije zdravnikov, kot problem dobrega sodelovanja z
               zavarovalnico in še kaj. Res pa je, da smo naleteli na problem, ko je bilo
               zdravnikov, še posebej družinskih zdravnikov, premalo. Če torej iščeta država in
               odgovorni ljudje ter poznavalci sistema odgovore in rešitve, sta seveda rešitvi
               trivialni. Ali več zdravnikov ali pa bojo storitve morali opravljati izven meja
               Slovenije. Ni mogoče v tako kratkem času izobraziti toliko strokovnjakov, da bodo
               lahko na dan toliko in toliko operacij kolkov izvedli, toliko in toliko teh in
               drugačnih pregledov, ker mladi zdravniki tega na določenih področjih ne bodo
               mogli.</p>
               <p>Drugič, financiranje. Dr. Pirnatova, državna sekretarka, nam je lepo postregla s
               številkami, koliko je zdravstvo od leta 2009 dalje izgubljalo. To znaša nekje okrog
               17 %. Za ene je bilo to več, za druge manj, kakorkoli že, to so bile znatne izgube na
               prihodkovni strani,<stage type="mag"/><stage>(nadaljevanje)</stage> ker
               so se cene storitev znižale. Ampak nekateri zavodi smo kljub temu v vseh teh letih
               ostali pozitivni. Seveda daleč od tega, da bi bilo merilo kakovosti v zdravstvu
               pozitiven finančni rezultat, tega nisem rekel, pravim pa, da če smo lahko v vseh teh
               letih se vendarle obnašali zdravo in našli ustrezna sredstva, bi mogoče pri pol
               milijarde prihodkov v največji bolnišnici ob mogoče samo procentnem zmanjšanju ob
               boljši organizaciji prihranili toliko, kot nam enostavne operacije množenja pokažejo.
               Seveda je denarja v sistemu premalo, seveda se je treba boljše organizirati, moti pa
               me vsa ta leta, da se direktno ne dotaknemo problema in to je, čakalne vrste rešujejo
               zdravniki, zdravniki. Do zdravnikov je treba iti, zdravnike je treba prositi, da bodo
               popoldne delali še toliko in toliko, da bojo po dela<stage>(?)</stage>, ne gre drugače. Kaj bo pa
               sistem v prihodnje prinesel, bomo pa videli pravzaprav v naslednji letih.</p>
               <p>Hvala, da ste me poslušali.</p>
            </sp>
            <sp xml:id="SDT7-OZZ-redna-22-2017-03-29.sp19">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo dr. Božidar Voljč in za njim gospa Duša Hlade Zore. Izvolite.</p>
            </sp>
            <sp xml:id="SDT7-OZZ-redna-22-2017-03-29.sp20">

               <speaker>DR. BOŽIDAR VOLJČ:</speaker>

               <p>Hvala lepa za besedo, gospod predsednik.</p>
               <p>In dovolite za začetek eno vprašanje vam, ki ste urolog. Kako izgleda moška uretra po
               tem, ko je bilo potrebno 830 dni nositi kateter? <stage>/ oglašanje iz dvorane/</stage> In morda nam
               boste lahko povedali. Po mojem mnenju na ta način iz benigne hipertrofije prostate,
               ki je ne urgentno stanje, ustvarjamo urgentno stanje, kajti po nekaj časa zagotovo
               pride do uroinfektov, ki se lahko razširijo v 800 dneh vse tja gor do pielona in
               lahko celo tudi v prvi him<stage>(?)</stage> ledvice. Zdaj, če je to etično, je vprašanje za vse, ki
               se ukvarjamo z zdravstvom. Tudi tukaj ni samo gospod Marušič tisti, ki je tudi na eni
               od čakalnih list, med drugim sem tudi jaz, kar pa moram reči, da me ne vdaja z
               zadovoljstvom, namreč da vsaj na področju napotnic ne razširjamo socialnega
               gradienta, da smo vsi enaki pred zakonom in da čakamo toliko časa, kolikor pač je
               potrebno.</p>
               <p>Drugo vprašanje je, ali so samoplačniške ambulante neetične, samoplačniške ambulante,
               ki dokazujejo, da se stvari dajo rešiti in da so tu dovolj izvežbeni ljudje in v
               dovolj velikem številu, ki lahko te stvari rešijo. Zdaj, kar se tiče same etike, bi
               jaz rekel, da čakalne dobe so s stališča, tukaj nas je nekaj zdravnikov, čakalne dobe
               so s stališča vseh etičnih in deontoloških kodeksov v vseh zdravstvenih poklicih
               neetične. Tako, da bi celo rekel, da na tem področju tudi ne samo zdravstvo, ampak
               tudi zdravstvena politika, ki je seznanjena s stanjem, v kakršnem smo, ne naredi
               vsega, kar bi lahko. Namreč, če uporabim klinično terminologijo, so čakalne dobe
               sindrom. Vi veste, da je v zdravstvu vsak sindrom veriga vzrokov in posledic. In pri
               reševanju te verige mora vsak člen storiti svojo dolžnost, ker ima tudi vsak člen
               svoje pristojnosti. In tudi pri čakalnih dobah ta veriga sega od zakonodajne
               politike, ki določa med drugim tudi to, kako bo s sredstvi v zdravstvu, pa vse tja
               recimo do tistih, ki revidirajo oziroma spremljajo čakalne liste, za katere upam, da
               so poštene, ažurne in <stage type="mag"/><stage>(nadaljevanje)</stage>
               odprte, na koncu pa naj povem to, kar je gospod direktor Zdravstvenega doma
               Ljubljana… Čakalne dobe lahko skrajšajo samo tisti, ki storitve izvajajo. To, tam smo
               na koncu in tu od tega… Tam je alfa in omega vsega tako, da na tej verigi sindroma
               gremo lahko od spodnjega konca navzgor, ne pa ravno obratno.</p>
               <p>Zdaj, še nekaj bi rad povedal. Po mojem mnenju in jaz sem star javni zdravstvenik, za
               rešitev čakalnih dob potrebujemo tudi sodelovanje vseh teh členov, ki stojijo v
               verigi od začetka do konca. Se pravi, ker ima vsak svoje pristojnosti in svoje
               dolžnosti, se je treba vprašati, vsak naj se vpraša, ali izpolnjujem vse tisto, kar
               mi pripada in kar bi pravzaprav moral izpolnjevati. Nima smisla, da iščemo kaj ni ta
               naredil, kaj ni oni naredil in da vsak recimo brani svoje pozicije ravno s tem, češ,
               da ni bilo tega in tega. Mislim, da je potrebno iskati poti za sodelovanje tako
               recimo na, če izhajamo iz obeh gradiv, ki smo jih tu dobili, oba gradiva
               predstavljata dobro osnovo za sodelovanje pri reševanju čakalnih dob. Od nas vseh pa
               je odvisno ali smo sposobni to speljati ali ne.</p>
               <p>Hvala lepa.</p>
            </sp>
            <sp xml:id="SDT7-OZZ-redna-22-2017-03-29.sp21">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Jaz bom potem razpravljal, pa bomo tudi mogoče o tem, ker ste me malo izzval. Zdaj
               dajem besedo naprej in sicer gospe Duši Hlade Zore. Izvolite.</p>
            </sp>
            <sp xml:id="SDT7-OZZ-redna-22-2017-03-29.sp22">

               <speaker>DUŠA HLADE ZORE:</speaker>

               <p>Dober dan, jaz sem pa Duša Hlade Zore in sem ena od 13 zastopnikov pacientovih
               pravic.</p>
               <p>Torej, jaz tukaj lahko res govorim samo v imenu pač tistih pacientov, ki se obračajo
               na zastopnike pacientovih pravic, ker imamo z njimi neposredni stik in dejansko
               poslušamo njihove zgodbe, njihove pritožbe, nekatere bolj ali manj upravičene ampak v
               glavnem bi rekla, da so upravičene. Če se omejim samo na čakalne dobe oziroma tukaj
               pri nas niso samo čakalne dobe ampak je vse tisto, kar spada v pravico do spoštovanja
               pacientovega časa. To so te čakalne dobe kdaj boš na vrsti, pa tudi kdaj boš dobil
               izvid, pa tudi kdaj boš dobil datum. Vse je skupaj v tem in v primerjavi z lanskim
               letom je bilo pri meni samo teh pritožb v porastu 8,4 %.</p>
               <p>Zdaj, veliko je povedal že gospod Hočevar, ki bi se mu jaz kar pridružila, ker tudi
               jaz delam v enem društvu in poslušam, praktično delamo direktno s potrošniki
               zdravstva, veliko takih pritožb in rekla bom nekaj, res je, izpostavila bi pa nekaj.
               Mi govorimo tu o teh izbranih čakalnih dobah, to je res, na tem se dela. Ko zdravnik
               oziroma, ki pač dela s pacienti, bi pa izpostavila eno pritožbo, ki je pa… Mislim,
               eno področje, ki je pa za mene izredno neetično, če ga kršimo in to je odpravljanje
               bolečine. Z ambulantami za odpravljanje bolečine imajo, mislim sem govorila in z
               zdravniki in s pacienti. In zamislite si pacienta, ki čaka zato, da bo prišel v
               ambulanto za odpravljanje bolečine pol leta. Oprostite, ko so nas učili, je profesor
               Milčinski rekel, pacienta ne sme boleti.</p>
               <p>Tako, da to je ne glede, da mogoče nismo o tem mislili in pa to, kar je omenil že dr.
               Fakin, je pa fizioterapija. Jaz sem iskala, iz svojih izkušenj povem, fizioterapijo,
               ni bilo. 124 dni je bila taka čakalna doba objavljena, ki sem jo našla objavljeno na
               spletni strani. Ko sem pa začela telefonirati okoli in spraševati fizioterapevte s
               koncesijo, brezplačno, se je pa izkazalo, da sem dobila večino odgovorov, ne
               sprejemamo, to pa ne drži. Torej, ne moreš se zanesti na objavljene čakalne sezname.
               Drugo pa je, da je tudi nespoštovanje teh terminov, a veste, rekli ste mesec in pol
               se čaka na termin, kdaj prideš na zdravstveni poseg. Jaz vam povem, da se čaka 7
               mesecev, da se čaka tudi več. Kar je za paciente zelo mučno in jih pušča v
               negotovosti. Torej, tako mi…</p>
               <p>Pa še nekaj. Ko pravimo podpisati izjavo, če se strinjamo, da bomo tukaj in počakali
               čeprav je čakalna doba presežena ali pa gremo k drugemu izvajalcu. Ja. <stage type="mag"/><stage>(nadaljevanje)</stage> Ampak ali se je medtem kdo
               vprašal, ko pacient, ki ne živi v Ljubljani ali pa, ne vem, v Kranju, pa hoče, pa naj
               bi šel v Mursko Soboto. Nihče mu ne povrne stroškov, da pride do tja. Nihče ne
               pomisli na to, da ga svojci ne morejo obiskovati, ker je to strošek. Nimajo vsi
               pacienti toliko denarja, da bi si lahko to privoščili. Torej, to je nekaj glavnega,
               na kar sem jaz hotela opozoriti, da se recimo ne bi pozabilo, ko bomo razpravljali o
               čakalnih dobah.</p>
               <p>Hvala.</p>
            </sp>
            <sp xml:id="SDT7-OZZ-redna-22-2017-03-29.sp23">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj malo kot odziv na razprave dajem še enkrat besedo prim. mag. Marušiču. Lahko
               izklopite, prosim? Ja…</p>
            </sp>
            <sp xml:id="SDT7-OZZ-redna-22-2017-03-29.sp24">

               <speaker>MAG. DORIJAN MARUŠIČ:</speaker>

               <p>Predsednik, hvala za besedo.</p>
               <p>Ne bom podaljševal razprave. Upam, da bo današnja razprava vseeno pripeljala do
               korakov naprej. kot sem večkrat izpostavil, ni bila moja oziroma naša intenca
               kakorkoli agresivno napadati kakršnokoli odločitev ali potezo v preteklih letih.
               Želel sem samo izpostaviti težko ali pa po moji oceni vsaj v letošnjem letu
               neobvladljiv problem. Priporočila, ki smo jih spisali, so na podlagi dokumenta, ki
               sem ga sestavljal kot svetovalec komisarja za Evropsko unijo tako, da me preseneča
               lahkotnost kako ministrstvo ta priporočila zavrne. Seveda sem pa potem upošteval vse
               znanje, ki sem ga pridobil v skoraj 30 letih dela v zdravstvenih sistemih. Veseli me,
               da se bo v letošnjem letu vpeljalo tudi merjenje procesnih kazalnikov, torej res je,
               pri dosedanjem delu se ni spremljala kakovost.</p>
               <p>Skočim na tretjo točko, kjer je bivši direktor Zavoda za zdravstveno zavarovanje
               oziroma moj delodajalec v takratnem času, s podporo Vlade smo izpeljali nacionalni
               razpis in smo dejansko s pristopom povečali dostopnost za enaka sredstva in merili
               kakovost, torej smo lahko izvedli oboje, in tu sem referiral, bi pa z veseljem res
               naprošal, če mi pošljete to analizo teh deviantnosti javnih razpisov, pri čemer se
               bolj sprašujem zakaj za vraga pa potem skrbite/?/ vsi za centralne razpise, saj
               storitev je pa ja glavna storitev, ki obsega vse to, kar naj bi bilo v javnem
               razpisu.</p>
               <p>Pri strateškem <stage>/ nerazumljivo/</stage> bom pa poskušal biti zelo, zelo preprost, ker mi vedno
               očitajo, da zelo strokovno in težko razumljivo povem. Poglejte, v letu 2011 so vsi
               izvajalci, ki delajo kateto, to pomeni katetrsko rešujejo zapore na žilah, opravili
               10 tisoč 648 storitev, kar je bilo 32 % nad planom. Pa sprašujem zavod kako to, da
               naslednje leto je bilo planiranih 8 tisoč 453. Pa so izvajalci spet presegli ta
               program in so dosegli 8 tisoč 991 in tako naprej. To, oprostite, je financiranje ne
               vem koga, zanesljivo pa ne potreb izvajalcev. Torej, če so izvajalci bili… Ne potreb
               državljanov. Če so izvajalci bili sposobni v letu 2011 doseči 10 tisoč 648 in so se v
               lanskem letu šele približali tej številki, 9 tisoč 913 in to vam pa zanesljivo povem,
               z direktnih, s stalnimi razgovori z intervencionisti, ki delajo v kardiologiji/?/, ni
               problem pomanjkanja zdravnikov. Ampak morate jim dati jasno usmeritev. Morajo delati
               12 mesecev, ne pa gor, pa dol, pa se dogovoriti aprila, morda julija dogovoriti,
               začne oktobra, januarja pa ne vemo več ali bo ali ne bo to plačano. Bolniki ne morejo
               čakati teh intervalov.</p>
               <p>Skratka, o tem sem govoril pri strateškem načrtovanju, koliko je zdravstveni sistem
               sposoben narediti in to so kapacitete, po mojem vrh, ki ga je slovenska kardiologija
               dosegla leta 2011 znan, 10 tisoč 648 storitev. Med tem časom noben interventni
               kardiolog ni zapustil slovenskega zdravstvenega sistema, potrebe pa rastejo. Tako, da
               v letu 2015 je bil že vsak peti, ki je čakal nad dopustno čakalno dobo. Skratka,
               "common sense", zdrava kmečka pamet je strateški "purchasing" v začetnem delu. Ne
               govorim o celih knjigah, ki jih je treba prebrati. O tem sem govoril. In to je
               potrebno uporabljati, ko se načrtujejo programi, predvsem pa skrbeti za to, da se
               ustrezno in pravočasno dogovori ta prgoram.</p>
               <p>Skratka, če sklenem, hvala, da se bo sistemsko spremljati kakovost, kar je nuja
               zdravstvenih sistemov v evropskem prostoru in vljudno naprošam za to poglobljeno
               analizo vseh deviantnosti javnih razpisov v <stage type="mag"/><stage>(nadaljevanje)</stage> preteklosti, ker me je pa to zanimalo, kajti takratne
               ocene so govorile ravno nasprotno.</p>
               <p>Hvala.</p>
            </sp>
            <sp xml:id="SDT7-OZZ-redna-22-2017-03-29.sp25">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Želi še kdo od gostov še besedo? V kolikor ne, potem zaključujem razpravo s strani
               gostov. Če bo treba še kakšno obrazložitev, bom pač po potrebi dal besedo, ampak
               odpiram razpravo za kolegice poslanke in kolege poslance.</p>
               <p>Kdo želji razpravljati? Gospod Marijan Pojbič, prvi.</p>
            </sp>
            <sp xml:id="SDT7-OZZ-redna-22-2017-03-29.sp26">

               <speaker>MARIJAN POJBIČ (PS SDS):</speaker>

               <p>Torej, spoštovani gospod predsednik, hvala za besedo.</p>
               <p>Najprej čisto uvodoma moram reči, da danes ta razprava je tekla na zelo visoki ravni,
               kar se tiče strokovnosti, ker pač jaz sem politik in ne mislim diskutirati o
               strokovnem problemu, ampak o političnem problemu tega vprašanja, ker mislim, da je
               tukaj, tako kot so nekateri razpravljavci danes na tej seji povedali, da to ni
               problem enega posameznega ali pa enega segmenta znotraj te zgodbe, ampak vsi med sabo
               povezani. In jaz mislim, da je to temeljno vprašanje tako politike kot vseh ostalih
               institucij, ki delujejo znotraj tega podsistema. In neverjetno je, da danes v tem
               avditoriju praktično ste prisotni vsi tisti, ki imate na tak ali drugačen ali pa,
               moram reči drugače, smo prisotni vsi tisti, ki imamo na tak ali drugačen način
               možnost vplivati na to stanje. In če imamo, potem moramo temu slediti. Odgovornost za
               nastalo situacijo pa v prvi fazi in največjo odgovornost nosi pa definitivno
               ministrstvo, to pa si upam trditi. Predvsem zato, da smo kar veliko takih srečanj
               imeli, ali pa rečem sej, kjer je bilo to vprašanje zelo izpostavljeno, ki je
               alarmantno, absolutno, to ni nobene diskusije. In govorimo o etiki in tako dalje. In
               ko govorimo, da ljudje čakajo po ne vem koliko dni sem vse danes slišal poleg tega,
               da sem to poročilo prebral, ki je samo po sebi že tako ali tako alarmantno zaradi
               številk, da se čakalne dobe podaljšuje in tako dalje in tako dalje, se mi zdi, da če
               v taki situaciji tisti, ki ima škarje in platno v rokah, ne odreagira takoj, glejte,
               ne danes, jutri, pojutrišnjem, ne opozicija, koalicija, ampak če ima škarje in platno
               v rokah, v danih okoliščinah je treba nujno takoj odreagirati.</p>
               <p>In še ena stvar, jaz imam danes občutek in to ne smete mi zameriti, ker se mi zdi
               zelo, ki ga jaz ne bi nikoli uporabil, to zgodbo, ki se je danes tudi zgodila, da
               imamo praktično, da smo danes praktično brez poslancev SMC tukaj. A ste kdo, je kdo
               to opazil? Poglejte, koliko članov SMC sedi danes tukaj na tem odboru. Nekaj vam mora
               to dati na znanje. Ali nekdo igra politično igro, torej zdaj že neko zgodbo, da bi na
               račun čakalnih dob prišel do nekih glasov in tako dalje, se mi pa zdi, glejte,
               skrajno perverzno, nesramno in nedopustno dejanje in zato sem zelo razočaran, ker
               vemo, da je ta problem resnično problematičen. Torej najvišje stopnje alarm bi moral
               zagoreti, potem torej, ko se vsi tega zavedamo, in nekdo poskuša to na tak in
               drugačen način zlorabiti za neke politične igrice znotraj koalicije, to pa je absurd
               vseh absurdov. Moram reči, da sem razočaran in žalosten do skrajnje meje.</p>
               <p>Zdaj bom pa samo dva primera povedal, ki se mi zdita zelo pomembna. Meni se je
               zgodilo, da sem pred letom dni obiskal eden izmed kliničnih centrov, ker sem imel
               problem, da se mi je zamašila ta žleza slinavka, in sem imel že tak, praktično že, da
               sem mogel po, ne vem, ponoči ob treh oditi v bolnico in potem je sledila operacija in
               tako dalje, razlogi in tako dalje. In kaj si mislite, kaj se mi je zgodilo, ko sem
               prišel ob treh v bolnico? Z mano je bila moja žena, prideva na oddelek, srečava
               medicinsko sestro in mi reče, sem pač povedal, da je ta in ta problem in da pač ne
               morem spati in da, tudi ne veš kake so, saj veste, ker se ne spoznaš na stvari, ker
               pač, če se imaš enkrat tak rad, potem ti to ni več vseeno. In veste, kaj mi je sestra
               rekla, medicinska? Kako si dovolim ob taki uri buditi zdravnika. Si lahko to
               predstavljate? To se je meni zgodilo, osebno meni.<stage type="mag"/><stage>(nadaljevanje)</stage> Zdaj si pa vi zamislite, da to pride nekdo, človek, ki
               pač ni Marijan Pojbič, pa bi rekel, ja okej, pa ima to, ne vem, take in takšne
               posledice lahko potem kasneje, ne bom rekel kaj. Zdaj to je ena stvari, ki jo moram
               povedati.</p>
               <p>Druga stvar, ki se je zgodila v tem tednu. Sem bil na enem zdravstvenem domu. En
               gospod sedi tam sigurno eno uro pa pol, ker sem tudi sam čakal, sedel, pač zaradi
               nekih določenih stvari, in potem pride sestra ven, pa temu gospodu reče, veste, vi pa
               niste danes na vrsti. Po eni najmanj eni uri in pol, tako, kot sem bil jaz tam,
               človek tam sedi, "vi pa niste danes na vrsti, vi pridete šele na vrsto septembra." In
               zdaj si vi zamislite, kako se je tisti človek tam počutil. Dragi moji, vprašate se o
               etiki, morali in odgovornosti in danes so nekateri razpravljavci na tej seji zelo
               jasno opozorili, da je tudi notranja organiziranost, odgovornost posameznih struktur
               znotraj tega podsistema še kako pomembna, ne samo denar. In tista stvar, ki pa mene
               vseskozi in najbolj skrbi, je pa to, ker poskušajo nekateri predstavniki in enega sem
               danes poslušal, ker bi že po moji osebni oceni davno mogel zapustiti ta sistem, ko
               govori o tem, da je zelo malo korupcije znotraj zdravstvenega sistema. Lepo vas
               prosim, glejte, pa valda niste našli mene, Marijana Pojbiča, da bi ga neumno kdo
               poskušal na tak način na limanice vreči. In tu se strinjamo vsi, ki tu notri sedimo,
               in vemo točno, kje je problem pa koliko je tega problema in koliko denarja bi lahko
               prišparali in koliko denarja bi lahko namenili za odpravljanje čakalnih vrst, če bi
               to, bom rekel, to svinjarijo odstranili izven tega sistema. To so javna naročanja in
               tako dalje. In koliko časa se že pogovarjamo, kaj vse je treba narediti in kaj je
               ministrstvo naredilo? Skoraj nič. Poglejte sami. Potem nam vsiljujejo neko
               zakonodajo, ki ni usklajena praktično z nikomer. Samo zato, da v javnosti doseže
               tisto, kar so pač rekli, da bojo nekaj obljubili. Ampak zakonodaja, ki je prišla,
               torej ki je v povojih, ni takšna, da bi lahko rekli, da bo prinesla rešitev tudi tega
               problema čakalnih vrst, dragi moji. Glejte, to je pa akutni problem. In lepo vas
               prosim, ne igrajmo se in ne grejmo se politike in politiko in politikantstvo, ko gre
               za tako skrajno pomembno vprašanje, skrajno pomembno vprašanje. In vedno isto znova
               in znova s strani ministrstva poslušam iste odgovore. Vidim, da ima scitirano
               napisano pet listov, to prebere, vrže na mizo in to je to in ponavlja kot papiga, se
               opravičujem na izrazu, resnično se opravičujem, zelo ne rad uporabljam take izraze,
               ker je morda malo pretirano, ampak je dejstvo. Jaz ne bom več poslušal tega, da mi
               pride na vsako sejo odbora, prebere to, tisto, kar smo slišali že stokrat. Nobenih
               rezultatov, nobenih rezultatov, nobene odgovornosti, čakalne dobe se podaljšujejo.
               To, kar je gospod Marušič pripravil, je resnično dober prikaz dejstva in resnic,
               pravih resnic.</p>
               <p>In glejte, z vsemi tistimi se strinjam, ki danes tukaj sedimo, ki smo danes tukaj
               govorili o tem, da je to preveč pomembno vprašanje in da je treba takoj v tem
               trenutku na to odreagirati, ne glede na politike, ne glede na stroko, vsak mora svoj
               del odgovornosti prevzeti, ne samo čakati, ko bo nekdo prišel, pa bo nekdo samo nekaj
               plačal, ampak mora tudi prevzeti svojo osebno odgovornost do nekih stvari in to so
               zagotovo zdravniki in vsi tisti, ki sodijo tukaj zraven, mi imamo v tem sistemu
               večina odlični zdravnikov, sem prepričan, in pa ker vidim problem organizacije, ker
               bi lahko ogromno prišparali, ogromno. Danes so nekateri od zdravnikov, sem poslušal,
               da so o tem govorili in na to opozorili, ampak če bi na tem področju poslušal oziroma
               ugotavljal, kako je to ministrstvo spremljalo, bi lahko ugotovili, da sploh niso
               poslušali tega in so rekli, če se spomnite nazaj, takoj ko so prevzeli vodenje
               države, ta Vlada, pa se opravičujem, da moram to reči, da bodo zamenjali pač to, kar
               so naredili, te odbore, nadzorne, ali kako se reče že, če se opravičujem. So, ne? <stage>/
               oglašanje iz dvorane/</stage> Ja, svete, zavodu in tako dalje. In da bodo potem direktorje
               zamenjali in da bo stanje dosti boljše, ampak glejte, kje smo danes, večje izgube,
               višje čakalne vrste in tako dalje. Ja, lepo vas prosim, ja kako dolgo še bomo mi
               tukaj sedeli in poslušali take neumnosti? In jaz moram, jaz bi ne bil tu tiho zdaj
               lepo, pa gledal, pa poslušal, pa rekel, pa dvignil roko, glejte, super, da smo se
               dobili. In kaj bo se danes zgodilo spet? Zgodilo se bo točno to, da od tega, kar smo
               danes govorili, bo po moji osebni oceni, dokler bo ta Vlada tukaj, verjemite mi,
               ostalo pri besedah. In to je najslabše, kar se nam lahko zgodi. Zato tudi osebno
               prosim vse tiste doktorje, vse tiste, ki <stage type="mag"/><stage>(nadaljevanje)</stage> imate neko besedo, koalicijske partnerje in tako
               dalje, pa vse tiste, ki vam gre za neko etiko in moralo in neko odgovornost, da
               prosim pritisnete na tiste gumbe kjer je to možno, da se neke stvari spremenijo.
               Stopite skupaj, usedite se skupaj, povabite, opozicija bo vedno pomagala 100 % čeprav
               direktnega vpliva na to nima in tudi odgovornosti nima, ker nima vpliva na to. Ampak
               želimo sodelovati v tistem delu, ko vidimo, da gredo stvari v pravo smer in to
               predvsem, da se te čakalne vrste enkrat izničijo in da ubogi narod ne bo trpel, ne bo
               delalo to, kar se je meni zgodilo. In če bi takrat prišel, bom rekel, človek iz
               Sladkega Vrha ali pa iz Selnice ali pa ne vem od kod, tja, ki pač ne bi bil Marijan
               Pojbič, bi lepo tam sedel do jutra, da bi se zdravnik zbudil. Lepo vas prosim, pa to
               je višek nesramnosti. Jaz sem skoraj bruhal. In potem, ko so mene spoznali, ja potem
               pa je bila cela bolnica alarm. Pa sem rekel, kakšna bolnica je to! Kakšne so to
               ustanove, da je odvisno kdo si in da je reakcija temu primerna. Pa lepo vas prosim,
               kje živimo? Pa kdo si to dovoli, kdo si to upa? Jaz zdravnika nisem čisto nič krivil,
               ker zdravnik ima to pravico, da če nima pacientov, da se lahko spočije ali kakorkoli,
               poznam ta pravila znotraj. Ampak, da ti to pride gospa in ti to reče in potem je še
               hotela ta gospa ista asistirati pri moji operaciji, ker je zdravnik rekel, da je
               urgentno, takoj na operacijo. Seveda sem rekel, niti govora, pa ne želim je videti
               več zraven. Ste smešni? Mislim, to je… Glejte, vprašanje tudi, če je bila ta gospa
               medicinska sestra kriva. Saj ne veste kakšna navodila je dobila in tako dalje.
               Začaran krog. In se ne moreš tega… Ne, jaz pa nisem pokvarjen človek in sem potem pač
               to požrl, prenesel, ker se mi ljudje smilijo. Tudi ona verjetno je bila gospa, ki je
               imela mogoče 40 let, pa je imela otroke in tako dalje in bi lahko zaradi take stvari
               službo izgubila, ker se tega verjetno zaradi etike ne sme in ne more dovoliti, ne
               glede na to, na kakšni poziciji je. Ampak sem se potem zadržal.</p>
               <p>Ampak prosim vas, glejte, v imenu tega mojega slovenskega ljudstva, pa teh ubogih
               revežev, ki čakajo v teh čakalnih dobah, dajmo nekaj narediti skupaj. Dajmo nekaj
               skupaj narediti, stopimo skupaj, pa dajmo začeti reševati stvari, ne čakati in se
               samo pogovarjati. Tri leta je že mimo odkar imamo to Vlado in na tem področju se ni
               naredilo nič, nula. Se opravičujem, nula. To, kar govorijo, to kar imajo tam
               napisano, to berejo tako, kot sem že prej rekel, kot papige, se opravičujem na
               izrazu. To za mene ni dovolj. To ni dovolj za tiste, ki čakajo v čakalnih vrstah.
               Nikakor! In bog ne daj, da tega ne bi bilo, kot je danes gospod doktor, ko sem ga… Se
               opravičujem, kako ste vi? <stage>/ medsebojni pogovor/</stage> Hočevar? Ja, ko ste rekel… Zdaj sem
               pa, se opravičujem, izgubil nit kaj sem hotel povedati, pa nič narobe.</p>
            </sp>
            <sp xml:id="SDT7-OZZ-redna-22-2017-03-29.sp27">

               <speaker>PREDSEDNIK TOMAŽ GANTAR:</speaker>

               <p>Okej.</p>
            </sp>
            <sp xml:id="SDT7-OZZ-redna-22-2017-03-29.sp28">

               <speaker>MARIJAN POJBIČ (PS SDS):</speaker>

               <p>Nekaj ste zelo pomembnega povedali, pa nič hudega, mogoče se bom spomnil kasneje. No,
               v glavnem glejte, prosim, da se take seje, torej ta odbor ne sklicuje zato, da bi se
               na tem gradili politični glasovi ampak naj se sklicuje izključno zato, da gremo takoj
               urgentno reševati problem. Prosim vas, zato sem prej tudi opozoril zaradi tega, ker
               sem zelo žalosten, da največje poslanske skupine, zdaj ne vem, če so že tukaj kolegi,
               zdaj verjetno že so, nisem še opazil. Bi morali biti absolutno tukaj, ker imajo tudi
               del ali pa zelo pomembno odgovornost, ker so koalicija in na drugi strani imajo
               Vlado, ki ima izvršilno moč na tem področju.</p>
               <p>Hvala lepa.</p>
            </sp>
            <sp xml:id="SDT7-OZZ-redna-22-2017-03-29.sp29">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima besedo mag. Bojana Muršič, potem se bom jaz pridružil k razpravi.</p>
            </sp>
            <sp xml:id="SDT7-OZZ-redna-22-2017-03-29.sp30">

               <speaker>MAG. BOJANA MURŠIČ (PS SD):</speaker>

               <p>Hvala lepa, predsednik, za besedo. Spoštovani vabljeni, spoštovane kolegice in
               kolegi.</p>
               <p>Najprej se moram zahvaliti v uvodu vsem razpravljavcem za strokovna pojasnila v zvezi
               s čakalnimi dobami, kajti moram reči, da nisem strokovnjak na tem področju, zato vam
               res gre iskrena zahvala. Moram pa reči, da se kot poslanci na terenu srečujemo, bom
               rekla vsakodnevno s temi čakalnimi dobami oziroma ljudje nas sprašujejo kaj bomo
               naredili, jaz čakam na tako in tako, prvi pregled na tako in tako operacijo toliko
               časa in s tem imamo velike probleme še posebej, če si član tega odbora za
               zdravstvo.</p>
               <p>Tudi pojavljajo se pač opazke, da v bistvu pridejo k zdravniku, se pravi v javni
               zdravstveni sistem in tam dejansko je čakalna doba, bom rekla 2, 3, 4, 5, 6 mesecev,
               v kolikor pa pacient plača, pa lahko pri koncesionarju ali pa zasebniku pride na
               storitev takoj. Jaz mislim, da je to skrajno nesprejemljivo.<stage type="mag"/><stage>(nadaljevanje)</stage> Jaz moram reči, da zagovarjamo po vsej
               verjetnosti vsi tukaj javno zdravstvo. To pomeni, da imamo vsi dostop do storitev ne
               glede na njihov ali pa na naš gmotni položaj in takrat, ko jih potrebujemo, ne
               takrat, ko je že v bistvu izguba zdravstvenega stanja tako daleč, da se lahko samo
               vprašamo kaj smo naredili v tem času. In res, te naše čakalne dobe s katerimi se
               srečujemo v zadnjem času, se povečujejo. Po vseh teh statističnih podatkih, ki jih
               imamo, ko sem pač predelala to gradivo sem se začela pač spraševati kje so razlogi za
               takšno stanje. Seveda vsi govorimo o omejenih sredstvih, tudi pri omenjenih oziroma
               omejenih človeških virih. V uvodu je bilo tudi omenjena specializacija, da se je v
               tem obdobju, bom rekla že kar nekaj časa, <stage>/ nerazumljivo/</stage> 10 let, niso razpisovale
               glede na potrebe ampak ne vem po kakšnem ključu. Tako, da tu ministrstvo mislim, da
               pripravlja korenite spremembe na tem, da se bodo specializacije pripravljale oziroma
               razpisovale glede na potrebe.</p>
               <p>Slaba organizacija, to je tudi ključni problem pri nas. Premajhna produktivnost,
               premajhna skrb po dajanju prioritet k pogodbah, neprimeren način financiranja, tudi
               strateškega načrtovanja enostavno ni. Da se čakalne dobe povečujejo je mogoče vzrok
               iskati tudi v tem, da imamo enega pacienta na več čakalnih listah. Tako, da te
               čakalne liste bi bilo potrebno izčistiti, pripraviti en krovni čakalni sistem, ki bo
               transparenten, pregleden in dostopen vsem.</p>
               <p>Ker je v uvodu dr. Marušič jasno in glasno povedal kje smo v čakalnih dobah oziroma,
               da imamo skoraj pol milijona ljudi, ki čakajo na čakalnih listah, se bom pa jaz
               dotaknila zgolj nacionalnega spremljanja čakalnih dob, ki jih pripravlja nacionalni
               inštitut za javno zdravje in mesečno poročilo na stanje, dan 1. 3. 2017. Zgolj ena
               opazka. V naboru 13 specialističnih ambulant, ki vključuje tudi fizioterapijo na
               primarni ravni je bilo ugotovljeno, da na prvi pregled čaka 119 tisoč 231 pacientov,
               kar pomeni 3 tisoč 22 pacientov oziroma 2,6 čakajočih več kot v enakem obdobju
               preteklega meseca. Ta podatek je zame zastrašujoč. Ob tem pa je potrebno poudariti,
               da sem opazila, da nad dopustno mejo čaka 12 tisoč 602 pacienta, kar predstavlja pa
               10,57 % vseh čakajočih na ambulantni pregled.</p>
               <p>Te stvari so res skrb vzbujajoče. Negativni učinki ob tem, da pacienti čakajo zgolj
               na prvi pregled se kažejo tudi v zdravstveni blagajni, še bolj pa na zdravstvenem
               stanju pacienta. Vplivajo po moji presoji pa te čakalne dobe že pri tem samem prvem
               pregledu tudi na stanje povečanih sredstev za bolniški stalež. Pa če mi dovolite, bi
               še tukaj malo nanizala teh podatkov. Po podatkih nacionalnega inštituta za javno
               zdravje je bilo zaradi začasne nezmožnosti za delo iz bolezenskih razlogov v
               Sloveniji v letu 2016 izgubljenih več kot 10 milijonov 378 tisoč 95 delovnih dni, kar
               predstavlja 541 tisoč 980 izgubljenih delovnih dni več, kot v letu 2015. Breme, kot
               izhaja tudi iz poročila Zavoda za zdravstveno zavarovanje Slovenije pa se je tako
               tudi povečalo. Mislim, da se tukaj tudi resnično moramo vprašati kaj narediti, da se
               ti podatki oziroma, da bomo to čim bolj zmanjšali.</p>
               <p>Zanimivo je bilo pogledati tudi poročilo Zavoda za zdravstveno zavarovanje, ki ga
               navaja v tem poslovnem poročilu za leto 2016, ki smo ga tudi poslanci prejšnji teden
               prejeli, da je bilo na dan 31. 12. 2016 <stage type="mag"/><stage>(nadaljevanje)</stage> 21.932 oziroma 2.894 zavarovancev več kot leta 2015 v
               dolgotrajnih staležih. Nad eno leto trajanja staleža pa 9.916 pacientov oziroma 1.327
               pacientov več kot leta 2015. Iz tega izhaja, da čakalne dobe obstajajo oziroma se
               povečujejo, zato verjamem, da se vsi, ki smo tukaj, zavzemamo za učinkovit, hiter,
               kakovosten, odziven, vzdržen zdravstveni sistem, seveda pa mora le-ta temeljit na
               solidarnosti in pravičnosti. To je tudi pri nas zapisano v Ustavi, da je temelj
               socialne države. Res je potrebno narediti korake naprej, kajti tega si ne smemo več
               dovoliti.</p>
               <p>Prav tako, kot sem v uvodu tudi omenila, ne smemo omogočati ločevanja državljank in
               državljanov v dve skupini: na tiste, ki jim premoženjsko stanje omogoča, da si
               potrebne storitve zagotovijo proti plačilu in ne čakajo v nedopustno dolgih čakalnih
               dobah, in na tiste, ki si tega ne morejo in do njih pridejo ali nanje čakajo tako
               dolgo, da to resnično škoduje njihovemu zdravju. Ker toliko teh stvari ne poznam, me
               je kar zbodel ta podatek v uvodu, da smo imeli pred nekaj leti zgolj eno pro bono
               ambulanto, zdaj jih imamo že šest. Tukaj se moramo tudi vprašati, kaj se dogaja z
               našim zdravstvenim sistemom, to pomeni, da imamo več takih pacientov, ki so brez
               osnovnega zdravstvenega zavarovanja in iščejo te storitve v teh ambulantah.</p>
               <p>Če se osredotočim zgolj še malce na čakalne dobe. Menim, da je v javnih zdravstvenih
               zavodih potrebno nagrajevati, pa tudi produktivnost in jim omogočiti stimulativno
               delovno okolje. S tem, jaz verjamem, vsak, ki bo opravljal, bo opravljal svoje delo
               hitro, kvalitetno in kakovostno in za vse čakajoče paciente se bodo te čakajoče dobe
               tudi skrajševali. Seveda, če bodo zdravniki in tudi ves ostali kader ob tem nagrajen,
               bo po vsej verjetnosti tudi z veseljem opravljal delo v popoldanskem času, s tem pa
               ne bo odhajal iz zavoda in pomagal koncesionarjem, da bo pri njih opravljal
               zdravstvene storitve. Pri koncesionarju ali pa v zasebnem zdravstvenem sistemu je
               zdravnik po vsej verjetnosti, pa tega ne moram zdaj z gotovostjo trditi, to mi bodo
               strokovnjaki lahko povedali, bistveno bolje plačan kot v javnem zdravstvenem sistemu,
               kajti vsi vemo, kakšne plače so.</p>
               <p>Tudi čakanje na specialistične preglede je potrebno skrajšati. Po moji presoji
               čakanje na prvi specialistični pregled ne bi smelo biti daljše od enega meseca. Tudi
               ostale preiskave, kot so magnetna resonanca, kolki, ramena, tudi te stvari bi se
               morale skrajšati na tri mesece. Predvideti moramo tudi najkrajšo dopustno čakalno
               dobo.</p>
               <p>Sicer moram reči, kot sem že na začetku omenila, da nisem strokovnjak s področja
               zdravstva, gledam pa na problematiko s področja oziroma z vidika pacienta, zato se mi
               zdi, da moramo ključno vlogo in v izhodiščni položaj vedno postaviti pacienta.
               Sredstva, ki jih namenjamo za zdravstvo, pa morajo slediti le-temu.</p>
               <p>Moj laični predlog je, da bi se sredstva, ki jih bo Ministrstvo za zdravje namenilo
               za skrajševanje čakalnih dob, dobil javni zdravstveni zavod koncesionar glede na
               opravljeno storitev in ne glede na osnovo programa. V kolikor menite, da je temu
               drugače, mi boste podali obrazložitev, kako to stvar rešiti drugače. <stage type="mag"/><stage>(nadaljevanje)</stage> Pri čakalnih dobah sem
               tudi omenila, da se mi poraja vprašanje vodenja evidenc čakalnih dob. V javnosti se
               sicer pojavlja informacija, zato mi tukaj dovolite, da na ministrstvo naslovim
               vprašanje, ali se res ukinja vodenje evidenc čakalnih dob ali se ta sistem spreminja
               in se vzpostavlja nov način, v katerem bo glede na te e-napotnice evidenca
               transparentna. Res pa je, da v kolikor bo ministrstvo temu potrdilo, je potrebno vse
               stare čakalne dobe, na katerih so pacienti, prevetriti in spraviti v to bazo
               podatkov, da bomo imeli potem nek časovni pregled oziroma kje sploh smo.</p>
               <p>Mislim, da smo že več let vedeli, da se nam demografska slika spreminja, da bo
               potrebno v zdravstvu nameniti bistveno več denarja.</p>
               <p>Pa če mi dovolite še, bi se mogoče zgolj dotaknila še gospoda Fakina, ki je omenil,
               da je potrebno bolnicam pokriti izgube. Načeloma bi lahko rekla, da se s tem sicer
               strinjam, ampak jaz bi se tega dotaknila in ravnala šele takrat, ko bodo do tega res
               upravičeni in ko se izkaže, da so naredili vse, da bi bili stroški nižji. Pa me boste
               vprašali, zakaj govorim tako. Pri nabavi materiala in zdravil, zdravstvenih
               pripomočkov se je izkazalo, da so bolnišnice delovale negospodarno. Žal sem članica
               tudi Preiskovalne komisije za žilne opornice in tukaj ugotavljamo resnično, resnično
               razhajanja in res se izguba na temu, da je vodstvo ravnalo oziroma v postopkih javnih
               naročil se ni ravnalo dovolj gospodarno. Da bo država zdaj to pokrivala, se mi ne zdi
               pravilno. Res pa je, da se izgube povečujejo takrat, te pa so po moji presoji
               upravičene in takrat bi moralo ministrstvo narediti vse, da se pokrijejo izgube, kot
               smo zdaj imeli, da so se spremenile plače. Če se poveča število posegov, takrat pa se
               absolutno strinjam, da je potrebno to razliko pokrit.</p>
               <p>Jaz mislim, pa mi dovolite, da tudi zaključim, ker mislim, da sem že kar dolga,
               vlaganje v zdravje ni nujno strošek. Denar, ki ga vložimo tako v zdravje in v
               preventivo naših ljudi, pa se nam lahko na dolgi rok absolutno obrestuje. Zato moram
               reči, da je res potrebno takoj narediti korenite ukrepe.</p>
               <p>Hvala lepa.</p>
            </sp>
            <sp xml:id="SDT7-OZZ-redna-22-2017-03-29.sp31">

               <speaker>PREDSEDNIK TOMAŽ GANTAR:</speaker>

               <p>Hvala lepa, mag. Muršič.</p>
               <p>Zdaj bom jaz razpravljal in za mano gospa Jelka Godec.</p>
               <p>Torej, se pravi, vprašanje čakalnih dob je verjetno dokaj zahtevno in se bolj ali
               manj povsod, pa tudi vsi sistemi na nek način spoprijemajo s tem. S tem, da je to,
               kar se je zgodilo pri nas, je dejansko nek odraz zelo hude krize javnega
               zdravstvenega sistema. To, kar skrbi, zaradi česar je tudi smiselno, da se
               pogovarjamo, tudi danes, pa ne prvič, pa verjetno tudi ne zadnjič, o čakalnih dobah,
               je dejstvo, da, kot je že bilo predstavljeno, da se stanje na večini področji ne
               izboljšuje. Kvečjemu obratno – da se težave še naprej kopičijo in da pravih
               rezultatov glede na ukrepe, ki so bili sprejeti, pač ni na vidiku. Razprava je, ker
               jaz osebno smatram, da ne more biti rešitev v smislu tiščanja glave v pesek, ampak je
               o tem treba odkrito spregovorit, kaj je možno naredit kratkoročno in kaj je možno
               naredit, ne, možno, nujno naredit tudi dolgoročno. Predvsem, ker govorimo o
               zakonodaji, o reformni zakonodaji, ki se pripravlja in ki mora imeti odgovore na
               dolgoročno reševanje problema tudi čakalnih dob.</p>
               <p>Prej me je malo izzval, pa verjetno bolj retorično postavil vprašanje dr. Voljč, kaj
                  se<stage type="mag"/><stage>(nadaljevanje)</stage> dogaja s tem
               bolnikom, ki ima dolgo urinski kateter. Glede na to, da sem urolog, seveda jaz
               verjamem, da sam prav dobro ve in bilo je tudi omenjeno, da najmanj kar je, seveda,
               dolgotrajna uporaba katetra na nek način otežkoča poseg, da se pojavljajo
               komplikacije, pa če želimo ali če jih ne želimo, v smislu infektov, krvavitev, tudi
               ob menjavah ali pa izvlečenih poškodbe sečnice in podobno. In kar je bistveno,
               seveda, da se kvaliteta tem bolnikom v času čakanja bistveno zmanjša. In dobro na
               koncu seveda v primeru hiperplazije prostate je, da ti bolniki večinoma kljub vsemu
               preživijo, kar pri nekaterih diagnozah seveda ne drži, če čakajo predolgo. Tako, da
               problem je dejansko akutne narave in potrebuje pač ustrezno rešitev.</p>
               <p>Zdaj, omenjeno je bilo večkrat število zdravnikov. Glejte, seveda ponekod na
               nekaterih področjih to tudi je problem, definitivno pa to ni največji problem, ker
               imamo države, ki delujejo ustrezno brez pretirano dolgih čakalnih dob, kjer pač
               delujejo tudi z primerljivim številom zdravnikov na tisoč prebivalcev, se pravi to ni
               glavni razlog in ne more biti vsaj ne za posploševanje. Pravim, izjema so nekatera
               področja, pa še tam so bili navsezadnje neki rezultati ali pa premiki le
               doseženi.</p>
               <p>Torej, ključen del je kljub vsemu potem v samem sistemu in kadar je problem takšnega
               obsega, dejansko je sistemske narave. Zdaj seveda ni vse ali pa vsa odgovornost in ne
               more biti na Ministrstvu za zdravje, to je dejstvo. Jaz sem na to že pred leti
               opozarjal in ponovno tudi danes mislim, da iz korektnosti je pač treba to vedeti, da
               plačni sistem seveda ni v domeni Ministrstva za zdravje, tudi ne Zakon o javnih
               zavodih in ravno organizacija in vodenje javnih zavodov seveda je eden, lahko eden
               ključnih problemov. Že dolgo govorimo o potrebni avtonomiji, o reorganizaciji, o
               potrebi po specializaciji bolnišnic in tako naprej. Žal seveda tukaj nismo uspeli
               narediti koraka, predvsem pa tudi ministrstva, ki bi temu morala slediti, v vseh
               letih seveda niso sprejela ustrezna zakonodaje, ki bi to omogočila. Zelo podobno
               velja za plačni sistem in kljub temu, da sem pogosto kritičen do ukrepov, ki se
               pripravljajo v reformnih tako imenovanih reformnih ukrepih, pa se mi zdi smiselno to,
               kar se je vsaj v neki meri dogajalo na področju plačnega sistema v zadnjem času,
               namreč ena ključnih pomanjkljivosti v obstoječem plačnem sistemu je sigurno
               uravnilovka, ne pa možnost nagrajevanja tistih, ki so bolj uspešni, in to je problem
               sicer celotnega javnega sektorja in ne samo zdravstva.</p>
               <p>Zelo radi se seveda dotikamo tudi vprašanja dela zdravnikov izven svojih javnih
               zavodov. Jaz mislim, da je treba biti tu izredno previden glede na to, da se tudi
               izven javnih zavodov opravi velik obseg dela in ob zmanjšanem številu zdravnikov
               verjetno ni smiselno vsaj grobo, na kratek rok posegati v te odnose na način, kot je
               dostikrat predstavljen. Moti pa včasih seveda razlaga, tudi ko govorimo o
               koncesionarjih, ki so del mreže javnega zdravstva, kjer nas bolj skrbi, da morda
               zaslužijo ali pa naredijo preveč, čeprav ne dobijo plačanega ničesar, kar ne
               naredijo, ne vprašamo pa se istočasno ali pa ne sprejemamo ukrepov, zakaj javni
               zavodi niso bolj učinkoviti, kar je ključno vprašanje, ni ključno vprašanje, da nekdo
               drug uspe narediti večji obseg dela.</p>
               <p>Pri vsem tem poleg seveda števila zdravnikov in organizacije pa je seveda ključno
               vprašanje tudi denar. Tega je kronično premalo že zadnjih 15 let, pa verjetno še več.
               Gospod Fakin je omenil seveda obdobje krize leta '94, imeli smo jo pred nekaj leti,
               dejansko je bilo ves čas delo na <stage type="mag"/><stage>(nadaljevanje)</stage> podoben način. Javni zavodi so presegali programe, ki
               niso bili plačani, istočasno pa se seveda ni vplivalo niti na povpraševanje po
               storitvah in seveda niti na ustvarjanje storitev tam, kjer morda ne bi bilo potrebno,
               je pa finančno seveda ugodno za izvajalce. In to bi pričakovali seveda od nove
               zakonodaje, ki pa tega v nobenem primeru jasno ne opredeljuje. Lahko je zamišljeno,
               mislim pa, da mora biti tudi zelo jasno zapisano. Dejstvo je tudi, da smo v obdobju
               zadnje največje krize seveda bili ena redkih držav, kjer se dostopnost do
               zdravstvenih storitev ni zmanjšala, to nam priznavajo v tujini, in seveda mnenje
               nekaterih, da je seveda sedanja težava posledica varčevanja takrat in večjega
               pritiska danes, kar je zgrešeno, to nima nobene veze z realnostjo, nobene logike, ker
               tisti, ki je bil bolan leta 2011, 2012, 2013 je šel v, je iskal potrebo po
               zdravstvenih storitvah, se pravi bolnišnice, ambulante takšne in drugačne, ni čakal,
               da bo kriza minila in se potem obrnil na zdravstvo. To je popolna neumnost seveda
               interpretacija na ta način. Dejstvo je, da smo takrat tako ali drugače uspeli
               obdržati neko dostopnost z ukrepi, ki so takrat bili uspešni, in drugo dejstvo je
               seveda, da se je priliv v zdravstveno blagajno v teh od leta 2013 pa do konca
               lanskega leta povečal za 250 milijonov približno, kar bi moralo pomeniti, da bo težav
               samo manj in ne več. Realnost je pa seveda bistveno drugačna in to skrbi ob dejstvu
               seveda, da se trend, kot je bilo, kot sem rekel že, še naprej nadaljuje. Dolgo smo
               čakali seveda na ukrepe, zadnjič smo o tem govorili tudi v okviru koalicije in rečeno
               je bilo, da bodo januarja pripravljeni, kratkoročni, dolgoročni. In zato nas tudi
               skrbi, skrbijo te kratke javne obravnave zakonodaje, ki bi morala predstavljati
               reformo in biti odgovor seveda, poleg drugega, tudi na dolge čakalne dobe,
               dolgoročno. In seveda teh odgovor ni razbrati. Kar še dodatno skrbi seveda, je
               dejstvo, da so bili po mojem mnenju seveda doseženi določeni dobri sporazumi in
               dogovori, konkretno tudi z zdravniki, čeprav mislim, da na vseh nivojih v tem
               trenutku ni bilo smiselno, ampak kljub vsemu. Ampak, kjer je dodatno vprašanje, pa
               je, kaj bojo ti dogovori pomenili v letošnjem letu in v naslednjem za poslovanje
               javnih zdravstvenih zavodov. To je tema, o kateri bomo govorili seveda pojutrišnjem
               na našem odboru, ampak je pa ključno. Poudarjeno je bilo seveda, da bi zaradi tega
               morali to zakonodajo čimprej sprejeti, kar drži seveda zelo delno, namreč ta
               zakonodaja v bistvu ne ponuja rešitev za letošnje leto in za leto 2018, ampak se bo s
               financiranjem ukvarjala vlada, ki bo prišla za to Vlado ob naslednjih volitvah, in
               predviden finančni učinek se nekje stopnjuje do leta 2022, ne rešuje pa problema
               letošnjega leta in naslednjega leta. In ne bom s tem poslovanjem nadaljeval, ker,
               pravim, ker bo govora o tem v petek, je pa to eden ključnih problem, ker sicer glede
               na to, da izvajalci pač imajo na razpolago določeno vsoto denarja in če jo bojo
               porabili predvsem za nagrajevanje in plače in prej je bilo dobro rečeno seveda, da z
               obstoječim denarjem bo napravljenega, ne vem, 20 % manj, ker se bojo standardi in
               normativi uvedli, za vse dodatno bo pa potreben dodaten denar, kar je ključno, ampak
               ta dodaten denar je treba zagotoviti, jaz ga danes nimam še nikjer videnega v
               proračunu, v razrezih, ki jih imamo, od kje bo prišel. Že samo ukrepi, ki so bili
               sproščeni v lanskem letu na račun zmanjševanja ZUJF, pomenijo dodatno obremenitev za
               preko 30 milijonov brez dodatnih sporazumov, ki so bili sklenjeni. In popolnoma
               iluzorno je pričakovati, da bodo <stage type="mag"/><stage>(nadaljevanje)</stage> javni zavodi, ki bodo imeli težave in imajo težave, lahko
               seveda uspešno skrajševali na ta način čakalne dobe in izvajali programe. Tu se je
               treba pač nehati slepiti, pa čeprav kot rečeno in večkrat v vseh razpravah
               poudarjeno, je problem pomanjkanja sredstev samo en pogled na čakalne dobe in na
               razloge za čakalne dobe. In da je teh razlogov več in danes jaz mislim, da nihče ne
               pričakuje od Ministrstva za zdravje, da bo magično, ne vem v pol leta ali pa v enem
               letu rešil problem čakalnih dob, ker jih ne more. Ampak pričakujemo pa sistematične
               in resne ukrepe na osnovah, kot jih je poudaril in dr. Marušič in o katerih je bilo
               rečeno. In seveda, bojim se, da smo kratkoročno tukaj še vedno brez pravih rešitev in
               odgovorov.</p>
               <p>Nenazadnje bo ob naslednji točki, o kateri bomo razpravljali, pa je vezano na to
               temo, govora o neizkoriščeni medicinski opremi, kar se tudi dogaja že vrsto let.
               Zakaj? Seveda zato, ker programi pač tudi niso bili financirani. Ponovno seveda se
               ve, bi bili, marsikje bi bili uporabljeni. Pač niso bili, ker se ni zagotavljalo
               sredstev in žal smo bili tudi v preteklih obdobjih verjamem, da večina nas, ki smo
               sedeli na najbolj odgovornem mestu v zdravstvu, če lahko tako rečem, Ministrstvu za
               zdravje, pač zelo omejeni pri ugotavljanju sredstev. Delali smo tam kjer smo lahko,
               reševali probleme kjer smo lahko, mislim, da smo to uspešno delali ampak zdaj je
               potrebno narediti korak naprej. Korak naprej zato, da bomo v resnici imeli učinkovito
               dostopno, solidarno, kakovostno zdravstvo, ker brez tega ga ne bo. Samo z denarjem ga
               ne bo. Zato so potrebne jasne opredelitve, zato je potreben dialog, zato so potrebne
               korektne in dolgotrajne razprave. Zato se ne da te zakonodaje rokohitersko sprejeti
               od danes na jutri. Ne zato, ker bi mi nagajali, ker pač želimo nagajati. Saj sedimo v
               isti Vladi. Ampak potrebnega je pa malo posluha, da mogoče še kdo drug tudi kaj ve,
               da ni nujno, da sem to jaz ampak že samo za tole mizo je ogromno ljudi, ki poznajo
               problematiko zdravstva, pa niso bili vključeni v nič, v ničemer praktično kar bi se
               odločalo in kar se je pripravljalo za zdravstveno reformo. In na ta način seveda me
               ne presenečajo rezultati, ki so pač slabši, kot smo pričakovali, na žalost in zato
               jaz v resnici res pričakujem, da bo ministrstvo jasno predstavilo brez, da sklepamo
               ne vem kakšne zaveze, sklepe in vse to, ker pač papir vse prenese. Se bomo enkrat
               pošteno usedli tukaj in se pogovarjali o ukrepih, ki so smiselni, ki so nujni in ki
               bodo dolgoročno pomenili korak naprej. Ampak to pomeni, da bo treba verjetno
               pogledati res tudi v mrežo, pogledati kdo je dovolj dober, da bo lahko prejemal
               sredstva zavarovancev, pa tisti, ki bo delal dovolj slabo, jih bo pač v manjši meri
               in bo moral nekaj spremeniti, konkurenčnost sigurno je eno od izhodišč, ki je nujno
               in možno tudi v javnem zdravstvenem sistemu. In nagrajevanje in finančne spodbude, pa
               nenazadnje tudi vpliv na tiste, ki želijo zdravstvene storitve, tudi včasih po
               nepotrebnem ali pa prehitro. Vse to so deli zdravstvene reforme, ki v končnem seveda
               vplivajo na dolgi rok tudi na čakalne dobe. Tako, da jaz sem prepričan seveda, da nas
               tu čaka še ogromno dela in časovna omejitev ne more biti dovolj velik razlog v tem
               trenutku, da sprejemamo slabe rešitve, ker bomo naredili javnemu zdravstvenemu
               sistemu še dodatno škodo. In jaz bi želel seveda, da takšne razprave in mislim, da je
               bila res do zdaj tudi dobra razprava, so namenjene in v resnici brez fige v žepu
               namenjene temu, da iščemo rešitve in da poskušamo pomagati vsi. <stage type="mag"/><stage>(nadaljevanje)</stage> Tako, da kot rečeno, pričakujem od
               Ministrstva za zdravje, da bodo res, če je že zamujeno, na kratko predstavljeni pravi
               ukrep in prave rešitve ne samo za 2 meseca naprej, brez vseh teh odstopanj in
               odklonov, ko dejansko zdravstveni sistem pol leta ne ve ali bo dodatno delo, ali bo
               dodatna sredstva dobil ali jih ne bo, da je kontinuiteta, ker na tem področju sigurno
               je potrebna, da lahko pridemo do nekih učinkovitih rešitev. In današnja razprava
               upam, da je pot k temu. Torej hvala.</p>
               <p>Zdaj ima besedo gospa Jelka Godec in za njo gospa Alenka Bratušek.</p>
            </sp>
            <sp xml:id="SDT7-OZZ-redna-22-2017-03-29.sp32">

               <speaker>JELKA GODEC (PS SDS):</speaker>

               <p>Jaz ne vem… Najlepša hvala najprej za besedo.</p>
               <p>Ne vem zakaj jamrate. Ministrica je 28. 3. 2017 rekla takole: "naš zdravstveni sistem
               je dober po skoraj vseh kazalcih, ki jih za ocenjevanje zdravstvenih sistemov
               uporabljajo Svetovna zdravstvena organizacija, OECD, Evropski observatorij dober; po
               nekaterem smo celo na vrhu." Torej jaz ne vem kaj jamramo. Ministrica pravi, da smo
               super in vse lepo in prav in od direktorjev in od vseh zdravnikov, združenj in tako
               naprej pričakuje pomoč s te strani, da brez te pomoči glasne podpore in brez
               aktivnega sodelovanja ne bo vseh teh naštetih aktivnosti, ki jih ministrstvo
               načrtuje.</p>
               <p>Zdaj, po vsem tem… Tu je bilo malo cinizma. Jaz moram reči, da se z razpravljavci
               strinjam danes. Bila je res dobra razprava ampak vse to, kar pa zdaj poslušam, pač
               tudi s strani politično, torej s strani poslancev je pa definitivno jasno, da so
               volitve blizu. Zakaj? Glejte, v Slovenski demokratski stranki nismo začeli mesec dni
               pred volitvam z opozarjanjem na čakalne dobe, na korupcijo, na izgube, finančne
               izgube javnih zavodov, na kadrovanje, jaz ne vem kaj vse… To smo začeli že konec leta
               2014. Danes, ko vas poslušam moram pa reči, da marsikdo izmed razpravljavcev je imel
               v prihodnosti čas te stvari urediti, pa jih ni… Pardon, se opravičujem, hvala, v
               preteklosti urediti, pa jih ni, govori, da jih bo v prihodnosti, pa jih tudi ne bo,
               ker nekateri pač že to govorijo. Jaz sem en mandat in moram reči, da sem razočarana
               nad tem kar se zdaj dogaja. Ko smo mi dajali predloge, pa ste sedeli nekateri isto na
               oni strani in na tej strani, za spremembe, je bilo smeha še in še in seveda tudi vsi
               koalicijski poslanci so sedeli. Danes nikogar ni, ker bojkotirajo to sejo. SMC
               bojkotira to sejo, ki jo je sklical predsednik iz Desusa. Ja, saj gospa Erika
               Dekleva, ne, ni treba skočiti, ampak glavnih akterjev…</p>
            </sp>
            <sp xml:id="SDT7-OZZ-redna-22-2017-03-29.sp33">

               <speaker>ERIKA DEKLEVA (PS SMC):</speaker>

               <p><stage>/ oglašanje iz dvorane, slaba slišnost/</stage> Saj ne skačem, a tu nas je dosti.</p>
            </sp>
            <sp xml:id="SDT7-OZZ-redna-22-2017-03-29.sp34">

               <speaker>PREDSEDNIK TOMAŽ GANTAR:</speaker>

               <p>Čakajte, čakajte…</p>
            </sp>
            <sp xml:id="SDT7-OZZ-redna-22-2017-03-29.sp35">

               <speaker>JELKA GODEC (PS SDS):</speaker>

               <p>Glavnih akterjev tukaj ni in to je čisto takšen dokaz, da se pač tukaj dogajajo
               politične igrice in jaz čestitam predsedniku, da je to sejo sklical, kar je prav, ker
               je treba na to opozarjati ne glede na to s katere strani pride. Ampak pravim, očitno
               so volitve blizu, ker pač nekateri zdaj to malo bolj intenzivno producirajo. Ampak ne
               glede na to ne reči, da ni bilo nič narejenega. Ministrica je dala 7,9 milijonov
               evrov za skrajševanje čakalnih dob. Ampak mene zanima še vedno kje ta denar je, kam
               je šel ta denar. Če danes spet beremo, pa ne bom ponavljala tako, kot je kolegica iz
               SD povedala vse te številke, da se iz meseca v mesec dvigujejo čakalne dobe, da se
               podaljšujejo čakalne dobe, da je vedno več ljudi v tej vrsti. Mene nekaj fascinira.
               Danes sem dobila podatke iz IPP, za včeraj. Tudi to so čakalne dobe. Kar so za moje
               pojme včasih še, ne vem, bolj grozljive ali kakorkoli, je zaskrbljujoče. Recimo,
               človek z bolečinami v prsih čaka 10 ur. Srčno popuščanje, čakalna doba 10 ur.
               Bolečine v trebuhu, zdaj jaz ne vem ampak po mojem so lahko tudi hude, 6 ur in tako
               naprej. Včeraj, ponoči na IPP. IPP, del urgence v Ljubljani, katera je ministrica
               obljubila, da bo v začetku leta 2017 zadeva urejena, novi prostori, nova oprema. Ja,
               to je bil odgovor na moje poslansko vprašanje, kdaj mislite IPP urediti. In to je
               bilo zdaj. Meni se zdi, da vse te čakalne dobe, o katerih ste danes govorili, katere
               sem zdajle povedala, so nujno za odpraviti tako ali drugače z dodatnim denarjem,
               definitivno tudi, ja, <stage type="mag"/><stage>(nadaljevanje)</stage>
               pa seveda z ostalimi spremembami, ki morajo biti vsebinske oziroma vse te zadeve, ki
               bi morale biti, rešit sistemske in ministrica napovedala s temi novimi zakoni, ki so
               baje nujni, pa jih še nikjer ni. Jaz govorim "nikjer ni", ker jih ni v Državnem
               zboru, so pa v javni razpravi, ampak vsi ti zakoni zdaj razburjajo javnost, ker
               očitno ministrica ni sodelovala oziroma k sodelovanju ni poklicala tako, kot je
               gospod iz Združenja urologov govoril, tako, kot je govoril gospod Gantar, pa še
               marsikdo. Iz tega lahko razberemo, da nekako ni sodelovanja stroke z ministrstvom ali
               pa da se ne posluša tega. Ker če bi se, potem po mojem tudi ne bi bilo toliko odzivov
               na te zakone.</p>
               <p>Poleg tega smo danes s strani ministrstva, seveda ministrice ni tukaj, ker to očitno
               ni pomembna tema, poslala je obe sekretarki, ki sta itak v odhodu in je tako čisto
               vseeno, kar povesta. Glejte, pa z vsem spoštovanjem, jaz jima povem, da sta tu na
               tapeti, ker prideta namesto ministrice, ampak to je tudi odraz. To je odraz
               ministrstva do vseh teh bolnikov, ki čakajo. Pa ne samo to, tudi do nas poslancev, pa
               tudi do vseh vabljenih. To je odraz ministrstva. To si lahko zdaj pogledate.
               Ministrice ni na eni takšni seji, kjer je problematika čakalnih dob, korupcije,
               kadrovanja, finančne izgube v javnih zavodih. Ko se bo treba slikat, to sem že
               večkrat povedala, bo pa sigurno tukaj.</p>
               <p>Ni res, da niti en interventni kardiolog ni odšel v tujino. Vsaj eden je odšel, pa
               bom povedala zakaj. To je tisto, kar je gospod Mezeg govoril. Treba je raziskat tudi
               korupcijo, ker tudi tam veliko denarja ponikne. Eden izmed takšnih interventnih
               kardiologov je odšel v tujino ravno zaradi tega, ker je na to opozoril in je moral
               iti. Kar se tiče korupcije, ker sem predsednica parlamentarne preiskave, jaz vam
               moram reči, ministrstvo predvsem, ostali niste, ampak ministrstvo, ali ste vi gledali
               ta zaslišanja? Ali ste videli, da so ljudje tam izjavili, ja, kršili smo zakon o
               javnih naročilih. Ja, cene so bile pri nas "ful" visoke. Ja, nabavljali smo po
               naročilnicah, ki presega Zakon o javnih naročilih. Ali ste šli v UKC, pa rekli,
               predsednik sveta zavoda, ali ste vi kogarkoli vprašali? <stage>/ oglašanje z dvorane/</stage> Niste
               več? Pa ministrstvo, pa tam notri ste bili. Ali ste vi koga vprašali tam po zdravju?
               Vprašajte jih po zdravju. Ko pravite, treba je nov zakon zato, da bo… Interventne
               zakone. Ne, meni je rekel, mi zakon imamo in zakon je treba spoštovat, ne glede na
               to, ali so za vas dobri ali slabi. Zakon je treba spoštovat. Ko boste pa začeli
               zakone spoštovati, eni in drugi, potem bo marsikaj tudi rešeno. Kar se, pravim, tega
               tiče, korupcije, mene še enkrat zanima, kaj zaboga ministrstvo dela? V UKC Ljubljana,
               ki ima 25 milijonov izgube, pa ne gre samo na račun neplačanih programov, višje plače
               in tako naprej. Tu vam pa denar ven leti. Zdaj bi imeli pa novo finančno injekcijo,
               za ne vem koliko milijonov v žakelj, ki ima luknjo. Jaz se tu ne strinjam. Verjamem
               vsem tistim, ki razlagate, tistim, ki ste že bili na ministrstvih in ste bili v teh
               službah, da je premalo denarja. Vendar pa dajati nov denar, sveži denar v žakelj, ki
               ima luknjo, to pa ne. To pa ne. Treba je prvo zakrpati luknjo, pa da ne bo denar več
               ven letel, potem pa lahko na novo damo notri. Kar se tega tiče.</p>
               <p>Kar pa se tiče čakalnih dob. Danes, pravim, sem poslušala spet, zakon ta, zakon mora
               biti ta, pa ta je nujen. Ja, Zakon o pacientovih pravicah, da je nujen. Ja, pa potem
               ga pa že dajte na mizo! Ampak točno tako, kot je bilo rečeno. Nič ne pomaga, če notri
               piše, da lahko čakaš pol ure pri zdravniku, če pa to ni izvedljivo. Ali naj grem
               potem z zakonom k zdravniku, pa rečem, glejte piše 30 minut, zdaj pa hočem biti na
               vrsti. Ja, ne gre! Jaz vem, družinski zdravniki so danes preobremenjeni. Hočejo se z
               vsakim pogovarjati deset minut, hočejo bolniku pomagat. Ves čas pravim, zdravniki so
               dobri, hočejo pomagat. Ampak včasih jim pa tudi po mojem "pride preko". Zdaj, če bo v
               zakonu napisano trideset minut, jaz hočem biti trideset minut. Konec. Potem so mi
               kršene pravice. Potem grem lahko naprej. Ampak to ljudje ne delajo, ne delamo.<stage type="mag"/><stage>(nadaljevanje)</stage> Potem pa razumi, kdor
               more. Tudi jaz imam primer ščitnice, hude bolečine, ni možnosti, da zdržiš več kot
               štiri ure brez teh protibolečinskih tablet, čakalna doba tri mesece. Bolniška, ne
               vem… Koliko gre to denarja? Včeraj mi pošlje tudi ena za ščitnico, po dveh letih
               kontrolni pregled. Veste, kdaj bo na vrsti? Ne, čez štiri mesece, 2020! Zato, ker je
               pač zdravnik dal, da zavarovalnica ne da, pač je tista kvota izpolnjena, ne da
               denarja in tako naprej. Neznosne bolečine, 2020 bo na vrsti. Potem pa seveda gremo k
               zasebniku, ker ne moreš zdržat. Greš k zasebniku, plačaš, rečeš… Če lahko, če
               imaš.</p>
               <p>Strinjam se z gospodom Hočevarjem, ki je rekel, odpret zadeve. Dajmo konkurenčnost,
               javni, zasebni naj pokrijejo te čakalne dobe. Tisti, ki lahko te zadeve reši. Če bomo
               samo na javno zdravstvo čakali, očitno ne bomo tega mogli sproducirat oziroma ne
               bojo. In tukaj je bilo rečeno, ali se vam poslancem ti ljudje ne smilijo? Jaz moram
               reči, da sem bila tu malo prizadeta, čeprav sem se strinjala z gospodom v vsem, kar
               je rekel. V vsem. Ampak glede na to, da sem že nekaj sej sklicala na to temo, moram
               reči, da mi ni vseeno za te ljudi. Je pa očitno vseeno ministrstvu, pa je očitno
               vseeno tudi koaliciji, ki je vsa ta priporočila zavrnila. Tu pa moram tudi jaz malo
               politično povedat. Glejte, razumem včasih koalicijo, ki… Ampak tako, kot je bilo
               rečeno, dajmo poslušat strokovnjake na tem področju, dajmo včasih tudi opozicijo
               poslušat, vse te, ki so že bili na ministrstvu in vedo, kako je. Je pa res, beseda na
               besedo ne bo rešila nobenega bolnika. Ne bo. To je to.</p>
               <p>Hvala.</p>
            </sp>
            <sp xml:id="SDT7-OZZ-redna-22-2017-03-29.sp36">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj ima postopkovni predlog Erika Dekleva.</p>
            </sp>
            <sp xml:id="SDT7-OZZ-redna-22-2017-03-29.sp37">

               <speaker>ERIKA DEKLEVA (PS SMC):</speaker>

               <p>Predsednik, hvala za besedo.</p>
               <p>Malo sem pogrešala kakšno vašo intervencijo. Na sejah je seveda čisto normalno, da
               razpravljamo in da imamo tudi različne poglede na kakšne stvari, se mi zdi pa res
               nekako neprimerno in nedopustno, da ne reagirate na takšno razpravo poslanke iz SDS.
               Že dvakrat smo z njihove strani slišali očitek, da SMC tukaj ni, tukaj v tem trenutku
               sedimo štirje poslanci, prej je še kakšen več. Zdi se mi neprimerno, da Jelka reče,
               da ni glavnih akterjev in nas tem vse označi kot neke pomožne akterje.</p>
               <p>Hvala.</p>
            </sp>
            <sp xml:id="SDT7-OZZ-redna-22-2017-03-29.sp38">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Tukaj nas je iz koalicije, mislim, da še vedno veliko. Zdaj ima besedo mag. Alenka
               Bratušek.</p>
            </sp>
            <sp xml:id="SDT7-OZZ-redna-22-2017-03-29.sp39">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Mislim, da je tale prejšnji proceduralni predlog povedal veliko o tem, kako se
               lotevamo problemov v zdravstvu.</p>
               <p>Dejstvo je, da današnja razprava tako kot že nekaj prejšnjih problemov v zdravstvu ne
               bo rešila. Če nas danes gleda kdo od tistih 350 tisoč, ki čakajo, ali pa 42 tisoč
               tistih, ki čakajo dopustno predolgo oziroma nedopustno dolgo, mislim, da so lahko
               zelo žalostni. Edini pravi odgovor na današnji seji bi bili sklepi, kaj in do kdaj
               bomo naredili. Kot država, seveda. To bi bil edini pravi odgovor na stvari, ki smo
               jih danes slišali. Res je, sama prvič sedim v tako širokem krogu strokovnjakov v
               Državnem zboru, ampak mislim, da so si bili strokovnjaki zelo, zelo enotni, kaj je
               narobe in tudi kaj bi bilo treba narediti. Če ne bomo znali skupaj danes, predsednik,
               danes dogovorit, kaj, do kdaj in kdo mora kaj narediti, potem je to še ena razprava,
               ki jih imamo lahko sto, ampak rešitev ne bo. Tudi sama sem presenečena, da z nami ni
               ministrice. Državni sekretarki, če to, kar v medijih piše, drži, v soboto ne bosta
               več v službi. 1. april, verjetno ni slučajno tak datum, ampak okej.<stage type="mag"/><stage>(nadaljevanje)</stage> Res bi bilo prav, da bi ministrica
               sedela z nami, res in iskreno, ker jaz imam občutek, da se ne zaveda, kako velik
               problem imamo na mizi in to že vrsto let. Jaz vsakič znova poudarim, da se ne bi
               čutila napadeno, daleč od tega, da je ona kriva za to, daleč, daleč od tega, je pa
               kriva in odgovorna za to, da se v dveh letih in pol, skoraj treh letih že zdaj, ni
               nič spremenilo, ker se ni. Lahko mi navajamo zakone, ki so bili sprejeti, pravilniki,
               dogovori, ampak spremenilo se ni nič, čakalne vrste so danes daljše, kot so bile pred
               tremi leti, to je dejstvo. Zdaj, a bomo z e-naročanjem prečistili vrste, pa bo teh
               ljudi tisoč, 2 tisoč, 3 tisoč, 5 tisoč manj, ne vem, ampak še vedno govorimo o 300
               tisoč in več tistih, ki čakajo.</p>
               <p>Da samo dodaten denar ni rešitev, govori dejstvo. Danes je v zdravstvenem sistemu 300
               milijonov več, kot je bilo leta 2013. 300 milijonov je kar en konkreten znesek,
               problemi so pa večji, čakalne dobe so 30 % daljše. Mislim, kako gre to skupaj, kako
               to lahko ljudem razložimo? Lahko, en primer bom povedala. Podpiše se dogovor z
               zdravniki, jaz ne bom rekla neupravičeno, upravičeno, ampak potem 2 ministrici
               stopita na tiskovno konferenco in ena reče na vprašanje, od kje denar, ena reče,
               zdravstvena blagajna, ministrica za zdravje reče, proračun, ergo denarja ni. Če ga ni
               v zdravstveni blagajni, če ga ni v proračunu, potem ga ni. In kdo bo teh 36 milijonov
               kril? Javni zavodi in izguba bo še 36 milijonov večja, brez da bi za en dan komurkoli
               skrajšali čakalne vrste. To je matematika, ki… Mislim, to ni niti matematika, to je
               treba samo spremljati, kaj se dogaja. In tak dogovor je Vlada brez problema potrdila,
               čeprav ne ve, od kje denar. Mislim, to so stvari, ki zdravnikov res, je prav, da jih
               na nek način tudi ne briga, oni so dosegli, kar je bil njihov cilj, legitimna
               pravica, legitimen cilj, ampak je treba povedati, od kje bodo stvari plačane, ne
               nalagati, nalagati, nalagati, potem se pa čuditi, o, od kje so pa zdaj izgube v
               zdravstvenem sistemu.</p>
               <p>In še enkrat, zaokrožam, ampak 300 milijonov je za zdravstveno blagajno, tudi za
               državni proračun, ki je težek 9 milijard, konkretno velik denar. In ob tem denarju
               imeti tako slabo stanje, ne vem, je treba poiskati odgovorne za to.</p>
               <p>Drug primer… No, jasno je treba povedati, da smo o čakalnih dobah na tem odboru
               govorili večkrat in res je, da koalicija vedno zamahne z roko, zavrne kakršnakoli
               priporočila in pravi, bomo do takrat naredili nekaj. Zdaj se te predlagane spremembe
               odlagajo iz meseca v mesec in če mene vprašate, jih pod to Vlado ne bo. Bomo videli,
               ampak kakorkoli. Jaz sem se sama že večkrat vprašala, do kdaj zdravstveni sistem tako
               lahko zdrži. Verjetno tako dolgo, dokler bojo tudi ljudje, ki so v čakalnih vrstah,
               imeli potrpljenje.</p>
               <p>Drug primer, s številkami, ker so mi pač te blizu in so zelo konkretne. Če smo prej
               govorili o operaciji prostate, pa ne bom tistih medicinskih izrazov, ker jih ne znam
               dati zraven, da moški čaka na to eno leto, pa rečemo, da je to gospod, ki ima
               povprečno slovensko plačo, eno leto na bolniškem dopustu, zato ker, sem skromna, pa
               dam eno leto, če bi bilo več, še toliko dražje, ampak eno leto zdravstveno
               zavarovalnico ta bolniška stane 16 tisoč 704 evre s povprečno plačo. Tukaj sem pri
               sosedu, ki je danes z mano, preverila, koliko ta operacija stane. 4 tisoč, vse
               skupaj… <stage>/ oglašanje iz dvorane/</stage> stroškov. No robotska… <stage type="mag"/>
               </p>
            </sp>
            <sp xml:id="SDT7-OZZ-redna-22-2017-03-29.sp40">

               <speaker>MAG. FRANC HOČEVAR:</speaker>

               <p><stage>/ oglašanje iz dvorane/</stage> Ne pa hiperplazija.</p>
            </sp>
            <sp xml:id="SDT7-OZZ-redna-22-2017-03-29.sp41">

               <speaker>MAG. ALENKA BRATUŠEK (PS NP):</speaker>

               <p>No, 1.200 evrov je bila…</p>
            </sp>
            <sp xml:id="SDT7-OZZ-redna-22-2017-03-29.sp42">

               <speaker>MAG. FRANC HOČEVAR:</speaker>

               <p><stage>/ oglašanje iz dvorane/</stage> hiperplazija…</p>
            </sp>
            <sp xml:id="SDT7-OZZ-redna-22-2017-03-29.sp43">

               <speaker>MAG. ALENKA BRATUŠEK (PS NP):</speaker>

               <p>… je bil odgovor na moje vprašanje. Se pravi, zato da bi nekdo bil operiran, pa če
               damo še druge stroške zraven, ampak okej, operacija stane 1200 evrov. Se pravi,
               koliko ljudi bi lahko za 16.700 evrov operirali?</p>
            </sp>
            <sp xml:id="SDT7-OZZ-redna-22-2017-03-29.sp44">

               <speaker>MAG. FRANC HOČEVAR:</speaker>

               <p><stage>/ oglašanje iz dvorane/</stage> Pa še neposredni stroški so.</p>
            </sp>
            <sp xml:id="SDT7-OZZ-redna-22-2017-03-29.sp45">

               <speaker>MAG. ALENKA BRATUŠEK (PS NP):</speaker>

               <p>Poleg vsega ostalega. Ja, to so tako enostavni izračuni, da res nas lahko boli srce,
               da ne znamo stvari prijeti tam, kjer bi jo bilo treba.</p>
               <p>Še in še bi lahko naštevali primerov. Meni je konkretno zdravnik, ortoped, razlagal,
               kaj je enako z bolniškimi in stroškom operacije. Tudi tam so čakalne dobe ekstremno
               dolge, ampak ne od cele razprave ne od mojega govorjenja se ne bo nič spremenilo. Če
               je interventen zakon rešitev, ja, ga pa napišimo in sprejmimo. Prej je bilo povedano,
               ja, tudi banke je bilo treba reševati urgentno, če smo želeli, da država gre nazaj na
               pot rasti in razvoja, problem je pa v tem, da se je treba odločati in to odločati
               hitro in tega ni. Jaz sem že večkrat povedala, da je za to Vlado zdravstvo in
               reševanje zdravstva točno to, kar je bilo za našo vlado reševanje bančnih problemov.
               Ne moremo. Če bi mi dve leti in pol vlekli reševanje, bi lahko samo rekli, adijo
               država. In res, jaz apeliram, če se da danes, če ne, ne vem, bomo na naslednji seji
               spet sedeli v tako širokem krogu, pa poslušali vse probleme, pa bili žalostni zraven
               tega, ker to je težko poslušati, že nam, ki nismo na čakalnih vrstah. Zdaj smo tukaj
               slišali, da vsaj za to mizo jih je že nekaj v čakalnih vrstah. Tistim, ki pa res
               rabijo pomoč, pa je ne dobijo, morebiti takšne stvari in takšne seje prav mučno
               poslušati. Zato apeliram, predsednik, da skušamo določiti roke, kaj in do kdaj naj
               kdo naredi, če je rešitev interventen zakon in to skupaj ocenimo, jaz sem se
               pripravljena prva podpisati pod to, iskreno, iskreno sem to povedala.</p>
            </sp>
            <sp xml:id="SDT7-OZZ-redna-22-2017-03-29.sp46">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj, jaz med poslankami in poslanci nimam več prijavljenih za razpravo, tako da,
               prehajamo na sklep.</p>
               <p><stage>/ oglašanje iz dvorane/</stage> Izjemoma dam besedo, ajde, dej.</p>
            </sp>
            <sp xml:id="SDT7-OZZ-redna-22-2017-03-29.sp47">

               <speaker>MAG. FRANC HOČEVAR:</speaker>

               <p>Namreč, gospa je prej rekla, da je ministrica rekla, da je naše zdravstvo kar v redu,
               da je, kakor rečejo naši zanamci, z dobrimi parametri oziroma oni bi rekli, da je
               skulirano.</p>
               <p>Zdaj, ko ti prideš v sistem, si ustrezno obravnavan. <stage>/ oglašanje iz dvorane/</stage> Sam v
               sistem ne prideš. In vedno kasneje in vedno več stroškov oportunitetnih nastaja.
               Najmanj za polovico toliko, kot bi čakali, kot bi stali ukrepi. Samo to.</p>
               <p>Če pa že hočete konkretne stvari, kaj bi vseboval zakonik, pa tudi 10 lahko naštejem,
               polovica je pa zapisanih v Marušičevem gradivu.</p>
            </sp>
            <sp xml:id="SDT7-OZZ-redna-22-2017-03-29.sp48">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Dajem besedo Ministrstvu za zdravje, državna sekretarka.</p>
            </sp>
            <sp xml:id="SDT7-OZZ-redna-22-2017-03-29.sp49">

               <speaker>SANDRA TUŠAR:</speaker>

               <p>Hvala za besedo. Hvala tudi vsem najprej za pobudo, potem pa predvsem za
               razpravo.</p>
               <p>Če smo se dobro poslušali, jaz mislim, da lahko izpostavimo besede dr. Voljča, da so
               čakalne dobe sindrom, to pomeni, da so zelo kompleksen problem, da so vzroki številni
               in jaz bi rada nanizala vsaj te kratkoročne ukrepe, za katere verjamem, da bodo
               skrajšale čakalne dobe, tako kot sem pa že večkrat povedala, pa kot sta povedala tudi
               oba bivša ministra, s katerima se absolutno strinjam, ne moremo jih odpraviti do
                  konca<stage type="mag"/><stage>(nadaljevanje)</stage> leta, čeprav
               je to slišati grozno. Se pa zavedam, da s temi sistemskimi ukrepi, z zakonskimi
               podlagami ne moremo začeti reševati teh čakalnih dob, teh ljudi, ki čakajo v čakalnih
               vrstah. Ker te so že tam, zakoni pa bodo začeli, recimo priliv finančnih sredstev, če
               bo zakon sprejet, zelo oddaljeno delovat. Tako da te sistemski ukrepi, ki bodo
               posledica vse spremenjene zakonodaje, če jo speljemo do konca, seveda ne bodo začeli
               delovati zdaj. Vendar imamo pripravljene res kompleksne kratkoročne ukrepe.</p>
               <p>Eden od teh ukrepov je enkratni dodatni program. Res je nerodna beseda in sem
               hvaležna gospe Jelisavčić, da je povedala, da smo ga tako imenovali samo zato, ker
               gre za podobno dodajanje finančnih sredstev za dodatne storitve, kot je bilo to v
               lanskem letu, s tem, da smo nabor storitev bistveno razširili. Skratka, povečali
               število operacij, za katere se bodo namenjala dodatna finančna sredstva. Kolegica
               Pirnatova je omenila, da smo sprva, ko smo naredili celoten nabor, skupaj z Zavodom
               za zdravstveno zavarovanje prišli do zneska 53 milijonov… <stage>/ oglašanje iz dvorane/</stage></p>
               <p>Zdaj se takoj odzovem na hiperplazijo. Nekaj vam moram povedati, informacijo.
               Realizacija operacij na prostati hiperplazije je bila lani 82 %. Tako da, čeprav
               govorimo, da pomanjkanje kadrov ni ključno, pa morda prav na tem področju je in
               moramo seveda tudi dodatne spodbude tudi za to benigno patologijo. Midva se tukaj
               zelo strinjava, tako da jaz mislim, da ni treba, da imava zdaj diskusijo. Ampak prav
               teh operacij je bilo lani narejenih samo 82 % od tega, kar je bilo načrtovanega.
               Verjetno, predvidevam, da so se urologi bolj… <stage>/ oglašanje iz dvorane/</stage> bolj usmerili v
               morda reševanje rakave patologije. Možno, ker dejansko urologi, specialisti urologije
               so deficitaren kader v Sloveniji, ker je skoraj toliko, kot je specialistov zdaj v
               kroženju, tudi specializantov. Tako da enkrat v bodoče se obetajo tudi boljši časi,
               kar se kadra tiče.</p>
               <p>Rada bi šla nazaj k ukrepom. To se pravi, številne operacije smo dodali, dovoljeno je
               30 % preseganje lanskoletne realizacije. Poleg tega vse diagnostične preiskave, zdaj
               rečem, magnetna resonanca, CT, rentgenske preiskave so plače ali pa bodo plačane po
               realizaciji. Povečuje se tudi dostopnost tudi za ultrazvok, preseganje 20 %. Skratka,
               potem ko smo tudi vse izvajalce v javni mreži, tako javne zavode kot zasebnike,
               vprašali, koliko so sposobni narediti, je bilo tega programa, ki so ga sposobni in
               pripravljeni narediti, za 26 milijonov. To pomeni, 24 tisoč 600 dodatnih storitev.
               Samo za operacije. Tako da toliko pacientov več bo prišlo do svojih storitev. Tukaj
               se seveda nisem dotaknila specialistične ambulantne dejavnosti, kjer smo že lani
               spodbujali s plačilom vseh prvih pregledov, letos smo dodali tudi plačilo do 20 %
               preseganja tudi točk, to se pravi tudi na račun kontrolnih pregledov. <stage type="mag"/><stage>(nadaljevanje)</stage> Kljub temu, da se
               zavedamo, da so pregledi v specialistični ambulantni dejavnosti slabo plačani, slabo
               vrednoteni, so v lanskem letu bolnišnice in zdravstveni domovi naredili dodatno 66
               tisoč pregledov, kar je milijon sredstev. Preseganje po posameznih zavodih je bilo pa
               zelo različno, od maksimalno 22 % preseganja pa do tega, da eni niti niso dosegli
               plana.</p>
               <p>En ukrep je to dodatno financiranje. Drugi ukrep, s katerim ne pričakujemo, da bomo
               zmanjšali tako, kot je rekla mag. Bratuškova, ne pričakujemo, da bo pomembno
               zmanjšali število čakajočih, bodo pa čakalne vrste res pregledne. Čeprav nekatere
               skrbi, da te čakalne dobe v NAČAS ne bodo pregledne, bolj so pregledne in iz teh
               podatkov je dejansko videti vse - kdaj je bil kdo naročen, kdaj je kdo preskočil,
               kdaj je kdo s kasnejšim terminom uvrščen,… Skratka, preglednost, transparentnost teh
               podatkov je zelo dobra in potem ko bo to res zaživelo v 100 % meri, bomo lahko tudi
               odgovorili, ali na storitve res čaka 500 tisoč ljudi ali morda celo več in ali gre za
               500 tisoč različnih državljanov ali gre za 300 tisoč državljanov, od katerih eni
               čakajo na eno storitev, nekateri kronični pacienti pa morda na deset njih. Tako da to
               bo dodana vrednost, te podatki bodo boljši, kot so zdaj podatki v NAČAS. Takrat so
               bili ti podatki najboljši, kar jih je bilo, in dobro, da smo jih imeli. Ne bomo
               ukinili poročanja v klasični, stari obliki za teh 61 storitev, bo objavljeno še v
               aprilu, kasneje pa bomo prešli na nov način poročanja, s tem, da bomo za teh 61
               storitev ravno tako poročali zato, da boste imeli primerjavo. Bodo pa seveda podatki
               lahko še bistveno bolj obširni.</p>
               <p>Rada bi rekla samo še, da ne vidim, da je povišanje števila pro bono ambulant
               direktno zdravstveni problem. Mislim, da je tukaj bolj kakšen drug, morda socialni,
               pa brezposelnost, skratka, odziv krize, ki se je zgodil in od katere se še nismo
               opomogli.</p>
               <p>Pa samo še glede koronarografije. Nismo bili tako uspešni, kot smo si želeli biti.
               Izvajalce smo izrazito spodbujali k temu, lahko pa povem, da je na današnji dan
               čakalna doba pod stopnjo nujnosti hitro za zasebni zavod 40 dni in za enega od javnih
               zavodov tudi 40 dni. Seveda pa so razlike med izvajalci velike in naš največji UKC
               Ljubljana ima še okoli leto pričakovane čakalne dobe. Seveda na to ne moremo biti
               ponosni in biti s tem zadovoljni, predvsem zaradi tega, ker se zavedamo, kakšna
               patologija narekuje potrebo po koronarografiji.</p>
               <p>Če mislite, da imamo danes možnost sprejeti neke ukrepe, da imate tudi v tej sestavi
               možnost, potem je seveda vsaka pobuda dobrodošla. Ker koliko finančnih sredstev bo
               zdravstveni sistem pridobil, na <stage type="mag"/><stage>(nadaljevanje)</stage> kakšen način, tega pa vam jaz, žal, ne morem povedati,
               odgovoriti na to vprašanje.</p>
            </sp>
            <sp xml:id="SDT7-OZZ-redna-22-2017-03-29.sp50">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Mogoče samo tole na spremljanje čakalnih dob. Meni se vseeno zdi škoda, verjamem, da
               se uvaja mogoče boljši ali pa bolj učinkovit sistem spremljanja čakalnih dob, ki bo
               več povedal, predvsem pa ne bo povedal nič v primerjavi s tem, kar se dogaja in bi
               bilo smiselno vsaj do konca leta, da vemo, kaj pomenijo te spremembe…</p>
            </sp>
            <sp xml:id="SDT7-OZZ-redna-22-2017-03-29.sp51">

               <speaker>SANDRA TUŠAR:</speaker>

               <p><stage>/ oglašanje iz dvorane/</stage> Vse bo povedal.</p>
            </sp>
            <sp xml:id="SDT7-OZZ-redna-22-2017-03-29.sp52">

               <speaker>PREDSEDNIK TOMAŽ GANTAR:</speaker>

               <p>… vzporedno oba sistema peljat. Da imamo primerljivost čakalnih dob, ker zato jih ne
               bo nič manj, če bomo spremenili sistem spremljanja. Mislim, da ni tak napor, da bi
               obdržali tudi še nekaj časa sedanje spremljanje, ker pa bomo točno videli, kaj pomeni
               tudi novejše. Ampak dobro, to je pač moje mnenje.</p>
               <p>Druga stvar, ki pa me je zaskrbela, pa se opravičujem za to. Mnenje, da pro bono
               ambulante niso zdravstveni problem. Me skrbi. Seveda so in to mislim, da so še kako
               velik zdravstveni problem, če morajo delati pro bono ambulante, zato da ljudje
               pridejo do zdravstvenih storitev.</p>
            </sp>
            <sp xml:id="SDT7-OZZ-redna-22-2017-03-29.sp53">

               <speaker>SANDRA TUŠAR:</speaker>

               <p><stage>/ oglašanje iz dvorane/</stage> Jaz nisem rekla. Nisem rekla, da niso… Rekla sem…</p>
            </sp>
            <sp xml:id="SDT7-OZZ-redna-22-2017-03-29.sp54">

               <speaker>PREDSEDNIK TOMAŽ GANTAR:</speaker>

               <p>Ja, tako je bilo rečeno. <stage>/ oglašanje iz dvorane/</stage></p>
               <p>Še kdo? Želi kdo predlagati kakršenkoli sklep, da zaključimo to točko dnevnega
               reda?</p>
               <p>Ja, mag. Alenka Bratušek.</p>
            </sp>
            <sp xml:id="SDT7-OZZ-redna-22-2017-03-29.sp55">

               <speaker>MAG. ALENKA BRATUŠEK (PS NP):</speaker>

               <p>Ja, jaz ga sicer nimam napisanega, ampak jaz mislim, da bi Vladi morali dati rok, ne
               vem, petnajst dni, da nam pisno pove, kaj namerava narediti. Katere ukrepe namerava
               sprejeti? Naj pa zdaj vsaj to, kar je državna sekretarka povedala, spravijo v pisno
               obliko. Da danes končamo sejo brez kakršnegakoli sklepa z neko zavezo, mislim, da je
               neodgovorno z naše strani. Se opravičujem, ker nimam napisanega sklepa, vem, da je
               praksa, da mora biti sklep napisan in predložen, ampak jaz preprosto predlagam, da
               zahtevamo od Vlade, da nam v roku petnajstih dni pripravi pisno poročilo, kako se bo
               lotila reševanja problema, o katerem smo danes govorili.</p>
            </sp>
            <sp xml:id="SDT7-OZZ-redna-22-2017-03-29.sp56">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Stališče Vlade, ministrstva. Se strinjate s pripravo sklepa? Petnajst dni je v redu,
               rok?</p>
            </sp>
            <sp xml:id="SDT7-OZZ-redna-22-2017-03-29.sp57">

               <speaker>NINA PIRNAT:</speaker>

               <p>Mogoče je petnajst dni mogoče majčken kratek rok… <stage>/ oglašanje iz dvorane/</stage></p>
            </sp>
            <sp xml:id="SDT7-OZZ-redna-22-2017-03-29.sp58">

               <speaker>PREDSEDNIK TOMAŽ GANTAR:</speaker>

               <p>En mesec?</p>
            </sp>
            <sp xml:id="SDT7-OZZ-redna-22-2017-03-29.sp59">

               <speaker>NINA PIRNAT:</speaker>

               <p>Ne, ne, petnajst… Mislim, majhen kratek je… Okej.</p>
            </sp>
            <sp xml:id="SDT7-OZZ-redna-22-2017-03-29.sp60">

               <speaker>PREDSEDNIK TOMAŽ GANTAR:</speaker>

               <p>Želi kdo razpravljati o predlogu? <stage>/ oglašanje iz dvorane/</stage> Ministrstvo za zdravje
               pripravi v enem mesecu ukrepe za skrajševanje čakalnih dob. Kako? <stage>/ oglašanje iz
               dvorane/</stage> Ne, potem dam… <stage>/ nerazumljivo/</stage> pavzo. Pet minut pavze, da se pripravi sklep.
               Pet minut, da pripravimo sklep.</p>
               <p><stage>(Seja je bila prekinjena ob 16.54.)</stage><stage type="mag"/>
               </p>
               <stage>(Seja se je nadaljevala ob 17.02.)</stage>
            </sp>
            <sp xml:id="SDT7-OZZ-redna-22-2017-03-29.sp61">

               <speaker>PREDSEDNIK TOMAŽ GANTAR:</speaker>

               <p>Nadaljujemo s sejo. Sklepčni smo.</p>
               <p>Torej, predlog sklepa, tudi v dogovoru z Ministrstvom za zdravje, je, da: "Odbor za
               zdravstvo predlaga Ministrstvu za zdravje, da v roku 30 dni predstavi ukrepe za
               zniževanje števila čakajočih nad dopustno čakalno dobo in skrajševanje čakalnih
               dob."</p>
               <p>Želi kdo besedo? Ugotavljam, da ne, zato pričenjamo z glasovanjem. Glasujemo.</p>
               <p>Kdo je za? <stage>(4 članov.)</stage> Kdo je proti? <stage>(6 članov.)</stage></p>
               <p>Ugotavljam, da sklep ni sprejet.</p>
               <p>S tem zaključujem prvo točko dnevnega reda.</p>
               <p>Prehajamo na <title>2. TOČKO DNEVNEGA REDA, TO JE REVIZIJSKO POROČILO UČINKOVITOST
                  UPRAVLJANJA Z MEDICINSKO OPREMO S POUDARKOM NA DRAGI MEDICINSKI OPREMI</title>
               </p>
               <p>Revizijsko poročilo z dne 11. 11. 2015 je objavljeno na spletni strani Državnega
               zbora. K tej točki je vabljeno Računsko sodišče Republike Slovenije, Vlada Republike
               Slovenije, Ministrstvo za zdravje.</p>
               <p>Besedo dajem predlagatelju gradiva, Računskemu sodišču Republike Slovenije oziroma
               dr. Miroslavu Kranjcu.</p>
               <p>Izvolite.</p>
               <p>Dr. Miroslav Kranjc?</p>
            </sp>
            <sp xml:id="SDT7-OZZ-redna-22-2017-03-29.sp62">

               <speaker>DR. MIROSLAV KRANJC:</speaker>

               <p>Hvala, gospod predsednik.</p>
               <p>Lep pozdrav, moje ime je Miro Kranjc, sem vrhovni državni revizor, predstojnik
               Oddelka za revizije smotrnosti poslovanja na Računskem sodišču Republike
               Slovenije.</p>
               <p>Mogoče bi zdajle še izkoristil tale začetek<stage type="mag"/><stage>(nadaljevanje)</stage> Slovenije. Mogoče bi zdajle še izkoristil tale začetek
               še <stage>/ nerazumljivo/</stage> spomina na prejšnjo točko. Računsko sodišče je dobra tri leta
               nazaj izdalo revizijsko poročilo o čakalnih dobah v Kliničnem centru. Izdali smo tudi
               revizijsko poročilo o čakalnih dobah pri enem od zasebnih izvajalcev, koncesionarjev.
               Področje zdravstva nam je eno od strateških področij in veseli nas, da občasno vsaj
               uspemo priti do tega cenjenega odbora, da vam prenesemo naša razkritja in ugotovitve,
               ki se sicer obravnavajo na Komisiji za nadzor javnih financ, ampak vsaj iz izkušenj
               iz obravnave revizijskega poročila o poteku projekta e-zdravje se mi zdi, da je
               razprava na vašem odboru veliko bolj kvalitetna.</p>
               <p>Aja, tole lahko samo tukaj pustim. Upam, da bo tole… Da se bo videlo kaj. <stage>/ oglašanje
               iz dvorane/</stage> Je tisto… Ne, saj je bilo prej prižgano. <stage>/ tehnične motnje, pogovor o
               projektorju/</stage>Prav. Bo. <stage>/oglašanje iz dvorane/</stage> Danes pa tukaj zaradi revizijskega
               poročila o učinkovitosti upravljanja z medicinsko opremo, s poudarkom na dragi
               medicinski opremi. Se vidi? <stage>/ tehnične motnje, pogovor o projektorju/</stage> Bo? Računsko
               sodišče je na področju upravljanja z medicinsko opremo do sedaj zaključilo dve
               sistemski reviziji. Prva je obravnavala obdobje od leta 2000 do leta 2006 in je ob
               upravljanju z medicinsko opremo posebej obravnavala nabavo operacijskih miz v
               Kliničnem centru Ljubljana. Druga, ta, ki je obravnavamo, drugo revizijsko poročilo
               oziroma druga revizija, ta, ki jo obravnavamo danes, pa je obsegala obdobje od leta
               2007 do konca leta 2015. Skratka, naredili smo jo kot tako imenovano "follow-up"
               revizijo.</p>
               <p>Računsko sodišče ima sicer trenutno v teku med drugim tudi revizijo upravljanja z
               medicinsko opremo in z njo povezanimi stroški v Kliničnem centru Ljubljana, ki pa še
               ni zaključena, pa tudi izvaja jo drugi oddelek in o njenih razkritjih zato še ne
               morem govorit.</p>
               <p>Revizija, o kateri govorimo danes, se je nanašala na upravljanje z drago medicinsko
               opremo, med katero smo za potrebe revizije uvrstili naprave z računalniško
               tomografijo, CT, magnetno resonanco, pozitronsko emisijsko tomografijo in linearni
               pospeševalnik ali naprava LINAK za obsevanje z visoko energijskimi žarki. Tukaj na
               sliki vidite, kje se nahajajo in število teh naprav.</p>
               <p>V reviziji nas je zanimalo, ali se je kaj oziroma kaj se je spremenilo na področju
               upravljanja z medicinsko opremo po izdanem poročilu iz leta 2007. Kot rečeno, gre v
               našem žargonu za tako imenovano "follow-up" revizijo. Ugotovili smo, da se od leta
               2000 do leta 2015, skratka, v petnajstih letih, na področju upravljanja z medicinsko
               opremo ni nič bistveno spremenilo. Ministrstvo še vedno ni določilo osnovnih
               strokovnih podlag, s katerimi bi opredelilo, kaj, kje in koliko medicinske opreme
               potrebujejo posamezne bolnišnice glede na dejavnosti, ki jih izvajajo. Gre predvsem
               za uporabne in tehnične lastnosti opreme oziroma standarde. Ministrstvo tudi ni
               ugotovilo dejanskega stanja medicinske opreme po bolnišnicah – kje, koliko in kakšno
               medicinsko opremo dejansko imajo bolnišnice. Ministrstvo tudi ni vzpostavilo<stage type="mag"/><stage>(nadaljevanje)</stage> sistema, ki bi določil
               jasno razdelitev odgovornosti za upravljanje posameznih nalog v postopku nabave
               medicinske opreme. S pomočjo vprašalnika, na katerega so odgovorile vse bolnišnice,
               pa smo ugotovili tudi, da vse bolnišnice še vedno ne vodijo vseh ustreznih evidenc
               medicinske opreme ter nimajo izdelanih kriterijev za ugotavljanje prioritet nakupa
               medicinske opreme. Bolnišnice tudi ne načrtujejo nabav, kar je po svoje sicer morda
               še razumljivo, saj sredstva, ki jih lahko namenijo nabavam, zadoščajo le za zamenjavo
               dotrajane opreme.</p>
               <p>Kaj ocenjujemo kot zaskrbljujoče? Vsekakor je zaskrbljujoča starost drage medicinske
               opreme, ki v približni polovici že dosega ali celo presega dobo koristnosti, ki naj
               bi bila za tovrstno opremo oziroma aparate v povprečju sedem let. Kot je kolega
               Hočevar, ki je odšel, še rekel, naj poudarim, da je na primeru medicinske opreme še
               bolj pomembno to, da je zastarela kot to, da je dotrajana, ker je s starejšimi
               napravami težje diagnosticirati in izvajati posege kot s sodobnimi. Vsekakor je ta
               stopnja odpisanosti, kot vidite, tam od leta 2009 po naših ugotovitvah kar precej
               naraščala.</p>
               <p>V obdobju od leta 2007 do vključno leta 2013 so se stroški vzdrževanja drage
               medicinske opreme povečali za približno 3,7 krat, od 862 tisoč evrov v letu 2007, ko
               je bila seveda precej nova te oprema, na 3 milijone 179 tisoč v letu 2013. Razlog je
               predvsem v tem, da je oprema vedno starejša in zato stroški vzdrževanja s časom
               naraščajo. Ker so se v tem obdobju sredstva za investicije v drago medicinsko opremo
               zmanjševala, so stroški vzdrževanja drage medicinske opreme v letih 2012 in 2013 celo
               že presegli sredstva za investicije v drago medicinsko opremo, in to za več kot 200
               %. Dvakrat več denarja smo dali za vzdrževanje opreme kot za nakup nove.</p>
               <p>Število izvedenih preiskav, podatki so se sicer vodili le za CT in magnetne resonance
               in to od leta 2011 dalje, število izvedenih preiskav na napravi CT se je povečalo za
               nekaj več kot 17 %, na napravah za magnetno resonanco pa za skoraj 19 %. To je bilo
               iz slabih 50 tisoč v letu 2011 na dobrih 58 tisoč preiskav v letu 2014. Poudarjam, da
               so to le podatki do konca leta 2014. Trendi se od tedaj na žalost niso bistveno
               spremenili.</p>
               <p>Povečevale so se tudi povprečne čakalne dobe. Slika prikazuje realizirane čakalne
               dobe za preiskave na MR napravah za stopnji hitro in redno v obdobju od 2011 do 2015.
               Ugotovili smo, da CT in magnetno resonančne naprave niso bile polno, predvsem pa niso
               bile enakomerno izkoriščene. Primerjali smo povprečno izkoriščenost naprav po
               bolnišnicah. Pri preiskavah na napravi CT je bila izkoriščenost od najmanj tisoč 585
               opravljenih preiskav na leto na napravi CT v Splošni bolnišnici Brežice do največ, to
               je 8 tisoč 982 opravljenih preiskav na leto na napravi CT v UKC Ljubljana. Povedano
               drugače, na najbolj izkoriščeni napravi CT je bilo opravljenih 5,7 krat več preiskav
               kot na najmanj izkoriščeni napravi CT. To pomeni, da je v Kliničnem centru naprava
               delala recimo šest dni v tednu, v Brežicah pa en dan v istem obdobju, se pravi v enem
               tednu. Morda bi se tukaj še nazaj vrnil. Sama povprečna izkoriščenost teh naprav je
               bila v Sloveniji zelo blizu OECD. Pri preiskavah na napravah za magnetno resonanco,
               prej sem govoril o CT, pri napravah za magnetno resonanco pa je bila izkoriščenost od
               najmanj 2 tisoč 400 opravljenih preiskav na leto na napravo na Onkološkem inštitutu
               Ljubljana do največ 5 tisoč 453 opravljenih preiskav na leto na napravi z magnetno
               resonanco v Splošni bolnišnici Izola. Z drugimi besedami,<stage type="mag"/><stage>(nadaljevanje)</stage> na najbolj izkoriščene naprave je bilo
               opravljenih 2,3 krat več preiskav, kot na najmanj izkoriščene naprave. Ugotovimo pa
               lahko tudi, da je povprečna izkoriščenost MR naprav v Sloveniji bila kar nekoliko
               višja od povprečja OECD. Skratka tukaj dejansko te naprave so v uporabi vsaj v
               primerjavi z OECD državami.</p>
               <p>Kaj je Računsko sodišče menilo, da bi moralo ministrstvo narediti? Ministrstvo naj
               čim prej ugotovi dejansko stanje medicinske opreme. Preuči in prilagodi mrežo
               izvajalcev zdravstvenih storitev, določi osnovne standarde in tehnične smernice s
               katerimi bo opredelila vrsto in količino medicinske opreme, ki jo za učinkovito
               delovanje bolnišnice potrebujejo in na podlagi tega naj pripravijo kratkoročne in
               dolgoročne načrte nabav. Ob tem pa želimo posebej poudariti, da je zaradi pomena
               naprav drage medicinske opreme pri odkrivanju potencialno nevarnih zdravstvenih stanj
               in zdravljenju rakavih obolenj pomembno, da je zdravljenje s temi napravami dostopno
               in da čakalne dobe niso predolge.</p>
               <p>Od ministrstva smo zahtevali 6 popravljalnih ukrepov, med drugim pripravo načrta
               aktivnosti za zagotovitev zadostnih finančnih sredstev za nakupe medicinske opreme
               ter določitev optimalne in vsaj minimalno sprejemljive izkoriščenosti posameznih
               naprav drage medicinske opreme. To revizijsko poročilo je bilo izdano novembra 2015,
               se pravi dobro leto in pol nazaj, toliko da se v kontekst postavimo.</p>
               <p>Kljub temu bi pa predstavitev sklenil z zapisi iz obrazložitev posebnega dela
               rebalansa proračuna Ministrstva za zdravje za leto 2015. Se pravi nekaj kar je
               ministrstvo upam, da pripravilo in Državni zbor potrdil. Investicija v javne
               zdravstvene zavode so izjemnega pomena za kakovostno in dostopno zdravstveno varstvo
               prebivalstva. Financiranje zdravstvenih programov izvajalcem ne zagotavlja finančnih
               virov za investicijska vlaganja, ker amortizacija, ocena zdravstvenih storitev ne
               zadošča niti za nadomestitev iztrošene medicinske opreme.</p>
               <p>Sklenem torej lahko z oceno, da se ministrstvo zaveda težav in tudi poti za reševanje
               vsaj nekaterih od v revizijskem poročilu vzpostavljenih izzivov. Računskemu sodišču
               področje zdravstva predstavlja eno od glavnih področij preučevanja in z našim delom
               nameravamo vsaj zaenkrat še nadaljevati.</p>
               <p>Hvala za pozornost.</p>
            </sp>
            <sp xml:id="SDT7-OZZ-redna-22-2017-03-29.sp63">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Želi besedo Ministrstvo za zdravje? Državna sekretarka, gospa Nina Pirnat.</p>
            </sp>
            <sp xml:id="SDT7-OZZ-redna-22-2017-03-29.sp64">

               <speaker>NINA PIRNAT:</speaker>

               <p>Ja, hvala lepa, gospod predsednik.</p>
               <p>Torej, kot smo že slišali, je bilo novembra 2015 s strani računskega sodišča izdano
               revizijsko poročilo, učinkovitost upravljanja z medicinsko opremo s poudarkom na
               dragi medicinski opremi. In še enkrat. Revizija zajema obdobje od 2007-2015. Ključna
               ugotovitev pa je, da se učinkovitost upravljanja z medicinsko opremo v tem obdobju ni
               bistveno spremenila glede na ugotovitve predhodne revizije iz leta 2007.</p>
               <p>Ministrstvo je zato v odzivnem poročilu pripravilo podrobni vsebinski in časovni
               načrt izvajanja popravljalnih ukrepov z izvedbo katerih se bo obravnavano področje
               uredilo. In tej ukrepi, jih bom zelo na hitro povedala, so prilagoditev mreže
               izvajalcev zdravstvenih storitev na sekundarni in terciarni ravni. To lahko izhaja
               tudi iz tega koliko je posamezna oprema izkoriščena. Izdelava osnovnih standardov in
               tehničnih smernic. Nadalje, ugotovitev dejanskega stanja na področju medicinske
               opreme tako, da se ponovno vzpostavi evidenco medicinske opreme. Primerjava
               dejanskega stanja medicinske opreme v bolnišnicah z novimi standardi ob upoštevanju
               mreže bolnišnic in priprava kratkoročnih in dolgoročnih načrtov nakupov. Zagotovitev
               zadostnih sredstev za nakupe medicinske opreme v skladu s kratkoročnimi in
               dolgoročnimi načrti nakupov in pa določitev optimalne in vsaj minimalne sprejemljive
               izkoriščenosti naprav drage medicinske opreme. Za zadnje, torej določitev optimalne
               in vsaj minimalne sprejemljive izkoriščenosti naprav drage medicinske opreme je
               Računsko sodišče v porevizijskem poročilu iz junija 2016 ocenilo, da ukrep ni izkazan
               zadovoljivo, ker iz njegove opredelitve ni bilo mogoče natančno<stage type="mag"/><stage>(nadaljevanje)</stage> ugotoviti vsebine in pa načina izvedbe
               tega ukrepa. Revizijo je potem obravnavala tudi Komisija za nadzor javnih financ na
               svoji 34. redni seji v septembru leta 2016. V okviru te obravnave na seji in v
               poročilu v komisiji smo takrat pojasnili, da je tudi izvedba tega ukrepa, ki je bil
               izkazan kot nezadovoljiv, vsebinsko in terminsko opredeljena, v odzivnem poročilu pa
               ni bilo dovolj natančno navedeno oziroma obrazloženo, da je njegova celovita izvedba
               vezana na predčasno oziroma sočasno izvedbo drugih popravljalnih ukrepov, ki jih je
               Računsko sodišče sicer ocenilo kot zadovoljivo izkazane. Preprosto, če hočemo mi
               imeti neko minimalno izkoriščenost naprav moramo pred tem določiti v kakšni mreži se
               bodo uporabljali. Moramo pred tem določiti standarde. Ukrepi so torej vezani drug na
               drugega.</p>
               <p>No, in kaj smo od takrat že opravili? Prvi od takih ukrepov je vzpostavljena evidenca
               drage medicinske opreme. Decembra leta 2016 je bila ta evidenca že vzpostavljena z
               vso medicinsko opremo, ki jo je Računsko sodišče obravnavalo v reviziji, CT v MR, v
               PCT in v LINAK. Evidenca medicinske opreme je zamišljena kot aktivna podatkovna baza
               iz katere je potem natančno razvidna obremenjenost posamezne naprave oziroma
               medicinskega porabnika. Zbrani podatki bodo v nadaljevanju potem služili kot podlaga
               za določilo meril izkoriščenosti prej naveden opreme, določitev vrednosti za njeno
               optimalno oziroma vsaj minimalno izkoriščenost in pa naknadno tudi za ugotavljanje
               stroškov glede na obseg izkoriščenosti naprave.</p>
               <p>Vzpostavitev mreže je naslednji pomemben ukrep od izvedbe katerega je seveda odvisna
               vzpostavitev optimalne izkoriščenosti opreme, ker je izkoriščenost opreme bistveno
               povezana oziroma odvisna od vzpostavljenosti organizacije dela v javnozdravstvenih
               zavodih.</p>
               <p>V zvezi z vzpostavitvijo in vodenjem evidence medicinske opreme pa želimo tudi
               izpostaviti, da smo v skladu s priporočilom, dani v revizijskem poročilu, prej
               navedeni seznam medicinske opreme razširili. Tako bomo v letu 2017 vzpostavili
               evidenco še za dodatno izbrano opremo, za katero tudi menimo, da mora biti vključena
               v evidenco, pa je Računsko sodišče ni posebej izpostavilo. Na primer za rentgenske
               naprave, naprave za radiografijo, naprave za digitalno angiografijo, kamere z gama
               žarki, naprave za mamografijo, naprave za ultrazvočno preiskavo srca in podobno.</p>
               <p>Ostali prej navedeni popravljalni ukrepi so trenutno v različnih fazah izvajanja in
               bodo izvedeni v načrtovanih terminih. Recimo, izdelavo osnovnih standardov in
               tehničnih smernic predvidevamo do konca leta 2017. Zagotovitev zadostnih sredstev za
               nakupe medicinske opreme v skladu s kratkoročnimi in dolgoročnimi načrti nakupov.
               Kratkoročni načrt se bo pripravil za vsako proračunsko obdobje posebej, dolgoročni
               načrt nabav opreme pa bo pripravljen v letu 2018. Prilagoditev mreže izvajalcev
               zdravstvenih storitev na sekundarni in terciarni ravni do leta 2018, določitev
               optimalne in vsaj minimalne sprejemljive izkoriščenosti naprav drage medicinske
               opreme do konca leta 2018. Primerjava dejanskega stanja medicinske opreme v
               bolnišnici z novimi standardi ob upoštevanju mreže bolnišnic ter priprava
               kratkoročnih in dolgoročnih načrtov nakupa pa do konca leta 2021.</p>
               <p>Izpostaviti želim še to, da bo ukrep izdelave osnovnih standardov in tehničnih
               smernic, predvsem pa posodobitev prostorskih tehničnih smernic na področju zdravja,
               izveden z vključitvijo zunanjega izvajalca. V pripravi imamo trenutno razpisno
               dokumentacijo za izvedbo javnega naročanja. Za zagotovitev usklajenega, vsebinsko
               celovitega izvajanja ukrepov po časovnem načrtu je ministrica tudi imenovala delovno
               skupino in o izvedenih ukrepih bomo tudi redno obveščali Računsko sodišče.</p>
               <p>Kot izhaja iz revizijskega poročila, je Računsko sodišče revidiralo učinkovitost
               upravljanja z medicinsko opremo v povezavi s čakalnimi dobami in izvedba posameznega
               ukrepa in vseh skupaj je zagotovo eden od dejavnikov, ki bo z vidika izkoriščenosti
               opreme prispeval tudi k obvladovanju čakalnih dob, torej mrežo, obremenjenost,
               izkoriščenosti in podobno. Toliko na kratko. <stage type="mag"/>
               </p>
            </sp>
            <sp xml:id="SDT7-OZZ-redna-22-2017-03-29.sp65">

               <speaker>PREDSEDNIK TOMAŽ GANTAR:</speaker>

               <p>Hvala lepa. Gostov prav veliko ni več. Želi še kdo besedo od vas? Izvolite.</p>
            </sp>
            <sp xml:id="SDT7-OZZ-redna-22-2017-03-29.sp66">

               <speaker>DR. MIROSLAV KRANJC:</speaker>

               <p>Hvala lepa, gospod predsednik.</p>
               <p>Res je, gre za revizijsko poročilo, ki je časovno že relativno oddaljeno, vmes se je
               marsikaj zgodilo. V porevizijski postopek nisem zahajal, ker bi dodatno vnašal
               komplikacijo v našo razpravo. Dejstvo pa je vseeno, da sedaj če pogledamo napovedi
               ministrstva, ki so bile ocenjene kot zadovoljive, je ministrstvo tedaj v odzivnem
               poročilu navedlo, da bo podatke ministrstva o medicinski opremi, sploh ne dragi
               medicinski opremi, pridobilo do 31. 7. 2016. Tako da smo te stvari, ki jih je gospa
               državna sekretarka zdajle izpostavila, kot da so še v teku, bi morale biti pravzaprav
               že končane.</p>
               <p>Prav tako bi morala biti že končana naša tako imenovana revizija o izzivih zdravstva.
               Verjamem, da boste ta teden vseeno dobili ta osnutek revizijskega poročila, tako da
               me prav veseli, da bomo lahko razpravljali predvsem o mreži, kadrih, podeljevanju
               koncesij in pa tudi, da bo ta Državni zbor to revizijsko poročilo, ko bo objavljeno,
               pa mogoče malo prej obravnaval kot tega zdaj.</p>
               <p>Hvala.</p>
            </sp>
            <sp xml:id="SDT7-OZZ-redna-22-2017-03-29.sp67">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Gospa Nina Pirnat, ja.</p>
            </sp>
            <sp xml:id="SDT7-OZZ-redna-22-2017-03-29.sp68">

               <speaker>NINA PIRNAT:</speaker>

               <p>Samo to bi še enkrat rada ponovila, da se mogoče nismo prav razumeli. Evidenca za
               drago medicinsko opremo je bila vzpostavljena v decembru 2016, mogoče nisem dovolj
               jasno povedala. <stage>/ oglašanje iz dvorane/</stage></p>
            </sp>
            <sp xml:id="SDT7-OZZ-redna-22-2017-03-29.sp69">

               <speaker>PREDSEDNIK TOMAŽ GANTAR:</speaker>

               <p>Gospod Tadej Štular.</p>
            </sp>
            <sp xml:id="SDT7-OZZ-redna-22-2017-03-29.sp70">

               <speaker>TADEJ ŠTULAR:</speaker>

               <p>Jaz bi samo toliko dodal, da mogoče različno razumem, ampak kolikor sem jaz gledal v
               tem poročilu, vsaj tako smo mi zapisali, da 31. 7., do konca meseca julija 2016
               zberemo podatke in na podlagi teh podatkov pripravimo evidenco, v smislu aktivne
               evidence. Nekako smo takrat pojasnili, tudi v poročilu Komisiji Državnega zbora za
               nadzor javnih financ, da je bil ta datum spoštovan. Podatki so se zbrali, ker so bili
               spremljani, sicer ne strukturirano na primeren način, bolnice so pošiljale tudi prej
               te podatke in od julija naprej, seveda tega nismo posebej poročali, smo potem aktivno
               delali na tem, da se je programska oprema vzpostavila in definiral obseg podatkov, ki
               jih spremljamo v zvezi s to medicinsko opremo. To pa je bilo izvedeno do konca leta.
               V letošnjem letu je pa dodaten napor, ker mi smo dejansko ob teh štirih vrstah
               medicinske opreme, za katero je bilo podano revizijsko in porevizijsko poročilo, smo
               dodali še 18 artiklov medicinske opreme, za te pa bo ta aktivna baza oziroma aktivno
               spremljanje opravljeno v tem letu.</p>
            </sp>
            <sp xml:id="SDT7-OZZ-redna-22-2017-03-29.sp71">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Ja, izvolite.</p>
            </sp>
            <sp xml:id="SDT7-OZZ-redna-22-2017-03-29.sp72">

               <speaker>DR. MIROSLAV KRANJC:</speaker>

               <p>Ja, res je. Navedli so, da bodo zbrali podatke do 31. 7. in da bo v letu 2016
               vzpostavljena evidenca. Tako je menda tudi bila.</p>
               <p>Kot rečeno, ta evidenca medicinske opreme, za katero ste verjetno takrat
               predvidevali, da bo vključevala tudi druge naprave, ne samo drago medicinsko opreme,
               ki je bila predmet revizije. Naša priporočila in zahteve so seveda lahko <stage>/
               nerazumljivo/</stage> na predmet revizije, ne na stvari, ki niso bile predmet revizije.</p>
               <p>Je pa, da ne bomo izpadli zdaj formalisti, en dokaj osnoven in tehnični princip,
               povzema rek, pa ne vem, če ga imamo v slovenščini: "If you can't measure it, you
               can't control it." Te evidence so pogoj za to, da lahko opravljaš. Niso same sebi
               namen in mi sicer na njih vztrajamo, ker se nam zdi potreben pogoj, nikakor ne
               zadosten pogoj, zato da bomo imeli boljše opravljanje z medicinsko opremo.</p>
               <p>V preteklosti smo kupovali drago medicinsko opremo, vsaj za njo smo pregledovali,
               brez tega, da bi dobro vedeli, katero opremo imamo, koliko je iztrošena in<stage type="mag"/><stage>(nadaljevanje)</stage> kakšna je. Bilo je to
               intimno poznavanje med ljudmi, med vodstvi zavodov, mogoče tudi na ministrstvu, ampak
               da bi imeli nek objektivni zapis, iz katerega bi lahko recimo mi kot revizorji čez
               nekaj časa prišli pogledat, ali ste res kupili tam, kjer je bila najbolj potrebna ta
               naprava. Mi teh dokazov nismo imeli in smo bili posebej frustrirani in nesrečni
               zaradi tega, ker smo že leta 2007 povedali, da bi mi pa radi imeli take podatke, ko
               naslednjič pridemo. In smo prišli naslednjič in jih še zmeraj nismo imeli. Saj vmes
               se je zamenjalo cel kup ministrov, to tudi ni politična stvar, to je stvar
               organizacije in dela ministrstva. Kar se nas tiče, kot rečeno, se v 15 letih ta del,
               dobro, do takrat, ko je bilo izdano revizijsko poročilo, ni bistveno spremenil. To ni
               dobro.</p>
            </sp>
            <sp xml:id="SDT7-OZZ-redna-22-2017-03-29.sp73">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Gospod Glažar.</p>
            </sp>
            <sp xml:id="SDT7-OZZ-redna-22-2017-03-29.sp74">

               <speaker>TOMAŽ GLAŽAR:</speaker>

               <p>Vsekakor se strinjam z vami, da moraš najprej imeti evidenco, meritve, potem pa se
               lažje odločaš, kje naj bi bila ta oprema.</p>
               <p>Mi smo te zasilne evidence vzpostavili že v lanskem letu in iz tega so bili potem že
               prvi pozitivni rezultati. Tudi neposredno smo opozorili izvajalce tam, kjer se ta
               oprema optimalno ne uporablja, je pa to bilo že vso lansko leto tudi v tem delu
               merilo za dodeljevanje sredstev za nakup nove opreme, ker imamo v skladu s
               pravilnikom o nakupu vse opreme, ne samo drage medicinske opreme, posebno komisijo,
               ki ocenjuje najprej potrebe mreže in se potem na osnovi tega odloča, kje je kakšna
               oprema že izkoriščena in kje je potrebno dodati zadeve. Večinoma, tako kot ste vi
               ugotovili, da je v tem trenutku za zamenjavo zastarele te drage opreme, to pa pomeni,
               da na osnovi preteklih podatkov ugotavljamo, ali se je ta oprema v preteklosti dovolj
               učinkovito uporabljala in večinoma je to tudi eden od kriterijev. Imeli smo tudi
               nekaj primerov, ko smo vzpostavili nove lokacije, novo opremo, to je bilo sicer v
               primeru prenosa stare opreme magnetne resonance iz Onkološkega inštituta na bolnico
               Ptuj, kjer smo zaznali dve področji, ki bi potrebovali še to opremo, tudi zaradi
               potrebe mreže, in ob tej opremi smo se dogovorili tudi za ustrezen program, ki
               zagotavlja ustrezno količino pregledov na tej napravi. Tudi mi se učimo in iščemo
               izkušnje in jih imamo in vemo, da bi moral ta aparat prenesti približno 6 tisoč
               preiskav na leto. Tudi smo že pristopili k pripravi minimalnih standardov. Moram
               reči, minimalnih standardov zaradi tega, ker se predvsem draga medicinska oprema zelo
               hitro razvija in danes kupljen aparat CT lahko v tretjini časa naredi boljše slike
               več kot pa aparat, star 7 let, tako da te normative bomo seveda morali ustrezno
               prilagajati in to je tudi živo dogajanje, se pravi opremo, ki jo imamo v teh zavodih.
               Seveda pripravljamo tudi še druge dodatne ukrepe, to pomeni, da v primeru, ko, ker v
               preteklosti se je to dogajalo, velike obljube vodstev bolnic in potem oprema ni bila
               ustrezno izkoriščena, da bodo morali sveti zavodov ukrepat v primeru, če določena
               draga medicinska oprema po obljubah, po načrtih ne bo ustrezno uporabljena, predvsem
               za tista področja, kjer imamo čakalne vrste. Tam, kjer ni čakalnih vrst, več ne moreš
               uporabljati.</p>
               <p>To je to. <stage>/ oglašanje iz dvorane/</stage> Ja, saj za vse, samo če nimaš pacientov, ne moreš.
               <stage>/ oglašanje iz dvorane/</stage></p>
            </sp>
            <sp xml:id="SDT7-OZZ-redna-22-2017-03-29.sp75">

               <speaker>PREDSEDNIK TOMAŽ GANTAR:</speaker>

               <p>Okej.</p>
               <p>Dajem besedo kolegicam in kolegom. Branko Zorman.</p>
            </sp>
            <sp xml:id="SDT7-OZZ-redna-22-2017-03-29.sp76">

               <speaker>BRANKO ZORMAN (PS SMC):</speaker>

               <p>Ja, hvala, gospod predsednik.</p>
               <p>Zdaj bom nekaj heretičnega oziroma slišalo se bo heretično. Glede na to, kar je
               povedal predstavnik Računskega sodišča, je še dobro, da zadnja leta primanjkuje
               denarja v zdravstvu. Kaj sem s tem mislil?<stage type="mag"/><stage>(nadaljevanje)</stage> Glede na podatek, ki ste ga omenili, da v nekaterih
               javnih zdravstvenih zavodih je seveda ta oprema polno izkoriščena po nekod pa se
               praktično skoraj nabira prah in sedaj verjetno se je ta oprema v preteklosti se pravi
               sigurno ne v temu mandatu, ampak verjetno že dolgo let prej glede na to kaj ste
               zaobjeli notri v pregled nabavljala verjetno brez nekega plana, brez neke presoje o
               potrebnosti itd. S tem ste mi dali misliti eno drugo stvar to, kar v bistvu
               ministrstvu že ves čas nekako zagovarja in tudi sama ekonomska logika zdravstva
               organizacije javnih zdravstvenih zavodov in mreže kliče po temu, da bi se javno
               zdravstveni zavodi nekateri morali začeti specializirati. Enostavno nismo Dubaj, kjer
               bo dejansko lahko vsaka bolnišnica, če govorimo o bolnišnicah izvajala popolnoma vse
               storitve isto kot jih izvajajo, ne vem, v UKC Ljubljana. Ta luksuz, ki smo ga bili
               deležni v preteklosti mislim, da bo treba o tem neki resen premislek narediti.
               Nenazadnje je pa treba imeti tukaj eden vidik. Dobro nekateri aparati niso invazivni
               nekateri so invazivni, ampak na primer v neki bolnišnici naredijo eden poseg na
               teden, potem jaz tam kot pacient ne bi želel biti obravnavan oziroma operiran ali
               kakorkoli želite. Imam sedaj na koncu še eno vprašanje za predstavnika Računskega
               sodišča pa prosim ne operirajmo z imeni javnih zdravstvenih zavodov, ker, potem to
               nekdo takoj narobe razume. Ko ste omenili, da je nekje, na primer, eden dan na teden
               izkoriščena magnetna resonanca nekje pa šest dni na teden, če preračunamo ali je to
               bolj osamljen primer, ali lahko, če sedaj ta dva zavoda na primer primerjamo ali je
               to neki vzorec, ki je podoben tudi pri ostalih dragih aparatih? Prosim, samo za to
               interpretacijo.</p>
            </sp>
            <sp xml:id="SDT7-OZZ-redna-22-2017-03-29.sp77">

               <speaker>DR. MIROSLAV KRANJC:</speaker>

               <p> Hvala lepa, gospod poslanec Zorman, če se ne motim. Mogoče nisem bile hudo jasen
               kaj sem povedal pri slaidu štiri pa mogoče bom še enkrat ponovil.</p>
               <p>Ministrstvo še vedno ni določilo osnovnih strokovnih podlag, s katerimi bi opredelilo
               kaj, kje in koliko medicinske opreme potrebujejo posamezne bolnišnice, glede na
               dejavnosti, ki jih izvajajo. Gre predvsem za uporabne in tehnične lastnosti opreme
               oziroma standardov. Gre za to, da se zmenimo ali so ljudje, ki živijo med Novim
               Mestom in Ilirsko Bistrico, ki nimajo nobene bolnice vmes recimo, da živijo v Kočevju
               kako oni lahko preživijo, kako lahko oni normalno operirajo, plačujejo davke za
               razliko kot imamo tukaj recimo Brežice, Trbovlje, dobro Valdoltra je posebna, Ptuj
               recimo? Kdaj se bomo mi odločili o mreži, o tem kje bomo imeli te bolnišnice, ker so
               bile takšne kot so bile načrtovane še v Jugoslaviji in nismo novih odpirali? Tam,
               kjer so bile že v Jugoslavijo, ko smo imeli tudi drugačna zaledja. Recimo Brežice so
               imele mogoče zaledje še čez na Hrvaškem, Izola je imela zaledja še v Istri. So bili
               grajeni z nekih drugih potreb, z neko drugo logiko. Poleg tega imamo pa še eden tak
               hec, tako imajo kurioziteta, da veliko ali pa skoraj vse bolnišnice hočejo vse
               delati. Mislim hočejo, delajo vse, bog ne daj, da kaj ukinjaš, ker potem je takoj
               joj. Pa imamo, potem tudi v medijih hoče ministrstvo ukiniti <stage type="mag"/><stage>(nadaljevanje)</stage> porodni oddelek, ne vem, na Jesenicah ali
               v Brežicah. Sedaj moram res nehati z Brežicami, ki jih po krivem izpostavljam. O teh
               se moramo zmeniti in to bi mi radi videli, da bi bil ta konsenz enkrat narejen. Mi
               nismo tisti, ki se čutimo sposobne, da bi mi določili to mrežo. To je stvar konsenza,
               stvar prebivalcev te republike. Državni zbor, ministrstvo morajo z nekim strokovnim
               predlogom reči toliko bolnic bomo imeli, te programe bodo izvajali, za te programe
               bomo rabili toliko in toliko opreme. To je to, kar sem jaz prebral v tej prvi
               alineji, ki je bila po moji oceni "fil rouge" tega našega poročila pa je že kakega
               bila in še kakega bo. Ta del je dejansko problematičen.</p>
               <p>Bi pa povedal, da ni samo ministrstvo krivo, ko smo leta 2017 izdali poročilo o
               medicinski opremi takrat pa ni bila draga in na primeru kliničnega centra in takratne
               urgentne nabave med kako je bilo že med Miklavžem in božičem ali pa je bilo med
               božičem in novim letom so kupili 50 operacijskih miz, v katerih je bila najstarejša
               stara 50 let in jo je bilo pod nujno takrat novi kupiti, ker drugače bodo pa ljudje
               umirali, glih toliko, da niso rekli, da bodo na "gajbicah" operirali toliko pod nujno
               je bilo kupiti 50 novih operacijskih miz. Te operacijske mize stanejo mimogrede kot
               eden dober avto, mercedes pa še motorja nimajo pa nismo vedeli. Klinični center ni
               vedel koliko ima opreme, koliko je stara, kdaj je bila amortizirana, kdaj rabi novi,
               nobenega načrta nabav nič. Obstaja cel kup organizacij tam zunaj čebelarska društva,
               gasilci, vsi taki, ki znajo take stvari načrtovati v zdravstvu pa imamo stroke cel
               kup pa ne znajo "porihtati" svojo osnovno orodje, s katerim delajo. To je za nas kot
               mogoče sedaj sem malo ven padel, se opravičujem, nesprejemljivo. Mi, ki igramo vlogo
               tistega dečka, ki hodi za cesarjem z ogledalom oziroma brez ogledala vam povemo, da
               ta cesar je enak tukaj pa naj bo to na ravni ministrstva ali pa vodstva zavodov.
               Osnovnih ovc nimajo prištetih, ali pa jih imajo, saj ne vem kaj je slabše - mogoče
               imajo preštete pa ne upoštevajo tega.</p>
            </sp>
            <sp xml:id="SDT7-OZZ-redna-22-2017-03-29.sp78">

               <speaker>PREDSEDNIK TOMAŽ GANTAR:</speaker>

               <p>Izvolite.</p>
            </sp>
            <sp xml:id="SDT7-OZZ-redna-22-2017-03-29.sp79">

               <speaker>BRANKO ZORMAN:</speaker>

               <p>Da nas ne bo preveč emotivno zaneslo, vsekakor pa cenim to vašo zavzetost, ampak bi
               vseeno prosil še enkrat za odgovor na to moje vprašanje, ki sem ga na koncu postavil.
               Mi niste odgovorili. Bom še enkrat ponovil vprašanje. Ali je tisti primer, ki ste ga
               izpostavili za eno napravo v enem zavodu dela šest dni na teden v drugem eden dan na
               teden? Če primerjamo samo ta dva zavoda ali je to vzorec, ki se pojavlja tudi pri
               drugi opremi?</p>
            </sp>
            <sp xml:id="SDT7-OZZ-redna-22-2017-03-29.sp80">

               <speaker>DR. MIROSLAV KRANJC:</speaker>

               <p>Se opravičujem, bom poslušal interpretirati sliko.</p>
               <p>V tem primeru bi bila splošna bolnišnica Brežice eden dan, potem pa druga, tretja,
               četrta in peta bi bila po dva dni, šesta, sedma, osma, deveta, deseta bi bile po tri
               dni, enajsta, dvanajsta, trinajsta, štirinajsta, petnajsta bi bilo po štiri dni in v
               šestnajsti bi bilo pa šest dni. To je sedaj na pamet, če jih v šest razredov dam in
               brez imen. Seveda se razlikuje po obsegu ambulantnih in bolnišničnih preiskav, narava
               dela je pri njih različna, ampak v primeru CT je bila razlika v izkoriščenosti
               precejšnja, sedemkratna, če se ne motim, ja, skoraj šest.</p>
            </sp>
            <sp xml:id="SDT7-OZZ-redna-22-2017-03-29.sp81">

               <speaker>PREDSEDNIK TOMAŽ GANTAR:</speaker>

               <p>Ali lahko jaz samo za razjasnitev nekaj vprašam?</p>
               <p>Ali ste to izkoriščenost primerjali s programom, ki ga je posamezna bolnišnica imela
               zato področje recimo če vemo, da je CT bil v uporabi eden dan ali so realizirali
               program? Potem eventualno bi bil dober podatek seveda zraven za oceni tudi ali imajo
               čakalno dobo in čakajoče na te storitve, čeprav to na koncu ne gre čisto skupaj s
               tem, kar ste <stage type="mag"/><stage>(nadaljevanje)</stage> želeli
               doseči s strokovnimi podlagami. Tam se strinjam, da se je treba odločit, kaj bo kdo
               imel in koliko bo delal in koliko lahko izkoristi, ampak kljub vsemu – velikokrat je
               neizkoriščena oprema posledica splošnega dogovora, področnih dogovorov, kjer program
               preko določene meje ni financiran, ker to ni bilo sprejeto in so bila sredstva
               drugače razdeljena, ne pa zato, ker ne bi želeli delati ali pa ker ne bi bilo
               potrebe.</p>
               <p>Izvolite.</p>
            </sp>
            <sp xml:id="SDT7-OZZ-redna-22-2017-03-29.sp82">

               <speaker>DR. MIROSLAV KRANJC:</speaker>

               <p>Kot gradivo ste dobili revizijsko poročilo, na strani 47 in 48 je prikazana dinamika,
               precej nerodna dinamika med načrtovano in realizirano vrednostjo preiskav za CT in
               magnetno resonanco. To je na nivoju cele Slovenije. Seveda smo to primerjali, nismo
               zdaj poročali za vsako kombinacijo vseh, ampak je dejstvo, da je razlika med
               načrtovano in realizirano včasih precejšnja.</p>
            </sp>
            <sp xml:id="SDT7-OZZ-redna-22-2017-03-29.sp83">

               <speaker>PREDSEDNIK TOMAŽ GANTAR:</speaker>

               <p>Pomeni, pardon, pomeni, da ni bila realizirana? Da program ni bil realiziran?</p>
            </sp>
            <sp xml:id="SDT7-OZZ-redna-22-2017-03-29.sp84">

               <speaker>DR. MIROSLAV KRANJC:</speaker>

               <p>Ne, realiziranih, recimo v letih 2012, 2013, 2014 je bilo realiziranih precej več kot
               načrtovanih na CT, na MR ne toliko več, ampak tudi več.</p>
            </sp>
            <sp xml:id="SDT7-OZZ-redna-22-2017-03-29.sp85">

               <speaker>PREDSEDNIK TOMAŽ GANTAR:</speaker>

               <p>Ja, zato pravim, da…</p>
            </sp>
            <sp xml:id="SDT7-OZZ-redna-22-2017-03-29.sp86">

               <speaker>DR. MIROSLAV KRANJC:</speaker>

               <p>Torej, no, saj to sem želel reči. Ni težava v tem, da ne bi imeli kaj delati.</p>
            </sp>
            <sp xml:id="SDT7-OZZ-redna-22-2017-03-29.sp87">

               <speaker>PREDSEDNIK TOMAŽ GANTAR:</speaker>

               <p>Ja, to je spet problem financiranja v določenem segmentu.</p>
            </sp>
            <sp xml:id="SDT7-OZZ-redna-22-2017-03-29.sp88">

               <speaker>NINA PIRNAT:</speaker>

               <p><stage>/ oglašanje iz dvorane/</stage> Ja, pa število naprav na <stage>/ nerazumljivo/</stage> strani.</p>
            </sp>
            <sp xml:id="SDT7-OZZ-redna-22-2017-03-29.sp89">

               <speaker>DR. MIROSLAV KRANJC:</speaker>

               <p>Tako je. Ravno takrat, ko je bilo izdano to revizijsko poročilo, smo imeli na obisku
               revizorje smotrnosti iz Azerbajdžana, ne boste verjeli. In je bil prav in zdaj moram
               razložiti, v čem je problem našega poročila. Pa rečem, pregled dolgo čakajo. Ja, pa
               zakaj čakajo? Ja, dolgo čakajo, pač naprav je premalo, pa ljudje dolgo čakajo. Smo
               končno prišli do tega, pa zakaj ne kupite novih? Mislim, on je rekel, ne bom se zdaj
               izrekel o Republiki Azerbajdžanu, ampak pri njih je predsednik kupil nove naprave in
               ni več čakalnih dob.</p>
            </sp>
            <sp xml:id="SDT7-OZZ-redna-22-2017-03-29.sp90">

               <speaker>PREDSEDNIK TOMAŽ GANTAR:</speaker>

               <p>Ja, logično. Gospa Sladjana Jelisavčić.</p>
            </sp>
            <sp xml:id="SDT7-OZZ-redna-22-2017-03-29.sp91">

               <speaker>SLADJANA JELISAVČIĆ:</speaker>

               <p>Samo zelo kratek komentar.</p>
               <p>Iz te prosojnice oziroma tudi iz poročila je prikazana posebej izkoriščanost oziroma
               število storitev v okviru bolnišnične dejavnosti in v okviru ambulantne dejavnosti.
               Posebej načrtujemo program in plačujemo samo za ambulantno dejavnost in se lahko
               strinjam, seveda, z vami, da so določeni problemi tudi zaradi tega, ker je program
               omejen. Ampak tele razlike kažejo tudi na to, da je struktura pacientov taka v
               bolnišnični dejavnosti, da imajo v določenih bolnišnicah takšno patologijo in da
               obravnavajo takšne bolezni, da v takšnem obsegu in v takšni meri ne potrebujejo
               magneta ali pa CT kot v Kliničnem centru. To je ena stvar.</p>
               <p>Druga stvar, če vemo, da so omejena sredstva, se mi tudi postavlja vprašanje, zakaj
               smo pa nabavljali v Brežicah mašino, če nismo še v celoti izkoristili možnosti v
               nekaterih drugih bolnišnicah, na primer Novo mesto.</p>
            </sp>
            <sp xml:id="SDT7-OZZ-redna-22-2017-03-29.sp92">

               <speaker>PREDSEDNIK TOMAŽ GANTAR:</speaker>

               <p>Replika na to. Seveda, način obračunavanja je drugačen in hospitalen primer je
               drugače vrednoten in jaz sem prepričan, da tisti, ki je hospitalno sprejet in
               potrebuje CT ali magnet, je pač narejen, ampak to je omejeno število bolnikov. Ključ
               so pa ambulantni bolniki, ker se poskuša in je trend, ne samo v Sloveniji, ampak po
               celem svetu, da se naredi čim več ambulantnih obravnav. Jaz sem bil direktor v Izoli
               pred 13, 14 leti in smo imeli isti problem – preseganje programov. Dolge čakalne
               dobe, na drugi strani sem moral "bremzati" kolege radiologe in vse, da delajo
               preiskave, ker niso bile plačane. Pa to ni samo vaš problem, to je problem dogovora
               in vsega, ampak hočem reči, da je marsikje ključ v izkoriščenosti tega v temu, da
               enostavno, če ne dobijo plačano, ne bojo delali, potem je boljše da aparat stoji, kar
               je pa skregano z logiko, da se aparat nabavlja. Tu pa pride to, kar ste vi poudarili
               in je logično, strokovne podlage za opremljenost. Nenazadnje, danes ni huda težava
               vedet, približno koliko določenih preiskav na leto rabimo,<stage type="mag"/><stage>(nadaljevanje)</stage> trend se lahko spreminja, ampak ne čez noč za
               50 %, zelo postopno, večinoma pa so te preiskave v dokaj normalnih številih in vemo,
               koliko je. Prej je dr. Marušič pri tistih točkah govoril recimo o koronarografijah
               ali kakorkoli že, ki so se naenkrat kljub potrebam zmanjševale. Ampak tukaj je ključ,
               da tudi aparati ostajajo neizrabljeni. Do neke mere, ni pa to edina krivda. Se
               razumemo, ne mislim, da ste to vi, saj tudi financiranje je v končni fazi vedno stvar
               dogovarjanja, kam se da težo in prioriteto in kam se nameni več denarja, če ga je
               premalo. Hočem reči, da je delno tudi v tem lahko razlog, kar pa ne izključuje ali pa
               ne opravičuje dejstva, da bi bilo smiselno narediti to, kar je omenil kolega in kar
               govorimo že zadnjih ne vem koliko let in kar bi tudi moralo biti del reforme, to je,
               kako doseči specializacijo bolnišnic.</p>
            </sp>
            <sp xml:id="SDT7-OZZ-redna-22-2017-03-29.sp93">

               <speaker>NINA PIRNAT:</speaker>

               <p>No, jaz mislim, da bi prav te podatke Računskega sodišča morali vzeti čisto enostavno
               kot strokovno podlago za to, da se odločimo, koliko nekih aparatur potrebujemo v
               Sloveniji glede na število opravljenih preiskav za nazaj. Ker zdaj tega argumenta, ki
               ste ga vi navajali, plačilo storitev zdaj ne bo več. Ker smo rekli, da bodo plačane v
               letošnjem letu vse preiskave s CT in magnetne resonance brez omejitev. <stage>/ oglašanje iz
               dvorane/</stage> Ja, ravno to, tako da bomo verjetno zelo hitro dobili število preiskav, ki
               jih potrebujemo, količino, seveda s tehnološkim razvojem in razvojem stroke se bodo
               dodajale še indikacije, ampak to je čisto dobra osnova. Tudi argument, da nekje rečeš
               ne, na tem področju rabimo toliko in toliko preiskav, mislim, aparatur in iz tega
               naslova preiskav.</p>
            </sp>
            <sp xml:id="SDT7-OZZ-redna-22-2017-03-29.sp94">

               <speaker>PREDSEDNIK TOMAŽ GANTAR:</speaker>

               <p>Dobro. Prvo, eno pooblastilo. Gospoda Janija Möderndorferja nadomešča Tea Ljubič in
               zdaj dajem besedo kolegu Ivanu Prelogu.</p>
            </sp>
            <sp xml:id="SDT7-OZZ-redna-22-2017-03-29.sp95">

               <speaker>IVAN PRELOG (PS SMC):</speaker>

               <p>Hvala.</p>
               <p>Vprašal bi gospoda iz Računskega sodišča. V bližnji preteklosti smo se naposlušali o
               nesramno visokih cenah teh operacijskih miz, sami ste to omenili. Pa me zanima, če
               operirate s podatkom kakšnega upada cen teh istih proizvajalcev?</p>
               <p>Hvala lepa.</p>
            </sp>
            <sp xml:id="SDT7-OZZ-redna-22-2017-03-29.sp96">

               <speaker>PREDSEDNIK TOMAŽ GANTAR:</speaker>

               <p>Izvolite, izvolite.</p>
            </sp>
            <sp xml:id="SDT7-OZZ-redna-22-2017-03-29.sp97">

               <speaker>DR. MIROSLAV KRANJC:</speaker>

               <p>Hvala.</p>
               <p>Ne, na žalost ne. Od leta 2007, ko smo revidirali, izdali revizijsko poročilo o
               takratnem precej ekscesnem nakupu operacijskih miz v Kliničnem centru, tega področja
               nismo spremljali. Pač to trenutno ni bilo področje našega preučevanja.</p>
            </sp>
            <sp xml:id="SDT7-OZZ-redna-22-2017-03-29.sp98">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še kdo želi besedo? Državna sekretarka.</p>
            </sp>
            <sp xml:id="SDT7-OZZ-redna-22-2017-03-29.sp99">

               <speaker>NINA PIRNAT:</speaker>

               <p>Hvala lepa.</p>
               <p>Jaz sem želela prej še čisto na kratko dopolnit. Glede nabave, ki jo je Ministrstvo
               za zdravje načrtovalo vnaprej, in tudi aparature so bili primer standardne opreme
               urgentnih centrov, kjer smo tudi vso opremo, vključno z drago medicinsko opremo,
               nabavljali po enotnih standardih, po enotni metodologiji in na enak način. Vendar to
               je šlo za delo, ki je bilo predvideno vnaprej. V teh konkretnih primerih, o katerih
               govorimo, je pa to pač zatečeno stanje, ki ga moramo rešit po eni strani s
               specializacijo, po drugi z omejevanjem oziroma določanjem minimalnega števila še
               varnih posegov, ki jih lahko izvedemo v določeni bolnišnici, po tretji strani pa
               vendarle ne smemo pozabit, da je pa določena oprema, čeprav bo število posegov na
               njej manjše kot v drugih bolnišnicah, vseeno nujna, ker se nam lahko določen
               zdravstveni zaplet ali pa določeno zdravstveno stanje vendar zgodi in tukaj bo
               ključni element, na osnovi katerega se bomo odločali, ali oprema tam bo ali ne,
               zadostno število posegov, ki je še varno, da ta oprema tam je.</p>
            </sp>
            <sp xml:id="SDT7-OZZ-redna-22-2017-03-29.sp100">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Želi še kdo razpravljati? V kolikor ne, potem pri tej točki zaključujem razpravo.
               Mislim, da tu velja seznanitveni sklep z revizijskim poročilom, o katerem ni potrebno
               glasovanje, in s tem zaključujem 2. točko dnevnega reda in<stage type="mag"/><stage>(nadaljevanje)</stage> se zahvaljujem dr. Kranjcu in ostalim njegovim
               sodelavcem iz Računskega sodišča, vsem za razprave.</p>
               <p>Še <title>3. TOČKA DNEVNEGA REDA  – RAZNO.</title> Jaz bi vas tu edino rad obvestil in mislim, da ste obvestila tudi
               sami prejeli glede vabila na 2. Mednarodni sejem sodobne medicine v Gornji Radgoni 6.
               do 8. aprila. Prosil bi vas, da kdor je zainteresiran, da se do petka javi sekretarki
               ali… <stage>/ oglašanje iz dvorane/</stage> … v tajništvu, da vidimo, ali se organizira kakšen
               prevoz v Gornjo Radgono ali ne. So nas pa seveda prosili za udeležbo. <stage>/ oglašanje iz
               dvorane/</stage> Aha, dobro. Bomo poziv glede tega srečanja še enkrat vsem poslali.</p>
               <p>S tem zaključujem 3. točko dnevnega reda in 22. redno sejo Odbora za zdravstvo. Vsem
               se zahvaljujem za sodelovanje. <title>Seja se je končala 29. marca 2017 ob 17.56.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZO-nujna-49-2017-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">CD5936AF8FBE977EC125811C004C891A</idno>
               <idno type="custom" subtype="day">1D9C70E13801ECE2C125812B0047A466</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=1D9C70E13801ECE2C125812B0047A466</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZO-nujna-49-2017-05-11.OZO" n="49">
               <name>nujna seja</name>
               <date when="2017-05-11"/>
            </setting>
         </settingDesc>
         <particDesc>
            <listOrg>
               <org xml:id="OZO-nujna-49-2017-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZO-nujna-49-2017-05-11.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA OBRAMBO</stage>
            <stage type="session">49. nujna seja</stage>
            <stage type="date">(11. maj 2017)</stage>
            <stage type="chairman">Sejo je vodil Žan Mahnič, predsednik Odbora za obrambo.</stage>
            <stage type="time">Seja se je začela ob 18.04.</stage>


            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Spoštovana poslanka, spoštovani poslanci, cenjeni gostje!</p>
               <p>Pričenjam 49. nujno sejo Odbora Državnega zbora Republike Slovenije za obrambo, ki je
               bila sklicana na podlagi 47. in drugega odstavka 48. člena Poslovnika Državnega zbora
               Republike Slovenije.</p>
               <p>Pozdravljam vse prisotne, posebno še ministrico za obrambo, gospo Andrejo Katič, državnega sekretarja
               mag. Miloša Bizjaka in pa namestnika načelnika Generalštaba generala Alana
               Gederja.</p>
               <p>Obveščam vas, da so se za današnjo sejo opravičili gospod Benedikt Kopmajer, gospod
               Franc Breznik in pa gospa Anja Bah Žibert.</p>
               <p>S sklicem seje ste prejeli naslednji dnevni red. Ena točka – zaplet pri napotitvi
               pripadnikov Slovenske vojske v Latvijo.</p>
               <p>Ker nisem prejel predlogov za razširitev dnevnega reda oziroma za umik katere od
               predlaganih točk z dnevnega reda, je določen dnevni red seje tak, kot je bil
               predlagan s sklicem.</p>
               <p>Prehajamo na <title>1. TOČKO DNEVNEGA REDA, TO JE ZAPLETI PRI NAPOTITVI PRIPADNIKOV
                  SLOVENSKE VOJSKE V LATVIJO.</title>
               </p>
               <p>Sam sem sejo sklical z namenom, da se pojasni okoliščine, ki so nastale, da smo bili
               v zadnjih dveh oziroma treh dneh priča, da je pod vprašanjem odhod pripadnic in
               pripadnikov Slovenske vojske na misijo zveze NATO v Latvijo. Jaz upam, da ti zapleti
               niso nastali zato, ker bi nekdo želel blatiti ugled Republike Slovenije kot članice
               mednarodne skupnosti in predvsem kot članice zveze NATO, še manj pa upam, da je ta
               zaplet nastal zaradi tega, ker bi bilo kakšni državi v interesu, da Slovenska vojska
               oziroma Republika Slovenija v tej misiji ne sodeluje. </p>
               <p>Tako da bi prosil najprej gospo ministrico za obrambo Andrejo Katič, da pojasni,
               kakšna je situacija in kaj se je dogajalo v teh zadnjih dneh na podlagi tega, kar so
               poročali mediji.</p>
               <p>Izvolite, ministrica.</p>
            </sp>
            <sp who="SDT7:KatičAndreja">

               <speaker>ANDREJA KATIČ:</speaker>

               <p>Hvala, predsednik. Članice in člani odbora.</p>
               <p>Mogoče naj v uvodu izkoristim najprej to priliko, da vse člane in članice Odbora za
               obrambo pozdravim tudi v imenu Odbora za obrambo Črne gore. Bila sem na obisku in se
               zahvaljuje za dosedanje sodelovanje, predvsem pa za podporo Sloveniji, ki je nudila
               za to, da bodo v kratkem postali polnopravni člani zavezništva v NATO.</p>
               <p>Kar se tiče našega sodelovanja v Latviji, ne bi rekla, da je pod vprašanjem. Imamo še
               kar nekaj časa, zagotovo pa je na mestu, da tako, kot smo do sedaj, ponovno pojasnimo
               vse v zvezi s to misijo.</p>
               <p>Se pravi, o sodelovanju pripadnikov Slovenske vojske v večnacionalni bataljonski
               bojni skupini v okviru NATO-ve <q>"Okrepljene prednje prisotnosti"</q> v Latvijo je bil
               Odbor za obrambo tekoče informiran od 38. nujne seje dalje v lanskem juniju, ko smo v
               okviru poročanja v vrhu NATO podali tudi informacijo o predvidenem sodelovanju
               Slovenske vojske. Odbor je skupaj z Odborom za zunanjo politiko obravnaval tudi
               namero o sodelovanju in je bil seznanjen tudi s sklepom o sodelovanju, ki ga je Vlada
               sprejela 9. 2. 2017, zato ne bi ponavljala informacij in podatkov, ki smo jih že
               večkrat tukaj predstavili.</p>
               <p>Glede postopkov napotitve <gap n="…"/> Le-ti potekajo na ustaljen način in za njih v celoti
               skrbi Generalštab Slovenske vojske. Prvi slovenski kontingent je v <stage>/ nerazumljivo/</stage> v
               Latvijo v vojaško bazo Adaži blizu Rige napoten junija. Kontingent, ki šteje 46
               pripadnikov, sestavljajo večnamenski vod za jedrsko radiološko, kemično in biološko
               obrambo, skupina za usmerjanje zračne podpore, skupina vojaških policistov, skupina v
               poveljstvu bojne skupin in nacionalni podporni element. Vzajemne obveznosti: podpora
               države gostiteljica, zdravstvena oskrba, finančni, varnostni in ostali postopki
               pomembni za delovanje v okviru BBSK <stage>(?)</stage> v Latviji bo urejal tehnični dogovor, ki je
               bil v preteklih mesecih usklajevan med vsemi državami, vključenih v to bojno skupino.
               18. aprila sta ga podpisali Latvija kot država gostiteljica in Kanada kot vodilna
               država, ostale sodelujoče države, Slovenija, Italija, Albanija, Španija in Poljska pa
               bodo k sporazumu pristopile naknadno. Vlada se bo s tehničnim sporazumom kot
               nepogodbenim, mednarodnim aktom seznanila na seji v naslednjem tednu, kar je tudi
               predpogoj za njegov podpis.</p>
               <p>Plačilo pripadnikov Slovenske vojske v mednarodnih operacijah in misijah se trenutno
               odloča na podlagi vladne Uredbe o plačah in drugih prejemkov pripadnikov Slovenske
               vojske pri izvajanju obveznosti, prevzetih mednarodnih operacijah oziroma z
               mednarodnimi pogodbami. Ne glede na to, da že sam sklep o napotitvi pripadnikov
               Slovenske vojske v Latvijo določa, da pripadniki Slovenske vojske v večnacionalni
               bataljonski bojni skupini v Latviji in vojske v večnacionalni bataljonski bojni skupini v Latviji in
               poveljniško štabnih strukturah EFP<stage>(?)</stage> sodelujejo pri izvajanju mirodobnih aktivnosti
               sil EFP, ki se opredeljuje kot v misijah za zagotavljanje in vzdrževanje
               pripravljenosti v podporo celoviti in okrepljeni odvračalni ter obrambni drži
               zavezništva. Smo glede na vsebino uredbe, predvsem pa dodatkov, ki so usmerjeni na
               klasično mirovno operacijo ocenili, da je pravno korektneje, če obliko Enhanced
               Forward Presence, da uporabljam ta izraz FB, vpišemo kot posebno obliko, ki se
               plačuje po tej uredbi in da se dodatki za to obliko smiselno uporabljajo. Zaradi
               pravne varnosti in transparentnosti smo pripravili spremembo Uredbe plačah in drugih
               prejemkov pripadnikov Slovenske vojske pri izvajanju obveznosti prevzetih v
               mednarodnih organizacijah oziroma z mednarodnimi pogodbami. Uredba s katero se hkrati
               ureja tudi nekatera druga vprašanja plač na mednarodnih operacijah in misijah je
               trenutno v zaključni fazi medresorskega usklajevanja in jo bo Vlada prav tako
               obravnavala v naslednjem tednu. Predlagam, da podrobnejše postopke glede doseganja
               končnih operativnih zmogljivosti predstavi namestnik načelnika Generalštaba Slovenske
               vojske, generalmajor Alan Geder. Sama zaupam Generalštabu, da bo pravočasno izvedel
               vse potrebne postopke za nemoteno napotitev kontingenta.</p>
               <p>Na koncu bi vas glede na pretekle razprave, izkoristila danes tudi to priliko, da na
               tem odboru in glede vaše podpore in prizadevanja za povečevanje obrambnega proračuna
               obvestim še o pomembni odločitvi na današnji seji Vlade, ki se je odločila se
               Slovenski vojski za izboljšanje njene pripravljenosti in izgradnje zmogljivosti že v
               letošnjem letu dodatno nameni do 24,3 milijona evrov, v naslednjih letih pa nominalno
               najmanj dodatnih 30 milijonov evrov letno. Prepričana sem, da bo s tem še izboljšana
               tudi pripravljenost in sposobnost Slovenske vojske tudi za sodelovanje v aktivnosti,
               o katerih tudi danes govorimo.</p>
               <p>Najlepša hvala za uvod.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala, gospa ministrica za uvodne besede in tudi za to zadnjo informacijo, katero
               članice in člani odbora zagotovo pozdravljamo. Seveda pa bi si vsi želeli še več
               sredstev. Vendarle nekaj je.</p>
               <p>Samo obvestil bi vas, da gospa Anita Koleša nadomešča gospoda Marka Ferlugo in pa da
               gospod Luka Mesec nadomešča gospoda Miho Kordiša.</p>
               <p>Zdaj bi pa dal besedo namestniku načelnika Generalštaba gospodu generalu Alanu
               Gederju.</p>
               <p>Izvolite.</p>
            </sp>
            <sp who="SDT7:GederAlan">

               <speaker>ALAN GEDER:</speaker>

               <p>Hvala za besedo gospod predsednik. Spoštovani! Naj vam uvodoma zagotovim, da bo
               kontingent Slovenske vojske, ki bo deloval v okviru Enhanced Forward Presence ali
               okrepljene prednje prisotnosti do odhoda na misijo dopolnjen s kadrom, opremo in
               pripravljen skladno z zahtevami pravočasno. Zagotavljam vam, da bodo do konca junija
               2017 v Latviji vsi elementi kontingenta, večnamenski vod za jedrsko, radiološko,
               kemično in biološko obrambo, skupina za usmerjanje zračne podpore, skupina vojaških
               policistov, skupina v poveljstvu bojne skupine in nacionalni podporni element.
               Pripravljenost kontingenta se ocenjuje z več vidikov: usposobljenost, popolnjenost s
               kadri, opremljenost enote. Na konkretnem preverjanju pripravljenosti kontingenta smo
               ugotovili, da je prisotnost kontingenta 67 %, kar je premalo. Ostali pripadniki so
               najavili odsotnost zaradi bolezni. Skladno s standardi ocenjevanja pripravljenosti
               mora biti prisotnost najmanj 90 %. Zato s preverjanjem ostalih elementov
               pripravljenosti nismo nadaljevali. Jaz ne želim razpravljati in ugibati ali celo
               prejudicirati o tem, kaj je vzrok za odsotnost pripadnikov kontingenta oziroma
               bolniških. Dejstvo je, da bo kontingent v primeru daljše odsotnosti pripadnikov
               popolnjen z rezervo, ki je usposobljena in pripravljena. Oceno pripravljenosti pa
               bomo izvedli v rokih, ki zagotavljajo, da bo kontingent napoten na nalogo v Latvijo v
               načrtovanih rokih.</p>
               <p>Glede plačila pripadnikov kontingenta želim poudariti, da smo vsem pripadnikom na
               začetku aprila sporočili, da bo njihova plača takšna, kot je na primerljivih
               mednarodnih operacijah in misijah. Hkrati smo jih obvestili, da jih bomo o višini
               dodatkov k plači obvestili takoj, ko bo sprejet naš predlog v zvezi z višino
               dodatkov, ki jih bomo naslovili na ministrico za obrambo. Ta bo takrat, ko bodo
               rešeni zapleti okrog usklajevanja uredbe  o plačah in drugih prejemkih pripadnikov Slovenske
               vojske pri izvajanju obveznosti, prevzetih v mednarodnih organizacijah, lahko s svojo
               uredbo natančno določila višino dodatkov in mi bomo seveda takrat lahko do centa
               natančno določili plačo vsakemu pripadniku posebej.</p>
               <p>Poudarjam, da je delovanje Enhanced Forward Presence mirnodobno odvračanje pred
               kakršnokoli obliko agresije zoper vzhodne zaveznice, toda v primeru krize oziroma
               konflikta se bodo morale enote odzvati oziroma sodelovati pri izvajanju obrambe,
               sodelovanju z nacionalnimi obrambnimi silami države gostiteljice, tudi pred nenadnim
               omejenim konvencionalnim vdorom na ozemlju zaveznice, seveda ob ustreznem političnem
               nadzoru in takojšnjem odzivanju ter določanju oziroma ponovnem določanju na
               nacionalni ravni. Še enkrat vam zagotavljam, da bo slovenski kontingent z vsemi
               elementi in skladno z načrti začel s svojim delovanjem v sklopu Enhanced Forward
               Presence tako, kot je načrtovano.</p>
               <p>Hvala lepa, gospod predsednik, za besedo.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala, gospod general.</p>
               <p>Besedo bi dal še direktorju Obveščevalno-varnostne službe, gospodu Francu
               Trbovšku.</p>
               <p>Izvolite.</p>
            </sp>
            <sp who="SDT7:TrbovšekFranc">

               <speaker>FRANC TRBOVŠEK:</speaker>

               <p>Hvala lepa, gospod predsednik.</p>
               <p>Oceno je Obveščevalno-varnostna služba podala na seji, ko smo obravnavali varnostne
               razmere, in glede na to, da je seja odprta nimamo več kaj dodati glede na našo
               oceno.</p>
               <p>Hvala.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Potem pa odpiram razpravo poslank in poslancev. Prvi se je<gap n="…"/> Aha, želi še predstavnik
               kabineta predsednika države?</p>
               <p>Ja, izvolite imate besedo.</p>
            </sp>
            <sp who="SDT7:MakovecMarko">

               <speaker>MARKO MAKOVEC:</speaker>

               <p>Hvala, predsedujoči.</p>
               <p>Jaz, če mi dovolite, bi v imenu predsednika in v imenu urada temu, kar je bilo
               strokovno zelo odlično predstavljeno, dal samo stališče predsednika, da zavrača
               kakršnokoli tezo, da bi bili pri napotitvi upoštevani katerikoli drugi argumenti kot
               naša zavezanost do zveze NATO. Zanj in za urad ostaja obveznost do NATO temeljna
               strateška odločitev Republike Slovenije, ne glede na njegove mednarodne aktivnosti, v
               katerih poskuša ohranjati dialog tudi z nekaterimi tretjimi državami, je strateška
               usmeritev NATO in to tudi ostaja.</p>
               <p>Hvala.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Sedaj pa res razprava poslancev. Najprej kolega Luka Mesec.</p>
               <p>Izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>V Združeni levici spreminjanju uredbe nasprotujemo, bi pa še prej rad povedal, da
               osnovni problem za nas ni sama sprememba uredbe ali pa dodatki, ki jih želite
               izplačevati vojakom, ki se bodo udeležili operacije v Latviji, ampak ta operacija
               sama, zato smo že več mesecev, posebej pa januarja zahtevali od Vlade, da od te
               operacije odstopi, kar ji konec koncev omogoča tudi Severnoatlantska listina, ki
               državam pristopnicam omogoča, da se izvzamejo iz katerekoli operacije NATO, v kateri
               ne želijo sodelovati. Mi smo prepričani, da bi Slovenija v primeru Latvije to morala
               storiti, ker prvič, nima nobenega razloga, da v takih misijah sodeluje, nima nobenega
               interesa, da se udeležuje vojaške vaje, ki jo bo Rusija verjetno razumela kot
               sovražno in na ta način v bistvu prispevamo k pogrevanju nove hladne vojne, če lahko
               tako rečem, sicer pa nasploh nasprotujemo operacijam, kakršna je ta, in širjenju NATO
               v Vzhodno Evropo in na Bližnji vzhod, ker mislim, da nas zadnja begunska kriza dobro
               izučuje, kako so se končali razni poskusi izvažanja demokracije in zamenjave režimov
               od Afganistana, Iraka, Libije, Sirije pa, če pogledamo Vzhodno Evropo, Ukrajina,
               Gruzija, Moldavija, kjer so se tudi zgodile takšne in drugačne <q>"barvne revolucije"</q>
               pod zahodnim sponzorstvom in so tudi razbile države in niso prispevale h kakšni
               blaginji in miru v teh državah. To so naši načelni zadržki, zakaj mislimo, da bi se
               morala Slovenija pri takšnih operacijah enostavno zadržati in izkoristiti možnost, ki
               jo v Severnoatlantski listini ima.</p>
               <p>Druga stvar, zaradi katere nasprotujemo, so pa sami stroški. Mi nikakor ne
               pozdravljamo povečevanja stroškov za operacije Slovenske vojske v tujini in enostavno
               v času, ko Vlada vodi zmanjševanja primanjkljaja in dolga, ni sprejemljivo, da si
               bomo privoščili sodelovanje v tej operaciji, ki nas bo do leta 2019  stala kar 12 milijonov evrov oziroma
               latvijska operacija bo stala 4,6 milijona evrov na leto. V to niti še niso všteti
               dodatki, ampak več o tem kasneje.</p>
               <p>Zdaj, kar se tiče dodatkov in uredbe. Mislim, da je tukaj precej jasno, zakaj Vlada
               in ministrstvo uredbo spreminjata. Razlog je seveda neposredno ta, da ste v začetku
               prejšnjega tedna nameravali izvesti standardno preverjanje opremljenosti in
               usposobljenosti enote, ki naj bi tja šla, ampak ste morali vse skupaj prestaviti, ker
               je bilo odsotnih več kot 10 % pripadnikov Slovenske vojske. Razlog so bolniške, ampak
               jaz to razumem kot obliko bele stavke. Vojaki namreč ne smejo stavkati, lahko pa se
               upirajo z drugimi metodami in sekretar sindikata je pred časom v begunski krizi na
               pol javno že povedal, da vojaki lahko grejo v takšnih primerih na bolniške kot obliko
               pritiska. To je seveda moja špekulacija, ampak mislim, da ni neutemeljena.</p>
               <p>Druga bolj problematična stvar je ta, da vi govorite o mirovni operaciji v Latviji,
               ampak to ni mirovna operacija. Mirovne operacije bi se morale izvajati z mandatom
               OZN, ki ga ta operacija nima. Ta operacija v Latviji je samo nov način širjenja NATO
               v Vzhodno Evropo in nameščevanja enot NATO na teh ozemljih.</p>
               <p>Tako da to sta zdaj dva razloga. Se pravi, prvič, ne morete motivirati vojakov, ker
               je ponujena spodbuda za udeležbo na tej operaciji prenizka, drugič, zato ste šli
               spreminjati uredbo, ker to pač ni mirovna operacija, ampak je nekaj drugega.</p>
               <p>Kar se tiče samih dodatkov. Jaz se tukaj ne morem strinjati z oceno, ki ste jo
               podali, da so predlagani dodatki primerljivi z drugimi operacijami Slovenske vojske v
               misijah NATO, recimo v Iraku ali pa Afganistanu, in ocenjujem, da so v Latviji
               predlagani dodatki previsoki. MORS namreč navaja, da naj bi dodatek za nevarnost na
               območju delovanja stal 500 evrov, dodatek za nevarne naloge pa celo do tisoč evrov,
               dodatek za poveljevanje je 500 evrov. Poveljniški kader bo torej imel do 5 tisoč 600
               evrov neto plače plus mogoče še dodatek za bivanje. To je neupravičeno, in sicer iz
               naslednjih razlogov.</p>
               <p>Zdaj, kar se tiče dodatka za nevarnost na območju delovanja. 8. člen uredbe jasno
               pravi, pod kakšnimi pogoji se lahko izplača 500 evrov dodatka za nevarnost na območju
               delovanja, in sicer ta dodatek se lahko izplača, če, citiram, <q>"prihaja do občasnih
               kršitev premirja, prihaja do občasnih oboroženih spopadov med sprtimi stranmi,
               prihaja do občasnih napadov na pripadnike mednarodnih organizacij, so prisotna
               neodkrita eksplozivna sredstva, so prisotne kriminalne, ekstremne ali teroristične
               skupine."</q> Tukaj imam prvo vprašanje za goste, in sicer, če lahko meni in javnosti
               razložite, katere teroristične skupine so prisotne v Latviji, kdaj so bili tam
               nazadnje oboroženi spopadi in kdaj so bili v Latviji napadeni pripadniki mednarodnih
               organizacij. To je namreč podlaga za izplačilo tega dodatka.</p>
               <p>Kar se tiče dodatka za nevarne naloge. Predvideva se, da bo dodatek znašal tisoč
               evrov neto. Za primerjavo pripadnik na Kosovu dobi samo 500 evrov dodatka, celo
               pripadnik v Afganistanu, kjer smo enkrat doživeli napad na vozilo Slovenske vojske,
               dobi 500 evrov dodatka. Samo inštruktorji v Iraku, ki pa usposabljajo kurdske borce,
               pešmerge, ki so dejansko v vojni, dobijo tisoč evrov tako, kot naj bi jih dobili
               pripadniki Slovenske vojske v Latviji. Tukaj imam drugo vprašanje za MORS. In sicer,
               v sklepu Vlade piše, da bo Slovenska vojska v Latviji, citiram, <q>"izvajala vaje,
               usposabljanje in druge mirnodobne aktivnosti, vključno s premiki za zaščito sil
               omenjene bojne skupine."</q> Zakaj bodo torej pripadniki Slovenske vojske za izvajanje
               vaj in druge miroljubne aktivnosti plačani z dodatkom za nevarne naloge dvakrat več,
               kot so njihovi kolegi na Kosovu?</p>
               <p>Bi prosil za eksaktne odgovore na obe vprašanji.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Besedo ima gospod Matjaž Nemec. Izvolite.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala lepa, gospod predsednik. Dober dan vsem skupaj.</p>
               <p>Bom čisto kratek. Na tem odboru in tudi na nekaterih drugih, ki se ukvarjajo z
               zunanjo politiko, smo večkrat razpravljali o tem smislu napotitve naših sil v
               Latvijo, možnost smo imeli tudi v nekatere druge države. Mi smo del te družine in smo
               eni od redkih znotraj te družine, ki gojimo korektne odnose tudi z Rusko federacijo.
               Za razliko od mojega predhodnika lahko trdim, da so ti izjemno dobri, ampak vseeno
               pripadamo družini zahodnih držav. Tja smo se napotili po odločitvi na referendumu, ki
               je bil izglasovan z veliko, veliko večino. Po večkrat izraženem mnenju nekaterih
               drugih političnih strank so ti odnosi z Rusko federacijo še predobri. Zakaj to
               omenjam? Zato, ker po vsem tem angažmaju in prispevku, ki ga Republika Slovenija nudi
               združenim silam, ni bilo niti enkrat moč zaznati, da bi bil kakorkoli ta odnos z
               Rusko federacijo zaradi našega angažmaja pod vprašajem. Še več, s tem dajemo predvsem
               vtis, da smo resen partner, kajti v svetu, v katerem živimo, samo v zadnjih mesecih
               smo imeli več kot eno priložnost videti, kako pomembno je biti del te družine. Na kaj
               konkretno mislim? Dam samo za primer dogajanje v času begunske krize na Egejskem
               morju, kjer sta bili dve članici NATO, ki sta imeli v preteklosti že medsebojne
               konflikte, tudi zaradi tega primorani sodelovati. Govorim o odnosu med Turčijo in
               Grčijo. To je tista vez, to je tista nit, ki nas povezuje, zato da kakorkoli že
               poskušamo delovati v smislu reševanja sporov na diplomatski način, ne pa na
               vojaški.</p>
               <p>Prisotnost Slovenije je pomembna predvsem zaradi tega, ker so zunanjepolitični odnosi
               tako krhki in bog ne daj, bi se lahko kdaj zgodilo, da bomo mi povabili ali pa
               potrebovali kakršnokoli pomoč s strani naših zaveznic, zato je pomembno biti zraven,
               še posebej v tistih akcijah, tako kot je tudi moj predhodnik lepo povedal, ki imajo
               izrecno miroljubno naravo.</p>
               <p>Z mojim predhodnikom pa se tudi ne strinjam v tem, da bi morali biti naši pripadniki
               varnostnih sil kakorkoli deležni manjšega ali pa nižjega plačila. Namreč, to mora
               biti dostojno za dostojno opravljeno delo. Naša dekleta in fantje gredo v tujino na
               sicer nekoliko manj nevarno misijo, in lepo, da je temu tudi tako, ampak jaz zaradi
               tega ne bi odrekal kakršnekoli možnosti za dober zaslužek, če je dobro delo
               opravljeno. Mislim, da imava tukaj oba zelo podobne poglede, kar se tiče odnosa do
               delavcev in zaposlenih, in zato sem se čutil dolžen oglasiti predvsem, zato da
               zaščitimo te vojake, ki gredo stran od otrok, stran od družine, ki služijo državi v
               miroljubnem smislu in da so temu primerno tudi plačani.</p>
               <p>Hvala lepa, gospod predsednik.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala, kolega Nemec. </p>
               <p>Za repliko je prosil kolega Luka Mesec.</p>
               <p>Izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, hvala za besedo.</p>
               <p>Samo na kratko bi odgovoril. Pravite, da ne nasprotujete, da bi bili naši vojaki tam
               plačani z dostojnim plačilom. Mi tudi ne, ampak opozarjamo pa na to, da obstaja neka
               sistematizacija dodatkov in dodatki, ki jih namerava MORS izplačati v tem primeru,
               niso utemeljeni in niti niso upravičeni. Nasprotujem prav temu izplačevanju
               neupravičenih dodatkov.</p>
               <p>Druga zadeva, ki jo želim povedati, pa je, da nas nobena družina ne sili v Latvijo.
               Višegrajske države so se recimo vzdržale od participacije z bojnimi silami v tej
               državi in enako bi lahko storila Slovenija. Mi smo k temu pozvali večkrat in ne samo
               mi, tudi predsednik vaše stranke je konec koncev rekel, citiram, <q>"da resne razprave o
               napotitvi v Latvijo ni bilo ne v Evropi, ne v Sloveniji. Ne razumem, zakaj Evropa, ki
               ima toliko svojih težav in jih s težavo rešuje, poglablja konflikt z Rusijo. Ne
               razumem, zakaj v času, ko je treba iskati dialog in nove gospodarske možnosti,
               dodatno voditi akcije, ki jih Rusija lahko razume kot sovražne."</q> To so besede vašega predsednika, tako da
               samo opozarjam, da tukaj nismo edini in da če boste zagovarjali politiko, ki jo konec
               koncev ne samo vaš predsednik, ampak tudi poslanec Veber je rekel, da če bi ostal
               minister za obrambo, bi bila njegova usmeritev v problem regij, torej v Zahodni
               Balkan, nikakor pa ne na Baltik, boste takšno usmeritev tudi podprli.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala, kolega Mesec.</p>
               <p>Zdaj, ker predvidevam, da boste verjetno zlorabili postopkovno, lahko rečem, da nihče
               ni pripravljen za razpravo in lahko razpravljate kolega Nemec.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>V redu, nisem imel namena zlorabiti, imel sem namen dati postopkovni predlog,
               predvsem mogoče na predstavnika obrambnega ministrstva, da povedo, znotraj
               Višegrajske skupine imamo eno veliko državo, ki se imenuje Poljska, in koliko
               mednarodnih sil je tam prisotnih. Rekli ste, da so se Višegrajci odrekli podpore,
               zato bi prosil mogoče za odgovor, koliko mednarodnih sil je prisotnih na
               Poljskem.</p>
               <p>Kar se pa tiče miroljubnosti, verjemite mi, da če je kdo, ki bi rad deloval na
               miroljuben način, smo zagotovo poleg vseh ostalih tudi Socialni demokrati, zato
               verjamemo, da je prava pot miroljubna pot v svetu, polnem konfliktov. Če pomeni, da
               bo 50, 60 predstavnikov slovenskega kontingenta prispevalo k miroljubni rešitvi danih
               napetosti ali pa občutju grožnje v Latviji, potem smo že veliko naredili.</p>
               <p>Hvala lepa.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala, kolega Nemec.</p>
               <p>Želite, gospa ministrica, na ta predlog odgovoriti?</p>
               <p>Izvolite.</p>
            </sp>
            <sp who="SDT7:KatičAndreja">

               <speaker>ANDREJA KATIČ:</speaker>

               <p>Ja, hvala.</p>
               <p>Zdaj bom začela pravzaprav od zadaj naprej. Tudi meni kot ministrici za obrambo, pa
               vsem mojim sodelavcem ni znano, da bi katerakoli Višegrajska država tako, kot je bilo
               povedano s strani enega izmed poslancev, kakorkoli temu nasprotovala. Naj povem, da
               bodo bataljonske bojne skupine nameščene v Estoniji, kjer bo vodilna država Velika
               Britanija, v Latviji, kjer smo mi skupaj z vodilno državo Kanado, v Litvi, kjer je
               vodilna država Nemčija, in na Poljskem, kjer je vodilna država Estonija.</p>
               <p>Bi pa mogoče stopila korak nazaj in ponovno povedala tisto, o čemer smo mi tukaj na
               Odboru za obrambo že govorili, pa bi mogoče predlagala tudi poslancem, da si
               preberejo zapisnike preteklih sej. Res je, da se določene zadeve lahko obravnavajo
               samo na zaprti seji, spomnila pa bom na to, kar lahko tudi danes povemo. Kar se tiče
               same misije, govorimo o misiji in poslanec je sam kontradiktorno razlagal, ko je
               govoril o vojaških operacijah, potem pa nasprotoval dodatkom in vse ostalo, ampak
               želela bi poudariti, da gre za misijo in namen te misije je krepitev odločne
               odvračalne in obrambne drže zavezništva in ta drža<gap n="…"/> Vsi ti postopki potekajo
               uravnoteženo, v kombinaciji s konstruktivnim in odprtim dialogom, tudi z rusko
               stranjo, v duhu transparentnosti in z namenom zmanjševanja tveganj in izogibanja
               nesporazumom ter preprečevanja stopnjevanja napetosti. Pri mirnodobnih aktivnostih
               EFP gre za misijo za zagotavljanje in vzdrževanje pripravljenosti v podporo celoviti
               in okrepljeni odvračalni ter obrambni drži zavezništva, vključuje pa izvajanje vaj,
               usposabljanje in drugih mirnodobnih aktivnosti. </p>
               <p>Želim podati tudi jasno enotno sporočilo namena tega. Kar je to, da nobena zaveznica
               ni prepuščena sama sebi, ter da bo vsakršna grožnja proti katerikoli izmed zaveznic,
               odvrnjena s skupnimi močmi. S tem tudi uresničujemo to temeljno načelo solidarnosti
               pri zagotavljanju obrambe in na njem temelji tudi obrambna sposobnost Republike
               Slovenije. To načelo je bilo eno izmed tistih temeljnih, ki je vplivalo tudi na to,
               da je Slovenija stopila v zavezništvo. Solidarnost pa, tako kot je bilo povedano, ni
               enosmerna kategorija, temveč je vzajemna, trdna in nepogojna.</p>
               <p>Glede samih dodatkov. Če bi me v začetku poslušali, bi lahko razbrali. Namestnik je
               povedal, da postopki še potekajo. Mi smo uredbo že pred časom posredovali v
               medresorsko usklajevanje, tako kot je predpisano, v skladu z vsemi predpisi v
               Sloveniji potekajo v določeni proceduri, sama pa sem tako skupaj z načelnikom
               Generalštaba Slovenske vojske večkrat s pripadniki Slovenske vojske že govorila in
               tudi iz sklepov, ki jih je sprejela tako Vlado kot tudi parlament, odpor je bilo
               jasno razvidno, da gre za mednarodno misijo in  da bodo plačila skladna s tem.</p>
               <p>In kar se tiče teh dodatkov za nevarnost. Tudi o tem smo že govorili na eni izmed
               sej. Predlagam, da si preberete zapisnik. In zavajajoče je danes govoriti o kakršnih
               koli številkah. Navajali ste razpone. Namestnik načelnika Generalštaba Slovenske
               vojske je pa popolnoma jasno povedal, da postopki še potekajo in ko bom kot
               ministrica imela predlog na mizi, takrat lahko tudi seveda na zaprti seji seznanim
               tudi vas, spoštovane članice in člani odbora, kakšna je varnostna situacija in kakšni
               bodo potem določeni tudi dodatki, kar bo pa seveda tudi javno.</p>
               <p>Hvala za to možnost, da to pojasnim.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala. Razpravljavcev ni prijavljenih. Želite repliko, razpravo? Kolega Mesec.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala. Zdaj ne vem, kako ste usklajeni med sabo, ampak vi pravite, da usklajevanja še
               potekajo, medtem pa je tiskovni predstavnik Morsa Korez včeraj, 10. 5., izjavil, da
               bodo navadni vojaki prejemali 500 evrov za nevarnost na območju delovanja in 1.000
               evrov za nevarne naloge ter dodatek za bivanje, to je še vprašanje ali ga bodo, ampak
               tisti dve številki je pa izrekel. Zato sem prej izpostavil ta dva dodatka, njuno
               podlago v Uredbi in postavil pač vprašanja za prvo ne, če se naj bi dodatek za
               nevarnost na območju delovanja izplačeval, če prihaja do občasnih kršitev premirja,
               če prihaja do občasnih oboroženih spopadov, če prihaja do napadov na pripadnike
               mednarodnih organizacij, če so tam prisotne teroristične skupine in tako naprej sem
               zato postavil vprašanje, kdaj so se take stvari zadnjič zgodile v Latviji in na
               kakšen način pač razlagate, opravičujete izplačilo tega dodatka?</p>
               <p>Ter drugič, kar se tiče nevarnih nalog sem povedal, da v Afganistanu dobijo 500
               evrov, na Kosovu 500 evrov, samo v Iraku kjer dejansko usposabljajo Pešmerge, ki so v
               vojni, dobijo inštruktorji 1000 evrov dodatka. Torej, me zanima, kje je podlaga za
               to, da se vojakom, ki naj bi šli na mirnodobno aktivnost v Latvijo izplača enak
               dodatek kot tistim v Iraku. Hvala.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Želite ministrica? Izvolite.</p>
            </sp>
            <sp who="SDT7:KatičAndreja">

               <speaker>ANDREJA KATIČ:</speaker>

               <p>Hvala. Saj pravzaprav se ne slišimo. Lahko samo še enkrat povem isto in verjamem, da
               je bilo tudi na tiskovni konferenci povedano. Ampak treba je, ko se nekoga nekako
               citira, povzeti celotno besedilo. Govorili smo, da imamo uredbo in uredba določa
               razpone in da še ni predloga, ampak to bo lahko predvidoma. In na seji odbora, na
               zaprti seji, smo govorili kakšna je varnostna situacija. Varnostna situacija se lahko
               spreminja. Jaz upam, da se ne bo poslabšala. Ampak zagotovo, ko bo ta ocena dana s
               strani tistih, ki ceno dajejo, ko bo ta predlog pri meni na mizi, potem ko bomo
               odločitev sprejeli lahko s tem seznanim tudi poslance. Vseeno kar pa ste govorili, pa
               spredaj manjka ena beseda <q>"predvidoma"</q>.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala. Kdo želi naprej? Kolega Mesec, izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Jaz bi samo še to rekel. Pravite, da se varnostna situacija lahko spreminja. Jaz sem
               do zdaj verjel, da vojake tja pošiljamo na vajo.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ (PS SDS):</speaker>

               <p>Hvala.</p>
               <p>Naslednji sem prijavljen sam. Če dovolite,kot poslanec bom razpravljal, ne kot
               predsednik odbora, ker to pogosto mešate. </p>
               <p>Če je bilo zdaj stališče kolega Mesca bolj neko rusko stališče, stališče gospoda
               Nemca stališče bolj neuvrščenih, pa bo moje stališče, recimo, temu bolj stališče
               zveze Nato.</p>
               <p>V Slovenski demokratski stranki seveda podpiramo misijo, ki bo potekala v Baltskih
               državah in pa na Poljskem. Seveda moramo prevzeti svoj del odgovornosti, ki ga imamo
               do zavezništva. Povsem jasno je, da Ukrajina ni napadla sama sebe, ampak je Rusija
               napadla Ukrajino, aneksirala si je Krim s svojimi terorističnimi enotami,
               destabilizirala predvsem vzhodni del Ukrajine in ob vsej tej retoriki, predvsem s
               strani ruskega predsednika Vladimirja Putina in še ne nekaterih drugih visokih
               politikov Ruske federacije, je logično, da se naši zavezniki iz Baltskih držav in pa
               Poljaki, predvsem tudi na podlagi negativnih izkušenj iz zgodovine počutijo ogroženi
               in da so to najmočnejše vojaško zavezništvo na svetu v celotni zgodovini. To se
               pravi, Zvezo Nato,
               prosili za pomoč. Jaz imam tukaj samo eno vprašanje. Lahko je to vprašanje vsem nam,
               ne glede na koaliciji, ne glede na opozicijo. Zakaj mi nikoli ene stvari ne moremo
               izpeljati tako, kot se to gre? Vedno so neki problemi, vedno so neki zapleti, ki se
               pa potem v medijih še dodatno potencirajo. Tako enkrat ni bilo letala, enkrat ni bilo
               avtobusa, ko bi bilo potrebno iti v Estonijo. Sedaj so tukaj problemi. Skratka, ene
               stvari Slovenija ne izpelje tako, da ne bi izpadla smešno, neresno do mednarodne
               skupnosti, do naših zaveznikov, da ne rečem še kaj drugega.</p>
               <p>Zdaj jaz vem, da smo na odprti seji, pa kljub temu, gospod Trbovšek, sami boste
               presodili, na kaj lahko odgovorite, na kaj ne morete. Bi imel nekaj vprašanj za vas
               oziroma za vašo službo, ker tudi vaša služba tukaj ni nedolžna. Kakor slišim, je
               predvsem zaradi vaše ocene ogroženosti izhodišče za plačilo pripadnic in pripadnikov
               Slovenske vojske takšno kot je. Na to so me nedavno, nedolgo tega nazaj, tri tedne,
               opozorili poveljniki, katerih pripadnice in pripadniki odhajajo v tujino. Tako da me
               zanima, ali je bilo opravljeni izvidovanje in s katere strani? Ali je bila opravljena
               analizna vojaških enot v soseščini? Ali se preverja s strani OVS sile v soseščin in
               pa koliko analitikov to dela? Ali OVS spremlja razmere v baltskih državah in njenih
               sosednjih državah? Ali je bil izdelan in pa pripadnicam in pripadnikom, ki odhajajo v
               Latvijo, tudi razdeljen rokovnik? Ali je bilo izvedeno ustrezno
               obveščevalno-varnostno preverjanje? Ali je vzpostavljeno aktivno sodelovanje z
               latvijsko vojaško službo in ali so njene ocene upoštevane v vaši oceni ogroženosti?
               In pa, ali ste o vseh vidikih ogroženosti te misije poročali predsedniku Vlade, dr.
               Miru Cerarju oziroma predsedniku Republike, gospodu Borutu Pahorju?</p>
               <p>Zanima me, zdaj če sem prav seznanjen, je šefica Pravne službe, gospa Didić na MORS,
               kakšna je bila njena vloga pri tej, če rečemo temu klasifikaciji, misije? Ker ne
               morem se znebiti občutka, da je, vsi vemo, da pač na MORS je več linij, zagotovo je
               zelo močna tudi ta proruska linija, in zanima me, kakšna je bila vloga oziroma, ali
               ste se soočili s kakršnimikoli pritiski? Zdaj, da je ta tema pereča, dokazuje tudi
               to, da ste imeli usklajevalni sestanek pred to sejo, da ste se uskladili, kako boste
               tukaj skupaj povedali stališče. Skratka, ne morem se znebiti občutka, da ima tukaj
               prste vmes država, ki zagotovo ne želi, da Slovenija participira v takšni misiji, in
               pa seveda njeni, če lahko tako rečem, podporniki, kar pa seveda ne čudi, glede na to,
               da smo na zaprti seji Odbora za obrambo že govorili o hibridnem vojskovanju in pa
               vlogi Ruske federacije, ki jo ima seveda preko svojih, ne bom ravno rekel agentov,
               tudi v MORS in pa seveda ostalih službah javne uprave. To je seveda čisto normalno,
               glede na to, da smo država zveze Nato, je gotovo Ruski federaciji v interesu, da
               pride do določenih informacij, predvsem pa, da tudi uveljavlja svojo politiko.</p>
               <p>Tako da, to bilo z moje strani<gap n="…"/> če želi še<gap n="…"/> aha, gospod Aleksander Kavčič se je javil
               k besedi.</p>
               <p>Izvolite.</p>
            </sp>
            <sp who="SDT7:KavčičAleksander">

               <speaker>MAG. ALEKSANDER KAVČIČ (PS SMC):</speaker>

               <p>Hvala lepa, spoštovani gospod predsednik, za dano besedo.</p>
               <p>Lep pozdrav, ministrica z ekipo, kolegica in kolegi.</p>
               <p>Treba je povedati in še enkrat odločno izpostaviti, da je Slovenija enostavno članica
               zveze Nato. In zveza Nato se je odločila na svoji skupščini, da bo imela vaje v
               baltskih državah, in države članice zveze Nato so se pač odločile, da bodo na teh vajah sodelovale.
               Ministrica je lepo povedala katere so tiste države, ki sodelujejo na tej vaji. Jaz
               bom samo za javnost mogoče pokazal ta, to sliko, da bo bolje videno. Ni samo
               Slovenija na teh vajah, ni samo Poljska na teh vajah, ni samo Estonija oziroma te
               baltske države, tu so še seveda druge – Kanada, torej Anglija, Nemčija, Slovenija kot
               naša država, Španija, Italija. Torej veliko držav je, ki sodeluje na teh vajah. Bilo
               je izpostavljeno tudi, da bo Slovenija do roka izpolnila vse obveznosti v zvezi s to
               misijo, torej pomeni, da bo tudi prisotnost kontingenta 100-odstotna. Trenutna
               prisotnost kontingenta, je bilo povedano, da je 67-odstotna, ostali so na bolniškem.
               In to je tudi tema današnje torej seje. Pod prvo točko – zapleti pri napotitvi
               pripadnikov Slovenske vojske v Latvijo.</p>
               <p>Zdaj, marsikaj je bilo že govora na tej seji, pa lahko bi razpredali v nedogled o
               obrambni politiki naše države in tudi obrambnem proračunu. Danes se je namreč ta
               obrambni proračun tudi malo dvignil. Torej ne malo, za 24,3 milijona, je povedala
               ministrica. V tej luči me mogoče malo zanima, če lahko komentirate ministrica pozneje
               zakaj vse bodo ta sredstva, če lahko seveda na odprti sejo to poveste, namenjena.
               Ampak hočem poudariti te bolniške odsotnosti. Lahko se tudi vprašamo ali ne gre tu za
               ali mogoče tudi medijski spin, ali ne gre tudi za kakšen drug sindikalni spin, če
               hočete, ali pa mogoče še kakšen tretji spin. Kajti, bolniška odsotnost je pravica
               vsakogar. To enostavno si ne smemo se vpletati v to. To so pač pravice, ki jih pač
               vsak posameznik ima. Torej lahko pač je bolan in ima bolniško. Zdaj, zakaj so v
               bolniškem v tem trenutku, ko se je preverjala prisotnost kontingenta, je spet lahko
               drugo vprašanje in se lahko torej tudi cilja na kaj drugega. Ampak jaz mislim, da bo
               prisotnost kontingenta Slovenske vojske 100-odstotna in v določenem času, ko je pač
               določen za to, za odhod na to misijo, bo seveda 100-odstotno izpopolnjen.</p>
               <p>Plačila so večkrat bila omenjena, da so problematična za to misijo. Verjamem, da
               slovenskemu vojaku ni prioriteta, vsaj upam, ni prioriteta samo plačilo. Res pa je,
               da je slišati, da je zelo veliko zanimanje za misije in verjamem, da tudi
               vojaki/vojakinje Slovenske vojske čakajo na misije in to je tudi ena od priložnosti,
               da se izkažejo, da pokažejo svojo izurjenost, svoje znanje, ki verjamem, da je zelo,
               zelo na visokem nivoju, ne glede na to s kakšno opremo, s kakšnimi resursi se
               ukvarjajo. Tako da mogoče na kratko toliko, pa če mogoče en kratek komentar
               ministrica, lepo prosim.</p>
               <p>Hvala.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala gospod Kavčič.</p>
               <p>Želi še kdo? Če ne, izvolite gospa ministrica.</p>
            </sp>
            <sp who="SDT7:KatičAndreja">

               <speaker>ANDREJA KATIČ:</speaker>

               <p>Ja, hvala.</p>
               <p>Jaz se ne morem izogniti temu, da v Sloveniji, tako kot na vseh področjih, tudi na
               obrambnem področju naredimo iz vsakega zapleta veliko zgodbo. Ob tem pa spregledamo
               vrsto nalog, ki so jo slovenske vojakinje in vojaki, sploh pa v tujini, v mednarodnih
               operacijah, misijah, odlično opravili, pa tudi doma. In v sklopu tega smatram tudi to
               današnjo razpravo, ker o vsem tem smo že večkrat govorili in seveda se strinjam tudi
               s tem, da lahko tudi danes govorimo. Samo kar se tega tiče.</p>
               <p>Kar se tiče teh dodatnih sredstev, ki jih je danes Vlada sprejela. Ob sprejemu Vlade
               smo Ministrstvo za finance poslali detajlen dopis vseh postavk, zakaj se bodo ta
               sredstva namenila. Danes tukaj s seboj nimamo čisto konkretnega gradiva, ker danes to
               tudi ni bila tema. Lahko pa vam to v bistvu tudi predstavimo in mislim, da tudi ni
               internega značaja, tako da verjamem, da imamo v sklopu vladnih gradiv to tudi že
               javno dostopno. 
               </p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Gospod Trbovšek, izvolite.</p>
            </sp>
            <sp who="SDT7:TrbovšekFranc">

               <speaker>FRANC TRBOVŠEK:</speaker>

               <p>Hvala lepa, gospod predsednik.</p>
               <p>Kot sem že uvodoma dejal, mi smo oceno predstavili na zaprti seji tega odbora. Ocena
               se do sedaj ni bistveno spremenila. Na žalost pa glede na to, vi poznate naše metode
               dela, naša mednarodna sodelovanja, ki so opredeljena s stopnjo tajnosti in na žalost
               na odprti seji tega ne morem odgovoriti. Lahko pa seveda odgovorim na vsa vprašanja,
               ki ste jih postavili?</p>
               <p>Hvala.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>OK, hvala.</p>
               <p>Želi še kdo? Gospod Mesec, izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, jaz bi za konec rekel samo to, da so kriteriji za izplačevanje dodatkov javno
               določeni in opozoril pristojne, da je neupravičeno izplačevanje dodatkov oškodovanje
               javnih sredstev in da smo imeli en tak primer konec koncev nedavno na univerzah, ko
               je padla takratna ministrica.</p>
            </sp>
            <sp who="SDT7:MahničŽan">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Želi še kdo? Če ne, potem želi še kdo od gostov? Ne. Ok. Potem zaključujem razpravo
               in pa ugotavljam, da se je Odbor za obrambo seznanil z zapleti pri napotitvi
               pripadnikov Slovenske vojske na misijo Nato okrepljene prednje prisotnosti v Latvijo.
               In pa samo, da ne bo izpadlo kot da smo se samo seznanili pa razpravljali, glasujemo
               o sklepu, da Odbor za obrambo poziva Ministrstvo za obrambo in Generalštab Slovenske
               vojske, da storita vse potrebno, da bodo pripravniki Slovenske vojske pravočasno
               odpotovali v Latvijo in zagotovita, da bodo med opravljanjem dolžnosti na misiji v
               Latviji prejeli ustrezno plačilo. Mislim, da je ta sklep ustrezen in da ga lahko
               sprejmemo, glede ne to, da verjamemo, da se bo to tudi dejansko zgodilo.</p>
               <p>Glasujemo. <stage>/ oglašanje iz dvorane/</stage> Tisto prvi je bil samo seznanitveni. Zdaj
               glasujemo o drugem sklepu.</p>
               <p>Kdo je za? <stage>(1 član.)</stage> Kdo je proti? <stage>(6 članov.)</stage></p>
               <p>Ugotavljam, da sklep ni sprejet.</p>
               <p>Ker smo izčrpali dnevni red, s tem zaključujem tudi današnjo sejo Odbora za
               obrambo.</p>
               <p>Hvala za udeležbo in pa lep dan še naprej. <stage type="time">Seja se je končala 11. maja 2017 ob
                  18.57.</stage>
               </p>
            </sp>
         </div>
      </body>
   </text>
</TEI>
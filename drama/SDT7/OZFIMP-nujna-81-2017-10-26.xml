<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZFIMP-nujna-81-2017-10-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6795A2B9B33EB963C12581BE003223F3</idno>
               <idno type="custom" subtype="day">94F826D38523E10DC12581D1003C5E5B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=94F826D38523E10DC12581D1003C5E5B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZFIMP-nujna-81-2017-10-26.OZFIMP" n="81">
               <name>nujna seja</name>
               <date when="2017-10-26"/>
            </setting>
         </settingDesc>
         <particDesc>
            <listOrg>
               <org xml:id="OZFIMP-nujna-81-2017-10-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZFIMP-nujna-81-2017-10-26.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">81. nujna seja</stage>
            <stage type="date">(26. oktober 2017)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je pričela ob 8.34.</stage>
            

            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Spoštovane kolegi in kolegice, vsi vabljeni danes na današnjo  sejo, še posebej oba ministra, mag. Dejan
               Židan in Zdravko Počivalšek, lepo pozdravljeni, vsem skupaj želim eno lepo dobro
               jutro.</p>
               <p>Obveščam vas, pričenjam 81. nujno sejo Odbora za finance in monetarno politiko, seja
               je bila sklicana na zahtevo Poslanske skupine Levica na podlagi drugega odstavka 48.
               člena Poslovnika.</p>
               <p>Obveščam vas, da so se za današnjo sejo opravičili naslednji poslanci, Roberto
               Battelli, Jožef Horvat in Andrej Šircelj. Imamo pa nekaj pooblastil in sicer mag.
               Dušana Verbiča nadomešča Marjan Dolinšek, Marka Ferluga Anita Koleša, Andrejo
               Potočnik Irena Kotnik in Marijo Antonijo Kovačič Peter Vilfan.</p>
               <p>S sklicem seje ste prejeli tudi dnevni red, v poslovniškem roku nisem prejela
               predlogov v zvezi z dnevnim redom zato ugotavljam, da je določen takšen dnevni red
               kot ste ga prejeli s sklicem današnje seje odbora.</p>
               <p>S tem pa kar prehajam na <title>1. TOČKO DNEVNEGA REDA, KOT SEM ŽE REKLA, MOŽNOST
                  ODKUPA MERCATORJA D. D. S STRANI REPUBLIKE SLOVENIJE.</title>
               </p>
               <p>Zahteva za današnjo sejo je bila vložena s strani Poslanske skupine Levica, prejeli
               smo jo dne 20. 10. 2017. Na predlog predlagatelja so bili na današnjo sejo povabljeni
               dr. Miro Cerar, predsednik Vlade Republike Slovenije, ki se je opravičil, mag. Mateja
               Vraničar Erman, ministrica za finance, Zdravko Počivalšek, minister za gospodarski
               razvoj in tehnologijo, mag. Dejan Židan, minister za kmetijstvo, gozdarstvo in
               prehrano, Gregor Planteu, izredni član uprave Mercator d. d., potem pa profesor dr.
               Janez Prašnikar, Jože P. Damijan in Bogomir Kovač, vsi iz Ekonomske fakultete in
               profesor dr. Jože Mencinger. Vse prisotne še enkrat lepo pozdravljam.</p>
               <p>Zdaj pa prosim predlagatelja, poslanca Luka Mesca, da predstavi vloženo zahtevo za
               današnjo nujno sejo, izvolite imate besedo.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p>Ja, hvala in eno lepo dobro jutro vsem skupaj.</p>
               <p>Povod za to sejo je precej jasen, vsi, ki spremljate dogajanje na Hrvaškem veste, da
               je Agrokor v resnih finančnih težavah, njegov lastnik Ivica Todorić je na begu v
               tujini, za njim je bila izdana mednarodna tiralica in vse bolj verjetno je, da se bo
               ta zgodba končala s stečajem Agrokorja kar bi pomenilo tudi, da je Mercator prepuščen
               precej negotovi usodi. V Levici zato predlagamo, da je država proaktivna, da ne čaka
               in molči, opazuje kaj se na Hrvaškem dogaja, ampak, da pripravi proaktiven načrt kako
               se vključiti v razpravo glede Mercatorja, tudi s potencialnim ponovnim prevzemom
               družbe s strani SDH ali slabe banke. Zdaj, to, da je Agrokor slab prevzemnik, ki je
               imel še hujše finančne težave od Mercatorja je bilo jasno že pred prevzemom leta
               2014. Številni ekonomisti so takrat opozarjali, da je Agrokor Mercator prevzemal na
               tajkunski način, se pravi prevzel ga je predvsem zato, da si poveča svoj denarni tok,
               s tem kreditno sposobnost in, da bo poskušal na Mercator in njegove dobavitelje
               prevaliti del svojega finančnega bremena. Opozarjali so tudi, da ima Agrokor močne
               lastne proizvodne kapacitete hrane in pijač kar bi lahko s polic izrivalo slovenske
               izdelke. Zdaj ekonomisti, Velimir Bole, Jože Prašnikar in Domen Trobec so takrat
               opozarjali, da bi lahko službo v Sloveniji na ta račun izgubilo več deset tisoč
               zaposlenih. Takratna Vlada teh opozoril ni upoštevala, se pravi Vlada Alenke
               Bratušek, zato je naš, prva dva sklepa, ki bi jih predlagali sta, da Odbor za finance
               in monetarno politiko predlagata Komisiji za preprečevanje korupcije in
               specializiranemu državnemu tožilstvu, da raziščeta potencialna kazniva dejanja pri
               takratni prodaji Mercatorja Agrokorju, drug sklep pa je, glede na to, da je bilo
               opozarjano, da bo Agrokor Mercator izčrpaval in, da zdaj neke podatke imamo, se
               pravi, da je samo  lani
               Mercator Agrokorju odpisal za kar 46 milijonov evrov dolga, da se pregleda kakšna
               pogodba je bila takrat sklenjena in, da se preveri, če je Agrokor izpolnjeval svoje
               obveznosti po tej kupoprodajni pogodbi in, če obstaja možnost razdrtja te pogodbe. To
               sta prva dva sklepa, ki gresta za nazaj.</p>
               <p>Zdaj za naprej pa kot sem prej dejal, v Levici ne trdimo tako kot je bilo v medijih
               povzeto ponekod, da naj zdaj država na vrat na nos Mercator prevzame, ampak
               predlagamo naj pripravi neko <q>»cost-benefit«</q> analizo, naj pripravi nek strateški načrt
               kako bi bil ponoven prevzem Mercatorja sploh mogoč in potem se bomo na podlagi teh
               podatkov odločali ali je prevzem smiseln in na kakšen način ga izvesti. Podatki, ki
               jih imamo za enkrat kažejo, tukaj povzemam Jožeta P. Damijana, da bi propad
               Mercatorja napravil nekje od 200 do 300 evrov letne gospodarske škode za državo in,
               da bi bilo zato ceneje, če bi država enostavno Mercator odkupila, njegova trenutno
               tržna kapitalizacija znaša 180 milijonov evrov, Jože P. Damijan, ki sem ga že omenil
               pa ocenjuje, da bi lahko država sanirala Mercator s skrbnim gospodarjenjem v šestih
               letih. Tako, da, če so te podatki približno pravi potem bi bilo absolutno smiselno
               razmišljati o prevzemu Mercatorja, ampak kot rečeno, mi predlagamo, da načrt in
               analizo opravita Vlada in SDH in, da se potem odločimo ali je prevzem smiseln ali ne.
               Zato sta druga dva sklepa, ki ju predlagamo, da Odbor za finance in monetarno
               politiko predlagata Vladi Republike Slovenije in Slovenskemu državnemu holdingu, da
               pripravita načrt za odkup Mercatorja d. d. in njegovo sanacijo. In drugi sklep, da
               Odbor za finance in monetarno politiko predlagata Vladi Republike Slovenije, da
               prouči možnost dolgoročnega preoblikovanja Mercatorja d. d. v zadrugo v lasti
               slovenskih dobaviteljev. Pri drugem sklepu samo opozarjam, da je Vlada glede podjetja
               Tuš podobno analizo v tem mandatu že naročila pri skupini pod vodstvom dr. Bogomirja
               Kovača in, da s tem sklepom ciljamo na nekaj podobnega, se pravi naj se opravi neka
               raziskava, ki bo pokazala, če je možno prek dobaviteljev ali pa prek kupcev v
               Mercatorju ali pa preko upnikov preiti v neko zadružno lastniško strukturo
               Mercatorja, ki bi tej družbi zagotovila stabilno lastništvo in seveda s tem neko
               trdno prihodnost. Najslabše v tem trenutku bi bilo po naši oceni, da čakamo, ker
               stvari so negotove in, če Mercator pride v last bank upnic, ki ga bodo verjetno
               naprej lahko prodale samo kakšnemu finančnemu skladu glede na stanje v družbi, se
               lahko zgodi marsikaj. Od razkosanja družbe do stečaja, do tega, da bo družba na silo
               racionalizirana, izločeni samo najbolj profitabilni deli, ostalo pa zaprto in
               preklicano pogodbe z dobavitelji. Vsi te scenariji bi v Sloveniji naredili veliko
               gospodarsko škodo, pa tega ne govorim na pamet, zdaj, če ste brali včeraj Dnevnik
               kjer sta se ekonomista Marko Jaklič in Sašo Polanec odzvala na našo pobudo ste lahko
               brali, da ona dva v bistvu v pozitivnem smislu predlagata prav to, se pravi
               predlagala sta, da se a, ohrani samo hipermarkete, ki so donosni, v ostalih manj
               donosnih trgovinah po Sloveniji, se pravi v manjših krajih, stanovanjskih naseljih in
               tako naprej pač razmišlja o načrtnem zapiranju teh oddelkov. B, da nas ne sme skrbeti
               za dobavitelje, ker oni so sami vedeli s kom poslujejo in, da je ta družba v težavah
               in, da pač lahko gre v stečaj, torej morajo tudi tveganje stečaja prevzeti nase in c,
               pravita, da Mercator, če hoče preživeti mora prevzeti poslovni model in cenovno
               politiko Hofra, Lidla in drugih agresivnih nizkocenovnikov, ki so v Sloveniji. To sta
               onedva  predlagala kot
               pozitivni načrt. Jaz tukaj to podajam kot opozorilo kako bi recimo potencialni
               prevzemniki lahko ravnali z Mercatorjem in mislim, da je to škodljivo ne samo za
               slovensko gospodarstvo, ampak za slovenske dobavitelje, slovenski trg in konec koncev
               tudi za potrošnike, javno zdravje in tako naprej. Mercator mora ostati podjetje, ki
               je trgovska polica za slovenske izdelke, ki zagotavlja kakovostno hrano in ki
               predvsem poskuša vzdrževati tudi konec koncev neke standarde na trgu in se ne
               spuščati v to agresivno politiko nizkocenovnikov. S tem bi jaz uvodno besedo
               zaključil in se veselim razprave.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Prav. Hvala lepa vam za to uvodno obrazložitev.</p>
               <p>Zdaj bi pa najprej dala besedo predstavnikom Vlade. Kdo želi besedo? Minis<gap n="…"/> Izvolite
               minister Počivalšek, imate besedo.</p>
            </sp>
            <sp who="SDT7:PočivalšekZdravko">
               <speaker>ZDRAVKO POČIVALŠEK:</speaker>
               <p>Ja hvala za besedo spoštovana predsednica Odbora za finance in monetarno
               politiko.</p>
               <p>Spoštovane članice in člani odbora, spoštovani gostje!</p>
               <p>Tema, ki jo naslavlja današnja seja je nadvse aktualna. Morda so vprašanja, ki jih
               predlagatelj seje naslavlja, za koga nova, za nas na Vladi, na Ministrstvu za
               gospodarstvo, pa zagotovo ne. In že dlje časa jim posvečamo ogromno pozornosti, na
               koncu koncev, če jim ne bi, spoštovani gospod poslanec, se danes ne bi imeli danes o
               čemer pogovarjati. Na našem ministrstvu imamo delovno skupino za Mercator kamor smo
               povabili tudi zunanje svetovalce. O tem ne govorimo, ne moremo govoriti in ne bomo
               govorili pred kameri. Vsak, ki je delal v gospodarstvu ve, da se to ne more početi na
               tak način.</p>
               <p>Zdaj jaz se ne bom spuščal v to kdo je bil vse odgovoren za prodajo Mercatorja, kdo
               je bil proti, kdo je naredil odločilno potezo. Kar je bilo je bilo. Sam tudi nimam
               nikoli težav s prodajo, če gre za dober dogovor. V to Vlado sem prišel zato, ker sem
               v programu dela koalicije videl, da smo obljubili premišljeno privatizacijo. Sam to
               razumem kot privatizacijo, ki bo izvršena v prid na prvem mestu države, na drugem
               mestu ali pa enakovredno podjetja, ki se prodaja, ne pa v prid koga tretjega, kar se
               bojim, da je bilo marsikdaj narejeno. Prodaja Mercatorja takrat žal ni bila po naši,
               po moji oceni premišljena. Prodan je bil koncernu, ki je imel lastno dobaviteljsko
               verigo, ki je delovala in deluje, zdaj malo manj, na neekonomskih osnovah in to je
               izvirni greh, ki je bil takrat narejen. Ta kupec je bil takrat tudi prezadolžen, to
               se je na koncu koncev pokazalo tudi sedaj in sedaj imamo dokaze, da je bilo to že
               takrat in odgovorno lahko rečem, da ta prodaja ni bila v korist ne naše države, ne
               podjetja, ki smo ga prodajali, to je Mercatorja. Tako smo ogrozili celotno slovensko
               dobaviteljsko verigo, ki znaša ali pa je vredna 500 milijonov evrov, to pomeni, da od
               milijarde in pol koliko jih naredi Mercator na eno leto, ima z našo dobaviteljsko
               verigo kontaktna v vrednosti 500 milijonov, na drugi strani pa se je z njegovim
               izčrpavanjem ogrozilo tudi vsa delovna mesta v Sloveniji. Kot veste jih je 10 tisoč,
               izven tega pa še multiplikator tega.</p>
               <p>Dobro veste, da je Vlada Republike Slovenije k reševanju Mercatorja pristopila
               proaktivno, lex Mercator je bil nujen predpogoj, da sploh vzpostavimo nadzor nad
               poslovanjem Mercatorja, gre za to, da smo z njim suspendirali koncernski privilegij
               po kater ima čisto legalno po naši zakonodaji firma mama pravico dajati škodljiva
               navodila svoji hčeri ob predpostavki, da se zadeva izravna na dolgi rok. Ker je mama insolventna, je
               jasno, da se te izravnave ne bi mogle zgoditi in tukaj smo iskali, našli in izvedli
               pač ta lex Mercator. Na osnovi njega smo imenovali izrednega člana uprave v Mercator,
               ki je zadolžen za kontrolo poslovanja med Agrokorjem in Mercatorjem, med materjo in
               hčerjo, to je gospod Gregor Planteu, ki po naši presoji odlično opravlja svoje delo.
               Verjamem pa da vsak, ki je postavljen na odgovorno pozicijo v Sloveniji lahko postane
               ali pa v naši praksi je tam v peti komu drugemu. To se ne bom spuščal. To je pač naša
               slovenska mentaliteta, kultura. Mi ocenjujemo, da je delo gospoda Planteva
               nepogrešljivo, bdi namreč nad poslovanjem med Mercatorjem in Agrokorjem in skrbi, da
               Mercator pri tem ni oškodovan, na načelih, ki sem jih prej povedal.</p>
               <p>Sicer sami veste, da dejstvo, da med majem in avgustom ni bilo nepravilnosti, ni
               zagotovilo, da teh nepravilnosti ni bilo tudi pred nastopom njegovega mandata, o tem
               je govoril tudi predlagatelj, o številkah iz leta poprej. Zdaj tukaj pa moram
               povedati, da govori se o izčrpanem Mercatorju. Moram povedati, da je Mercator v tem
               trenutku edino delujoče podjetje znotraj sistema Agrokor. Delujoče v tem kontekstu,
               da posluje samo, da ni odvisno od injekcij, ki jih pač mora izredni pooblaščenec v
               Agrokorju skozi te nove zadolžitve dajati firmam iz sistema Agrokorja. Vendar bi bila
               situacija še slabša, če bi v Bosni poleg svojih nekdanjih trgovin prevzel tudi vse
               Konzumove. Jaz upam, da veste, da je ravno gospod Plantev, naš oziroma izredni član
               uprave Mercatorja, posredoval, da do tega ni prišlo, kajti če bi bila to njegova
               edina zasluga od kar je bil imenovan, bi bilo to ogromno. A verjamem, da ni bila
               edina in da je njegova naloga in služba v tem smislu zaščite Mercatorja pred
               insolventno mamo še naprej maksimalno koristna.</p>
               <p>S tem, ko je izredni upravitelj ali pooblaščenec Vlade Republike Hrvaške gospod
               Ramljak priznal oziroma upošteval veto našega izrednega člana uprave na prevzem
               celotne verige v Bosni, je priznal tudi lex Mercator v praksi. Zdaj podobno je
               ravnala tudi hrvaška Vlada. Pred tem mi tisti njihov osnovni, osnovni, osnovni korak
               pač ocenjujemo za pozitiven, kajti s tem so preprečili, da bi se kriza Agrokorja še
               bolj nekontrolirano prenesla preko njihovih meja v soseščino in tudi v Slovenijo,
               seveda pa ne moremo pristati na to, da so z nekaterimi koraki pa po našem mnenju
               ogrozili Mercator v nadaljevanju.</p>
               <p>Zdaj sam lex Zakon o zaščiti Mercatorja je bil prvi korak, naš naslednji korak kot
               Vlade, ki smo ga naredili, je sledil poleti, ko smo se pritožili na razsodbo
               Okrožnega sodišča v Ljubljani. Naše sodišče je namreč postopek izredne uprave v
               Agrokorju priznalo kot tuj insolventni postopek s čimer se nismo strinjali. Ali pa po
               domače povedano – naše sodišče je priznalo veljavnost lex Agrokor tudi v Sloveniji. S
               pritožbo smo zahtevali, da se premoženje, ki ga ima Agrokor v Mercatorju izvzame iz
               sklepa, tukaj je pa nekaj problemov. Vsaj iz mojega zornega kota, moram ali pa sem
               zelo zelo kritičen. Poletna sodba je bila ekspresna. Od vložitve sodbe s strani
               Agrokorja  do odločitve
               našega sodišča so minili štirje dnevi. Sprašujem se zakaj se po naši pritožbi konec
               avgusta ni na tem sodišču sprejela kakršnakoli odločitev do danes. Po naših
               informacijah mislijo, te so nepreverjene, ampak to kar pač pridobivamo te odločitve
               še nekaj časa ne bo. Ne govorim o tem kakšna bo ampak sploh odločitve. In tukaj moram
               povedati, da imam strahovite težave, ob tem, da je treba povedati, da so sosednje
               države – Srbija, Črna gora in Bosna – z odločitvijo sodišč onemogočile veljavnost lex
               Agrokor v njihovih državah.</p>
               <p>Naslednji korak o katerem se prav tako zelo resno pogovarjamo kar nekaj časa, pa se
               tiče prihodnosti Mercatorja. Menimo, da mora Mercator ostati celota, izkoristiti
               razvejano mrežo dobaviteljev in prodajnih mest, sebi v prid razkosanje družbe po
               našem ne pride v poštev, vprašanje pa je kdo bosta, kdo bo v prihodnosti njegova,
               kakšna bo njegova lastniška struktura. Mi bomo veseli tudi kakšne ideje danes v tej
               razpravi, ki jo bomo lahko uporabili za naše nadaljnje aktivnosti. Vsekakor pa nam je
               najbolj pomembno to, da bi bil Mercator v prihodnje stabilno podjetje, ki bi
               poslovalo na ekonomskih temeljih.</p>
               <p>Seveda pa moramo upoštevati to, da za nove lastniške zgodbe potrebujemo soglasje
               trenutnih lastnikov. Mi ne moremo odločati o nečem kar ni naše. Na dan 30. 6. 2017 je
               bilo vpisanih tisoč 646 lastnikov, delničarjev v delniško knjigo Mercatorja, deset
               največjih delničarjev družbe pa je imelo na ta dan 98,67 % podjetja. Soglasja mi za
               kakršnokoli akcijo v tej smeri o kateri govorite nimamo in ne moremo govoriti na tej
               bazi odkupov Mercatorja s strani SDH. Seveda tudi nas zanima ali je Agrokor d. d.
               izpolnil svoje obveznosti po kupoprodajni pogodbi na eni strani, na drugi strani ne
               vem odgovora na vprašanje ali je v kupoprodajni pogodbi karkoli o protikorupcijski
               klavzuli, karkoli o tem ali so bili podatki na osnovi katerih je bila sprejeta
               odločitev o prodaji eksaktni, točni, verodostojni. Mi kot Republika Slovenija namreč
               nimam ali pa takrat nismo imeli neposrednega deleža v poslovnem sistemu Mercator ali
               pa neposrednega dostopa do podatkov iz kupoprodajne pogodbe. Jaz upam, verjamem, da
               se bo ta izredno pomembna tematika v relativno kratkem času tudi osvetlila,
               razčistila in da pridemo do odgovora na vprašanje ali imamo kakšne možnosti ukrepanja
               na tem temelju. Ampak ne morem ničesar prejudicirati.</p>
               <p>O tem smo znotraj delovne skupine, ki se s tem problemom ukvarja, razmišljali že pred
               časom. Vendar pa nismo prišli do podatkov, nimamo niti možnosti dostopa. Upam, da
               bomo našli v nadaljevanju uradne, oficielne možnosti, da se ta zadeva, kot sem
               povedal, razčisti in v vsakem primeru sta poti do tega, da se v Mercatorju naredi en
               korak naprej, dve. Ena je v dogovoru takem ali drugačnem z obstoječimi lastniki,
               druga je pa po poti, ki se je pač s strani nekaterih upnikov že ubrala in to je pač
               sodna pot, ki bo trasirala možnost nadaljnjega ukrepanja. Jaz se v vsakem primeru veselim današnje
               razprave. Upam, da bomo prišli do kakšnih novih idej, spoznanj, do kakšnih stvari, ki
               jih do sedaj še nismo imeli na mizi. Dejstvo pa je, še enkrat poudarjam, da je
               preteklo že kar nekaj Save od kar se mi ukvarjamo res aktivno s tem vprašanjem.</p>
               <p>Jaz bi s tem zaključil. Z veseljem in zanimanjem bom poslušal, še enkrat, nadaljnjo
               razpravo, se pa opravičujem, ker bom pred sejo Vlade zapustil to sejo zaradi seje
               Vlade, vendar bo moja močna ekipa sodelovala do konca na tej seji.</p>
               <p>Hvala lepa.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Želite besedo? Izvolite mag. Dejan Židan.</p>
            </sp>
            <sp who="SDT7:ŽidanDejan">
               <speaker>MAG. DEJAN ŽIDAN:</speaker>
               <p>Hvala gospa predsednica.</p>
               <p>Spoštovana predsednica, spoštovane poslanke, poslanci in ostali prisotni!</p>
               <p>Tudi jaz dovolite spoštovana predsednica, da se na začetku opravičim. Tudi sam imam
               na seji Vlade zakon, pa nekatere uredbe, kjer moram biti prisoten, bo pa ekipa
               Ministrstva za kmetijstvo, gozdarstvo in prehrano tukaj prisotna do konca tega
               pomembnega odbora.</p>
               <p>Mogoče samo nekaj informacij. Kolikor je meni znano, Mercatorja ni prodala slovenska
               Vlada, znano pa vam tudi je, da ves čas od kar tema Mercator poteka v Sloveniji pa
               kot resorni minister sem izražal negativna stališča do prodaje Mercatorja iz dveh
               razlogov. Prvič, že za neuko kaj šele učeno javnost so bile bilance potencialnega in
               potem tudi realiziranega kupca slabše kot bilance Mercatorja, čeprav se sedaj očitno
               izkazuje, da še te so bile ponarejene in je dosti neobičajno, da nekdo, ki je v
               slabši kondiciji kupuje nekoga, ki je v boljši kondiciji. Drugo pa, sam sem se
               zavedal, da ni srednjeročno dolgoročno možno, da so banke lastnice trgovinskega
               sistema, vendar sem si pa želel, da bi bil kupec nekdo, ki je strateški kupec, ne pa
               neposredni konkurent slovenske proizvodnji hrane. Tu ne gre toliko za konkurenta pri
               trgovini ampak pri proizvodnji hrane. Agrokor je namreč kljub vsemu izjemno pomemben
               proizvajalec hrane na hrvaškem in je bilo povsem jasno, da išče dodatne prodajne
               police. Na žalost obe opozorili sta se kasneje izkazali za upravičeni. Tukaj tudi
               sedimo zaradi lažnivih bilanc Agrokorja in težav, ki s tem nastajajo. Dobro je, da se
               omenja v tem trenutku na Hrvaško, da smo kot Slovenija uspeli zaščititi Mercator, po
               drugi strani pa tudi če pogledate kaj se je z Mercatorjem dogodilo po prevzemu
               trgovinske blagovne znamke, ki predstavljajo pomemben del prodaje v trgovinah, to
               niso blagovne znanke pomembnih gospodarskih družb, ampak so trgovinske, so v veliki
               meri izgubile proizvajalca v Sloveniji in so bile odnesene v tujino. Tukaj je bil
               največji udarec za slovensko proizvodnjo hrane. Vsem pa je jasno, da pa trgovine
               težko umaknejo znane blagovne znamke, ker kupci zaradi njih tudi obiskujejo
               trgovino.</p>
               <p>Dejstvo pa je, da tudi zaradi ukrepov, ki smo jih izvajali pa tudi zaradi kljub vsemu
               relativne moči slovenske proizvodnje hrane se slovenska proizvodnja hrane uspela
               prestrukturirati. V praksi to pomeni, da se je povečal delež hrane slovenskega izvora
               v drugih trgovinskih sistemih, kot drugo pa slovenska proizvodnja hrane je pomembno
               uspela povečati izvoz. V tem trenutku izvažamo že 26 %. Torej vsak četrti prehranski
               produkt, ki ga proizvedemo v Sloveniji, je že namenjen izvozu, kar je dobro. S tem
               namreč krepimo neke potenciale naše proizvodnje hrane, poleg tega pa zmanjšujemo kar
               je vedno dobro v gospodarstvu, odvisnost od enega kupca.</p>
               <p>V tem trenutku, ko opazujemo Mercator s stališča slovenske proizvodnje hrane,
               ugotavljamo naslednje. Prvič, sam odnos slovenske potrošnje, ko smo uspeli načrtno
               seveda v zadnjih letih bistveno spremeniti odnos do slovenske hrane. Če je bila pred
               leti nazaj odzivnost lokalnega potrošnika na lokalno hrano nekje 30 do 40 %, smo
               sedaj že blizu 70 %. Nismo še tam kjer so nekatere naše konkurenčne države, ki so že
               na 90 %, je pa tudi dejstvo, da so tiste države to gradile 20 do 30 let, mi pa to
               gradimo zadnja leta. Ampak je bistveno večje povpraševanje naših kupcev in iskanje
               naše hrane. Zakaj je to pomembno? Pomembno je zato, ker čim večja je navezanost
               našega kupca na našo hrano, tem manj je pomembno lastništvo trgovinskih sistemov. Če
               pogledamo samo Avstrijo, če tam pogledate lastništvo, boste videli, da je zelo malo v
               lasti  samih Avstrijcev,
               ampak tam sploh ni možno, da katerakoli trgovinska veriga ne bi imela prevladujoče
               lokalne hrane, ker enostavno potrošnik zamenja trgovinski sistem. V veliki meri smo
               tudi sedaj že v Sloveniji prišli do tega in tudi zato, če gledate vse promocije
               trgovinskih sistemov vidite, da vedno bolj bazirajo na lokalni hrani. To ni prišlo
               slučajno, to je posledica dosti načrtnega dela v ozadju.</p>
               <p>Druga stvar, ki je <stage>/ nerazumljivo/</stage> kupovali kaj pomeni v bistvu odnos trgovinskih
               sistemov, ampak ne samo Mercatorja, vseh trgovinskih sistemov do lokalne proizvodnje
               hrane, smo ugotovili, da nekatera tveganja ne obvladujemo in to so ta tveganja tako
               imenovanih nepoštenih praks. Kodeks, ki je bil v Sloveniji podpisan prostovoljno leta
               2011 je sicer stanje nekoliko izboljšal, prišlo je do neke večje transparentnosti,
               drugih učinkov pa v resnici ni dal. Čeprav je tudi ta večja transparentnost pomembna,
               zato smo neko obdobje kasneje pa sprejeli zakon, mislim, da je bilo to v Vladi kjer
               si bila ti predsednica gospa Alenka Bratušek, kjer smo prvič uvedli posebno poglavje
               znotraj kmetijskega zakona, ki je naslavljalo nepoštene prakse. Takrat še, takrat je
               bilo največje tveganje oziroma mogoče že pred tem, mogoče smo sprejeli celo v Vladi
               gospoda Boruta Pahorja, takrat je bilo to ja, v tej Vladi pa se je začelo
               implementirati. Takrat je bila največja opažena grožnja podaljševanje plačilnih
               rokov. To dejansko prehranski sektor, ki ni pretirano likviden, neposredno je začelo
               ogrožati. Imamo pa to napako v slovenski zakonodaji, da sicer plačilni rok imamo
               predpisan, teh 60 dni, potem pa za razliko od nekaterih drugih držav imamo pa to grdo
               slovensko posebnost, vejica ampak če se partnerja ne dogovorita drugače. To je ena
               izmed teh številnih nelogičnosti, ampak tako je v slovenski zakonodaji in partnerji v
               prehranski verigi niso enako močni. Močnejši partner v bistvu lahko izsili šibkejšega
               in zato nam je bila dana možnost, da definiramo plačilni rok posebej za hrano, zlasti
               za hitro pokvarljivo 45 dni. S tem smo preprečili, da bi se grde tuje prakse zlasti z
               Balkana začele prenašati v Slovenijo, čeprav so se nakazovale in smo glavno težavo
               vsaj obvladali. Težko rečemo, da 100% ampak v veliki meri obvladali.</p>
               <p>Naslednja stvar, ki pa je pomembno, vzpostavili smo tudi funkcijo varuha konkurence,
               ki daje svoje rezultate. Vem, da na podlagi tega, da je varuh ugotovil, pa tudi
               nekatere svoje ugotovitve isto kot Vlada in tega, da je Evropska komisija kakor pri
               marsikateri pomembni stvari odlašala z reševanjem nepoštenih trgovinskih praks, ki so
               problem celotne Evrope, ne samo Slovenije, ki kar naprej prelaga svoj predlog
               zakonodajnih rešitev, smo v tem trenutku na ministrstvu pripravili osnutek zakona z
               dodatno s 25 neposredno naštetimi nedovoljenimi praksami, s pomembno večjo močjo
               varuha in bistveno drugačno kaznovalno politiko. Namreč bili smo opozorjeni, da je
               potrebno definirati kaj je prevladujoči tržni delež, kar je sedaj v osnutku zakona
               definirano, hkrati pa kazni morajo biti sorazmerne gospodarski aktivnosti. Namreč če
               podjetnika, majhnega podjetnika kaznuje inšpekcijski organ ali katerikoli drugi organ
               z 8 tisoč evri kazni, mu lahko prizadenemo veliko težavo, če pa se trgovinski sistem,
               ki ima milijardo ali več evrov realizacije kaznuje z nekaj tisoč evri kazni, je pa to
               skoraj da napotilo, da deluje tako, da deluje da krši zakon, ker ima bistveno večji
               profit s kršenjem zakona kakor potem izgubo, če je kaznovan. Tako da jaz upam, da
               bomo zakon, ki je sedaj v javni obravnavi uspeli še v mandatu tega Državnega zbora
               sprejeti in realizirati in s tem bomo dodatno okrepili moč slovenske proizvodnje
               hrane in celotne verige.</p>
               <p>V javnosti se pojavljajo tudi vprašanja ali nasloviti vprašanje relativno težke
               zgodbe, lastniške zgodbe, ne poslovne zgodbe, to je druga zadeva, lastniške zgodbe
               Mercatorja tudi preko konzorcijskega sistema slovenskih proizvajalcev hrane, celo
               mogoče kooperative, kakor v nekaterih drugih primerih v tujini. Tu bi pa v bistvu rad
               podal neke svoje stališče, na katerega je dobro, da ste pozorni. Slovenska
               proizvodnja hrane je profitabilna komaj nekoliko v zadnjih letih. Slovenska
               proizvodnja hrane potrebuje, da tudi dobiček, ki ga sedaj ustvarja vlaga v nove
               tehnologije, nove proizvode in iskanje novih trgov. Ne vidimo v bistvu zadostne moči
               slovenske proizvodnje hrane, da bi sploh postala lastnica tako velikega sistema. Po
               drugi strani bi to bilo zelo neobičajno. Zamislite si, da ste vi  proizvajalci hrane, kupite trgovinski
               sistem, kaj bi se zgodilo z ostalimi kupci, ki vam pa kupijo kljub vsemu večino, zelo
               za pričakovati bi bilo, da pridete na črno listo in, da ste izločeni, tako, da
               kolikor se tudi pogovarjam z slovenskimi proizvajalci hrane, ni te ideje, to je neke
               resne ideje v ozadju in tudi iskati rešitev v to smer bi bilo iskanje zopet neke
               unikatne slovenske rešitve, ki verjetno ne bo reševala. Ta svoja stališča, ki jih
               danes tukaj govorim, sem včeraj tudi predstavil na Svetu za kmetijstvo in podeželje
               Republike Slovenije, to je najvišji tovrstni svetovalni organ ministrstva in ministra
               na ravni države, to je bil tudi organ, ki je imel tudi pri prodaji Mercatorja zelo
               jasno mnenje kakršnega sem tudi povedal in povedati, da, ko sem povedal stališče ni
               bilo nekega nasprotovanja. Torej, v slovenski proizvodnji hrane je izjemno pomembno,
               da se krepi v javnost potrošnika, slovenski proizvodnji hrane je izjemno pomembno, da
               se tudi sedaj še ugotovljene nepoštene prakse še bolj obvladajo kakor se sedaj
               obvladajo, slovenski proizvodnji hrani je pomembno, da tudi v bodoče država podpira
               prodor slovenske hrane v tujino kar daje notranjo moč, da pa slovenska proizvodnja
               hrane na trgovinske sisteme gleda že kot na infrastrukturo, ker mora biti lastništvo
               manj pomembno.</p>
               <p>Hvala.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Najlepša hvala tudi vam minister Dejan Židan. Sprašujem predstavnike Ministrstva za
               finance, če želijo na tem mestu besedo? Ne, pa potem, če bo potrebno v razpravi. Zdaj
               bi dala besedo še ostalim vabljenim v kolikor želijo, morda Gregor Planteu, želite
               zdaj ali potem?</p>
               <p>Izvolite, imate besedo.</p>
            </sp>
            <sp who="SDT7:PlanteuGregor">
               <speaker>GREGOR PLANTEU:</speaker>
               <p>Ja, najlepša hvala za povabilo.</p>
               <p>Mogoče samo na tem mestu bi samo dodal, da v tem trenutku poslovni sistem Mercator
               deluje pozitivno, deluje dobro, uspeli smo, bom rekel, nekako normalizirati te šoke,
               ki so se zgodili meseca marca in aprila, promet v malo prodaji se povečuje, prav tako
               tudi maržnost, tako, da poslovanje do konca leto bo takšno kot smo ga tudi napovedali
               v šest in devet mesečnem poročilu, tudi likvidnost je dobra, tako, da se držimo
               dogovorjenih plačilnih rokov in pa tudi sami ugotavljamo to kar je rekel gospod
               minister Židan, da se sentiment kupca bolj nagiba k domači hrani, lokalno pridelani
               hrani in bom rekel to nam v tem trenutku tudi nam ali pa koristi, tako, da to je to,
               trenutno Mercator je stabilen, je v redu, je delujoč, mogoče toliko za.</p>
               <p>Hvala.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa. Zdaj ostalih vabljenih ni prisotnih, če še želi kdo besedo? Ne, potem pa
               odpiram razpravo poslank in poslancev. Kdo želi razpravljati?</p>
               <p>Gospod Veber, izvolite.</p>
            </sp>
            <sp who="SDT7:VeberJanko">
               <speaker>JANKO VEBER (PS SD):</speaker>
               <p>Hvala za besedo in lep pozdrav vsem.</p>
               <p>Ko se pogovarjamo o prodaji Mercatorja in morebitnem ponovnem odkupu Mercatorja s
               strani Republike Slovenije želim vendarle opozoriti na zelo pomembno klavzulo v
               prodajni pogodbi, gre za korupcijsko klavzulo in v kolikor se ugotovi koruptivno
               dejanje je ta pogodba nična in seveda se vse delnice preknjižijo takoj nazaj in tudi
               zaradi povzročene škode Sloveniji, lahko Slovenija vloži tožbo, ne pa, da čakamo ta
               hip kako se bo vse skupaj izšlo in ali bomo mogoče tudi v Sloveniji ponovno morali
               prevzeti dodatne obveznosti ali pa plačevati celo Hrvaški za obveznosti do Agrokorja.
               Zdaj zakaj govorim o korupciji, želim samo spomniti naslednje, Agencija za varstvo
               konkurence, ki jo je v času prodaje Mercatorja vodil gospod Andrej Krašek, je v tem
               vmesnem obdobju odstopil, sicer z direktorja Agencije za varstvo konkurence, vendar
               njegovo imenovanje, ki sega v leto 2012 na predlog Vlade, takrat je bil resorni
               minister za gospodarstvo Radovan Žerjav, to je bilo v času Vlade Janeza Janše, je
               komisija za preprečevanje korupcije ugotovila, da gre za veliko koruptivno tveganje,
               ni namreč imel nobenih delovnih izkušenj iz področja delovanja Agencije za varstvo
               konkurence.  In naj
               spomnim, Odvetniška družba Rojs, Peljhan, Prelesnik in partnerji je v postopku pred
               Agencijo za varstvo konkurence zastopala stranko Agrokor in mediji so tudi seveda
               odkrili tesno povezavo, če lahko temu tako rečem tudi za odvetnico gospoda Kraška, te
               odvetniške družbe. In to kar je pa zelo pomembno, torej na kakšen način je Agencija
               za varstvo konkurence pod vodstvom Andreja Kraška izdala odločbo o prevzemu želim
               spomniti, da je v izjemno kratkem času ugotovil, da pri prevzemu Mercatorja s strani
               Todorićevega Agrokorja ni nobenih ovir z vidika varstva konkurence, ugotovil je, da
               Agrokor svojo vertikalno organizacijo, ki se v veliki meri pokriva z Mercatorjem in
               njegovimi domačimi dobavitelji ne vpliva na konkurenco, ne na trgovskem delu in ne na
               trgu dobaviteljev. In tudi kot edini regulator trga v regiji je izdal odločbo brez
               kakršnihkoli pogojev za prevzem. In danes smo zelo jasno slišali s strani ministra za
               gospodarstvo gospoda Počivalška, da je s tem, ko je Agrokor prevzel Mercator zelo
               ogrožena dobaviteljska veriga v Sloveniji, torej agencija za varstvo konkurence je
               takrat ugotovila, da to nikakor ne bo vplivalo na to, danes imamo zelo jasno
               stališče, da je dobaviteljska veriga v Sloveniji zaradi te prodaje izjemno ogrožena.
               In naslednja dejstva, zahteva pri prodaji Mercatorja je bila, da Agrokor kupi
               Mercator s svojim kapitalom, ne z dolžniškim, torej gre za očitno popolnoma drugačen
               pristop izvedbe nakupa oziroma prodaje Mercatorja, ne z lastniškim kapitalom, ampak z
               dolžniškim kar je zagotovo lahko osnova za prekinitev pogodbe o prodaji Mercatorja,
               zato je pač potrebno narediti analizo teh razpisnih pogojev pri prodaji Mercatorja.
               In v času prodaje Mercatorja se še recimo recimo temu uradno, ni vedelo, da je
               Agrokor predložil neresnične bilance, ki so bile osnova, da so sploh lahko pristopili
               k razpisu za prodajo Mercatorja. Torej, tudi ta razpis ni pogoj, je neresničen, ker
               so bile Agrokorjeve bilance kot vse kaže sporne. Torej, dovolj razlogov za to, da se
               naredi analiza odločbe agencije za varstvo konkurence in tudi vsi uradni organi, tako
               Komisija za preprečevanje korupcije, Računsko sodišče, Finančna uprava morajo
               opraviti svoje delo in jasno, če bo do tega prišlo utemeljiti tudi koruptivno
               dejanje. In od tistega trenutka se ne bomo več pogovarjali o tem kako bomo zavarovali
               Slovenijo pred tem, da ne bomo mogoče še dodatne obveznosti dobili zaradi lex
               Agrokorja, ker sodišče kot smo slišali, kar očitno še globoko razmišlja v kakšno
               vlogo bo postavila Slovenijo v tem postopku in še enkrat apel in poziv Vladi, da
               sproži vse postopke tako, da se znotraj Agencije za varstvo konkurence naredi
               revizija te prodajne odločbe, novo vodstvo bi moralo že zdavnaj narediti to revizijo,
               če je prejšnji direktor odstopil. Jasno je, da vsi ti prodajni postopki oziroma
               pogoji niso bili upoštevani, torej dovolj razlogov zato, da se prekine pogodba in se
               zahteva celo odškodnino za škodo, ki je nastala Sloveniji. To je tema in točka po
               mojem mnenju o kateri moramo danes v Sloveniji razpravljati in zaključiti to zadevo
               na način, da Slovenija vendarle začne ščititi svoje interese, ne pa, da se vedno
               znova prilagajamo in prevzemamo neke nepotrebne obveznosti.</p>
               <p>Hvala.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Izvolite Luka Mesec, imate besedo.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p>Ja, hvala za besedo.</p>
               <p>Zdaj, nekoliko so me zmedle tele razprave, ker minister je prej rekel, če sem ga prav
               razumel, da ga pogodbe ni videl oziroma, da je ni,  medtem ko poslanec Janko Veber očitno pogodbo pozna,
               tako, da bi prosil v bistvu tako Janka Vebra kot predstavnike Vlade, da obrazložijo
               kje je ta pogodba, komu je na vpogled in na kakšen način jo lahko Vlada pridobi, če
               je nima. To je mogoče vprašanje konec koncev za gospoda Planteua.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Še kdo želi razpravljati?</p>
               <p>Gospod Veber, izvolite.</p>
            </sp>
            <sp who="SDT7:VeberJanko">
               <speaker>JANKO VEBER (PS SD):</speaker>
               <p>Jaz vam še enkrat ali pa še želim naglas povedati, torej Agencija za varstvo
               konkurence je tista, ki je izdala odločbo, revizijo je potrebno opraviti v Agenciji
               za varstvo konkurence, vsaka pogodba vsebuje korupcijsko klavzulo in v kolikor je
               ugotovljeno koruptivno tveganje, potem je potrebno to pogodbo razveljaviti, ni
               potrebo poznati nobene pogodbe v kolikor gre in gre v tem primeru za ponarejene
               bilance in za povsem drugačen pristop k nakupu Mercatorja, torej z dolžniškim
               kapitalom, ne pa z lastnim kar je bila zahteva v razpisu, to ni pogodba, to je
               razpis, so to dejstva na katere opozarjam, da je potrebno seveda opraviti revizijo
               tega postopka in seveda vpogledati v pogodbo.</p>
               <p>Hvala.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Besedo dajem gospodu Krajncu, izvolite.</p>
            </sp>
            <sp who="SDT7:KrajncBojan">
               <speaker>MAG. BOJAN KRAJNC (PS SMC):</speaker>
               <p>Hvala za besedo gospa predsednica.</p>
               <p>Zdaj tukaj imamo tematsko sejo z naslovom možnost prodaje, možnost odkupa Mercatorja
               s strani Republike Slovenije, zdaj, če se konkretno ustavim pri zelo konkretnem
               primeru, torej pri odkupu in pri Mercatorju moram reči, da iz današnjih uvodnih
               predstavitev pa ne nazadnje tudi iz gradiva predlagatelja ne vidim, da bi ta možnost
               sploh obstajala, zdaj prav je, da o tem razpravljamo in, da se kot zakonodajalec
               pripravljamo predvsem na to, če imamo v pripravi ali, če že obstajajo ustrezne
               zakonodajne podlage, da bi lahko kaj takega naredili, če bo nekoč v prihodnosti se
               pokazalo, da takšna možnost realno v resnici obstaja. Prej smo slišali ministra
               Počivalška, da takega soglasja delničarjev, desetih največjih, ki imajo koliko, 98 pa
               še nekaj % ni, seveda pa tudi jaz dopuščam možnost, da se bo v nadaljnjih postopkih
               reševanja tega, če se milo izrazim zapleta tako na Hrvaškem kot v Sloveniji pokazalo,
               da bi to bilo možno. Zdaj kako to narediti je pa drugo vprašanje. Predlagani sklepi
               se mi zdi, da malo prehitevajo realnost, sploh v delu, ko pričakujejo od Vlade kot
               skupščine SDH, da bo to naredila preko SDH oziroma, da bo SDH to naredil po
               priporočilu tega odbora. Strinjam se z ministrom Počivalškom, da je v tem primeru
               bolj malo več previdnosti in reševanja problemov korak po korak, na eni strani dobiti
               sodne bitke, ki tečejo pred slovenskimi sodišči, na drugi strani uporabljati aktivno
               vlogo izrednega člana uprave za katerega smo slišali, da dobro opravlja svoje delo
               in, da je seveda že preprečil marsikatero škodo, ki bi lahko nastala za poslovni
               sistem Mercator v Sloveniji, na drugi strani pa igrati aktivno vlogo, ob po mojem
               mnenju tudi na zunanje političnem prizorišču, vemo, da so akterji Agrokorja
               mednarodni in, da bo tu po mojem mnenju tudi mednarodna gospodarska diplomacija
               morala odigrati svojo vlogo pri tem, ko se bo iskala rešitev za recimo temu, ne samo
               Mercator ampak tudi Agrokor in način reševanja tega problema na Hrvaškem, verjamem,
               da bo tu tako Ministrstvo za gospodarstvo kot Ministrstvo za zunanje zadeve odigralo
               bistveno vlogo. Zdaj, jaz se  morda strinjam z kolegom Vebrom, da je treba tudi za nazaj
               ugotoviti kje so bile storjene napake oziroma, če je morda prišlo kje do namerne
               prevare, indici za to obstajajo, tako po poročanju medijev kot po, kot izhajajo iz
               nekaterih ukrepov, ki jih Hrvaška Vlada sprejema na tem področju, slišali smo že o
               tiralici in drugim ukrepih Hrvaške Vlade v zvezi z tem, tako, da ni za na odmet
               priporočiti Vladi, da spremlja tudi ta del, ki se tiče napak v preteklosti, brez
               nepotrebne politizacije kar se tiče tega kako je prodaja Mercatorja nekoč potekala,
               kdo je s kom kdaj sedel, v kaki sobi je Mercator prodajal, po kaki ceni, kdaj bi
               lahko, kdo bi lahko bil kupec in tako naprej, ker nam to po mojem za naprej ne bo kaj
               dosti pomagalo, sem pa, moram reči malo drugače razumel ministra Židana v delu, ki se
               tiče stanja dobaviteljske verige v Sloveniji. Če se prav spomnim je govoril o tem, da
               velikih težav dobavitelji v Sloveniji nimajo zaradi tega, ker se je povpraševanje po
               slovenski hrani v trgovinah povečalo. Slišali smo izrednega člana uprave, tako v
               Mercatorju pa ministra tako v drugih trgovskih verigah, plus tega, da se je, da so se
               seveda dobavitelji preusmerili tudi v izvoz zato v tem sklopu razlogov ne vidim, ne
               vidim argumentov za hitenje, za preveliko hitenje, da bi zdaj bilo treba na vrat na
               nos reševati celo dobaviteljsko verigo kar se tiče proizvajalcev hrane v Republiki
               Sloveniji, tako, da sem bolj strani preudarnosti, ki jo kolikor sem razumel oba
               ministra danes tukaj na odboru zastopata. Meni predstavitve obeh ministrov vzbujajo
               zaupanje seveda, da Vlada dela vse z ekipo na MGRT, da bo stvar ustrezno obdelana,
               tako po sodni poti kot morebitno zakonodajo, ki jo je treba sprejeti zato, da bi se
               lahko nekoč v prihodnosti, ko bo obstajala realna možnost, če bo obstajala
               pogovarjali o tem, da bi nekdo lahko odkupil ali kupil Mercator in postavil sistem
               spet na neke zdrave temelje, čeprav kolikor slišimo tudi zdaj posluje stabilno.</p>
               <p>Hvala.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Besedo dajem Luki Mescu, izvolite.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p>Hvala.</p>
               <p>Ja, samo kratko bi se odzval, zdaj še enkrat poudarjam, mi na noben način ne
               predlagamo, da naj zdaj država na vrat na nos gre v prevzem, ampak predlagamo naj
               preuči možnosti odkupa. Zdaj jaz se zavedam, da je v tem trenutku veliko vprašanje
               kdo, če sploh bi bil pripravljen svoj delež zdajšnji ali pa bodoči v Mercatorju
               prodati, se nam zdi pa prav, da bi Vlada se v tem trenutku začela s tem ukvarjati.
               Ali je zato zainteresiran Agrokor, ali so za to zainteresirani upniki, ki vse bolj
               postajajo njegovi Mercatorjevi de facto lastniki pač vprašanje na katerega nimam
               odgovora, mislim pa, da bi bilo koristno, če ga bomo, ko bo treba imeli, ne, da ga
               bomo šele takrat začeli iskati, to je prva zadeva. Druga pa kar se tiče vašega
               zadnjega dela izvajanja kjer ste se odzvali na Janka Vebra, naša zadnja sklepa gresta
               v to smer, se pravi, da se preveri kupoprodajna pogodbo in zadnji sklep, da nalagamo
               Komisiji za preprečevanje korupcije in specializiranemu državnemu tožilstvu, da
               raziščeta potencialna kazniva dejanja pri prodaje Mercatorju Agrokorju. Bom predložil
               še enkrat sklep.</p>
               <p>OK, hvala.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Ja, zdaj že v uvodni besedi ste te sklepe omenjal, mi vsaj po mojih informacijah
               imamo samo te sklepe, ki so v sklicu, o tem kar pa ste zdaj govoril, teh sklepov
                   pa mislim, da člani
               odbora nimamo, tako da bi vas prosila, če nam jih razdelite.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p>Aha se opravičujem. Potem je očitno z naše strani prišlo do napake.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Ja.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p>Bom naročil <gap n="…"/></p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Prosim ja.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p><gap n="…"/> da prinesejo iz pisarne za štiri sklepe.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Ja prav.</p>
               <p>Zdaj pa nadaljujemo z razpravo. Gospa Alenka Bratušek, imate besedo.</p>
            </sp>
            <sp who="SDT7:BratušekAlenka">
               <speaker>ALENKA BRATUŠEK (PS NP):</speaker>
               <p>Najlepša hvala.</p>
               <p>Tudi sama bom na začetku se na nek način obregnila ob to, da minister pravi, da
               pogodbe o prodaji Mercatorja ne pozna. Kolega Veber pa očitno jo pozna, ker trdi, da
               v pogodbi je protikorupcijska klavzula in da država ne ukrepa. Se pravi, če gospod
               Veber to pogodbo ima, jaz predlagam, da jo nemudoma da ministru, pa da bomo vsi
               vedeli o čem govori. Jaz osebno je tudi nisem videla, ker pač Vlada v tem postopku ni
               bila partner. Slovenska Vlada oziroma Republika Slovenija je Mercator prodala daleč
               nazaj, 12 let nazaj, leta 2005. Je bila odločitev prava, ni bila prava, je bilo ob
               tem tudi kaj nezakonitosti, vse to je v slovenski javnosti že dolgo na mizi, vemo
               kako se je Mercator prodal, ampak je to 12 let nazaj. Danes moramo gledati naprej. In
               še naslednji korak kot pravi kolega Veber, če to pogodbo prekinemo, lastnik
               Mercatorja ne bo postala slovenska država, da ne bo to zdaj na mizi ostalo, da bomo
               kar mi Republika Slovenija postali lastniki. Ker Republika Slovenija ni prodajala
               Mercatorja in tudi lastnica ne more postati nazaj kar tako.</p>
               <p>Jaz se strinjam s predlogi, ki so na mizi, da država danes, ko roko na srce je
               bistveno v boljši situaciji kot takrat leta 2014, preuči možnost, pogleda kaj se v
               tem kontekstu da narediti ampak <q>»parkart«</q> je bilo na mizo dano <q>»pri lastnikih ni
               soglasja«</q>, pa me zanima, če je kdorkoli na vladni strani, SDH preverjal možnost ali
               lastniki so za to, da bi kdorkoli, ne govorim samo o Republiki Sloveniji ampak
               kdorkoli drug vstopil v lastništvo. Če ne moramo ta stavek nekoliko drugače obrniti,
               in to je <q>»ne vemo, če to soglasje pri lastnikih je«</q>. Tako da tukaj bi prosila
               odgovor, če je Vlada ali SDH na to temo kaj delal?</p>
               <p>Za gospoda Planteva, ki je predstavnik Slovenije v tem organu upravljanja Mercatorja,
               najprej verjamem, da delate v korist Republiki Sloveniji, me pa zanima, če imate
               kakršnekoli analize kaj bi morebitni stečaj Agrokorja pomenil za Mercator? Govorim
               morebitni, ker sem skoraj prepričana, da se to ne more zgoditi, ker potem bo ena
               druga država res v gromozanskih državah, ampak kakorkoli. Pri gospodarski družbi s
               takšno bilanco in s takšnimi problemi je seveda stečaj tudi realna možnost in če smo
               oziroma ste pripravljeni tudi na to varianto?</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Besedo dajem gospodu Marku Pogačniku, izvolite.</p>
            </sp>
            <sp who="SDT7:PogačnikMarko">
               <speaker>MAG. MARKO POGAČNIK (PS SDS):</speaker>
               <p>Ja spoštovana predsednica, hvala za dano besedo.</p>
               <p>Spoštovani minister, predstavniki Vlade!</p>
               <p>Zdaj na predlog Levice je sklicana ta seja, možnost ponovnega odkupa. Jaz mislim, da
               je vsa ta razprava doslej, bi rekel ne gre v pravo smer in jaz sem prepričan tudi, da
               predlagatelj te seje mora zastaviti eno drugo ključno vprašanje in ga bom jaz
               zastavil. In sicer, vsi vemo, da Mercator je premoženje Agrokorja, Agrokor je pa v
               insolventnem postopku. Ključna zadeva je tukaj v insolventnem postopku, da so ključni
               interesi upnikov Agrokorja, čisto nič drugega. Jaz bom samo enostavno vprašal
               spoštovani minister, vi ali kateri drugi minister ali se je kdo pogovarjal z upniki
               Agrokorja? Vsi vemo terjatve s prijavo terjatev so bili do 11. septembra, tako da
               zdaj je znana struktura upnikov, vemo da izmed večjih upnikov je ruska banka Sber
               banka in me zanima zunanji minister precej potuje po Rusiji ali se je zunanji
               minister usedel s predstavniki  Sber banke ali kdo drug? In kako dihajo upniki? Ali sploh
               upniki razmišljajo o prodaji ali ne. Drugače je brez zveze, da se mi danes tukaj
               <q>»bilokaj«</q> tukaj pogovarjamo. <q>»Bilokaj«</q>! Mercator je premoženje Agrokorja. In Agrokor
               je v insolventnem postopku. Mercator pa ni v insolventnem postopku, Mercator je pa
               delujoče podjetje in Mercator ima tudi pri prodaji tako kot po mojem vedenju je bil
               podpisan sporazum o finančnem prestrukturiranju in tukaj so, bi rekel, določene
               zaveze dane.</p>
               <p>Spoštovani minister, preden odidete na Vlado, bi jaz predlagal, da odgovorite na to
               vprašanje. Ali se je kdo izmed predstavnikov Vlade Republike Slovenije ali
               predstavnikov SDH ali koga drugega s pooblastilom Republike Slovenije sestal z bi
               rekel glavnimi upniki Agrokorja?</p>
               <p>Hvala.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Ja hvala lepa.</p>
               <p>Zdaj trenutno tudi nima prijavljenih razpravljavcev, tako da bi predala besedo
               predstavnikom Vlade. Nekaj vprašanj je bilo postavljenih, tako da karkoli od tega
               lahko odgovorite.</p>
               <p>Izvolite spoštovani minister.</p>
            </sp>
            <sp who="SDT7:PočivalšekZdravko">
               <speaker>ZDRAVKO POČIVALŠEK:</speaker>
               <p>Za to zadnje vprašanje, ki sem ga slišal lahko odgovorim. Jaz osebno sem imel stike
               z, in sicer dva sestanka z izrednim pooblaščencem hrvaške Vlade gospodom Ramljakom,
               prvič seznanitveno, drugič o situaciji pred objavo rezultatov in pa imel sem kontakte
               z največjimi z nekaterimi največjimi upniki Agrokorja.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Zdaj še vprašanje je postavila mag. Alenka Bratušek o pogovorih z lastniki. Na
               tematiko, ko ste omenil v uvodni obrazložitvi, da soglasja ni. Tukaj je bilo
               izpostavljeno stališče, da verjetno ne vemo ali pač, če ste se karkoli z njimi <gap n="…"/></p>
            </sp>
            <sp who="SDT7:PočivalšekZdravko">
               <speaker>ZDRAVKO POČIVALŠEK:</speaker>
               <p>Odgovoril sem na obe vprašanji – imel sem dva stika s človekom, ki zdaj zastopa
               lastnike, a je lastnik ali ni formalni lastnik je še vedno družina Todorić, s
               premoženjem upravlja hrvaška Vlada preko svojega izrednega pooblaščenca, z njim sem
               imel dva sestanka in tudi drugi del. Zdaj jaz mislim, da je pač potrebno pustiti, da
               pripravimo zadeve do te mere, to sem tudi v uvodu povedal, da delamo na tem problemu,
               da pa ne moremo početi nekaj kar ni v naši pristojnosti. Če bodo prišli pogoji do te
               mere, da bo možno narediti ta korak naprej o katerem smo govorili, to pa je, to sem
               tudi povedal uvodoma ali z zdajšnjimi upravljavci ali pa z upniki, bomo to tudi
               naredili. Mi pa sami v tem trenutku ne moremo ničesar, ker ni naše.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Prav. Najlepša hvala.</p>
               <p>Gospod Pogačnik izvolite.</p>
            </sp>
            <sp who="SDT7:PogačnikMarko">
               <speaker>MAG. MARKO POGAČNIK (PS SDS):</speaker>
               <p>Ja hvala za dano besedo.</p>
               <p>Spoštovani minister, zdaj ste kar odprl po mojem eno veliko škatlo vprašanj in se
               bomo lahko pogovarjali naprej, glede na to, da če imate čez 20 minut sejo Vlade.
               Rekli ste, da ste se sestali vsaj z dvema največjima upnikoma Agrokorja, če sem vas
               jaz prav razumel. Zdaj me pa zanima tema tega razgovora? Verjamem, da ne ampak ali
               ste vi njim ponudili možnost odkupa terjatev upnikov in pa približno kakšna je to
               cena in od kje bi država pobrala ta denar? Ali so bile teme pogovora z upniki v
               kateri drugi smeri?</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Želi še kdo besedo? Ne. Potem izvolite gospod minister.</p>
            </sp>
            <sp who="SDT7:PočivalšekZdravko">
               <speaker>ZDRAVKO POČIVALŠEK:</speaker>
               <p>Odgovor je ne. Nisem jim ponudil.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Želite morda še vi Gregor Planteu odgovoriti na vprašanje? Izvolite, imate
               besedo.</p>
            </sp>
            <sp who="SDT7:PlanteuGregor">
               <speaker>GREGOR PLANTEU:</speaker>
               <p>Ja najlepša hvala za vprašanje.</p>
               <p>Seveda v upravi bom rekel ne samo z moje strani ampak tudi ostali člani uprave zelo
               skrbno in pa spremljajo dogajanje okoli trenutnega lastnika. Bom rekel ta možnost
                   stečaja, ki ste jo
               omenili je nekako najmanj zaželena in nekako upamo, da se ne bo zgodila, daleč pa od
               tega, da smo naivni in, da smo izključili iz mize, se pravi tudi eden izmed možnih
               scenarijev je tudi stečaj. V tem primeru imamo že nekatere ukrepe pripravljene,
               najbolj pa se tukaj bom rekel obstaja neka potencialna težava v primeru kako bi v tem
               primeru odreagiral, bom rekel globalni dobavitelji, če zdaj samo izpostavim Coca Cola
               ali pa neka Milka, ki pač na žalost gledajo kot nas, tudi kot Mercator kot del
               skupine Agrokor in, če imajo tam, bom rekel, odprte velike terjatve, pri nas pa ne,
               gledajo to kot neko skupno zadevo, tako, da sigurno v tem primeru, da bi Mercator bil
               še vedno znotraj te skupine Agrokor v tem, če bi se ta scenarij zgodil ne bi bilo
               najbolje, ker bi potem verjetno to tudi pomenilo ali pa potegnilo za sabo, bom rekel
               neka druga, druge reakcije, predvsem možnost se tu nanaša na kakšne mednarodne
               zavarovalne družbe, ki določenim dobaviteljem zavarujejo terjatve, verjetno bi oni
               potem znižale boniteto kar pomeni znižanje bonitete pomeni znižanje, bom rekel
               limitov teh dobaviteljev. Oni znižajo izpostavo in kar na enkrat lahko pride začaran
               krog do, bom rekel zmanjšanja potem samih artiklov na policah kar pa pomeni, da si,
               najslabše za trgovino, da si brez prodajnega sortimana. Zdaj, bom rekel neki
               regionalni in pa domači dobavitelji, na njih zelo veliko delamo, se pogovarjamo in te
               stvari bom rekel razlagamo in tudi imamo neko podporo, dolgoročnejšo, če o tem
               scenarij, če bi se zgodil. Čeprav, ko enkrat do tega pride ne moreš predvideti kako
               bo kdo odreagiral, ker je tudi bilo veliko tako kot ste sami rekli psihologije v tem
               trenutku zraven. Seveda, ja, scenarij je na mizi, ga pregledujemo, delamo vse kar
               mislimo, da lahko v tem trenutku, upajmo pa še enkrat, da do tega ne pride.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Najlepša hvala.</p>
               <p>Nadaljujemo z razpravo, besedo ima gospa Alenka Bratušek.</p>
            </sp>
            <sp who="SDT7:BratušekAlenka">
               <speaker>MAG. ALENKA BRATUŠEK (PS NP):</speaker>
               <p>Ja, zdaj, ko tukaj sedimo in govorimo bi morali biti natančni, zdaj mi je žal, da
               minister gre ampak v svojih uvodnih predstavitvah je rekel, da ni interesa, ni
               interesa pri lastnikih, zdaj nazadnje je povedal, da niti preverjali niso oziroma
               niso dali na mizo možnosti, da bi država intervenirala. To nekako ne gre skupaj, če
               je to res državni interes potem bi minister na teh pogovorih to moral vsaj preveriti,
               jaz sicer potem ne vem kaj se je s temi upniki pogovarjal, če ni delal v interesu
               države. Minister za gospodarstvo bi to moral in mogoče predsednica bi bilo smiselno
               to sejo prekiniti dokler minister nima časa, da bi bil z nami in te stvari do konca
               se pogovorimo in predebatiramo, ker sklepi, ki so na mizi so na nek način dobri,
               ampak minister bi nam moral zelo jasno povedati do kam je določene stvari že naredil,
               če ne na odprti seji pa na zaprti, saj ni on, ne dela samo zase, dela za Republiko
               Slovenijo, saj moralo bi biti tako, ne dela za svoje podjetje, da nam določenih ne
               sme oziroma ne more povedati. Tako, da jaz sem zdaj v bistvu nad tem zadnjim njegovim
               izvajanjem, ko je zelo kratko odgovoril, da pravzaprav ni dal na mizo sploh vprašanja
               ali pa možnosti, da bi država intervenirala kar malo presenečena, ker mislim, da je
               predsednik Vlade pred časom pa kar javno rekel, da bomo to mi naredili. Tako, da to
               je ena stvar, kar se pa tiče kolega je vprašal od kje denar, če držijo podatki, da
               naj bi danes ministrica za finance v Bruslju ponujala kazen za  neučinkovitost Cerarjeve Vlade tri leta,
               360 milijonov evrov, potem lahko jutri kupimo Mercator, 360 milijonov evrov, mislim,
               če to drži je to škandal prve vrste. Jaz upam, da te navedbe ne držijo ali pa si
               močno želim, da te navedbe ne držijo in, da ni to predlog, celo tako piše, da je to
               predlog Vlade Republike Slovenije, kazen v višini 360 milijonov evrov, mislim, da
               dobimo Mercator še za kaj manj.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Še kdo želi besedo?</p>
               <p>Ja, izvolite gospod Luka Mesec.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p>Ja, hvala.</p>
               <p>Jaz se z Alenko Bratušek strinjam. Zdaj, mislim, da smo odprli pomembno tekmo na
               katero pa minister ni zadovoljivo odgovoril, tudi mene zanima kaj je bilo do zdaj
               narejeno, razumem, da tega ne more govoriti pred kamerami, ker pač so to zaupne
               zadeve in, ki jih potencialni drugi prevzemniki ali pa trenutni upniki ali kdorkoli
               ne smejo izvedeti, tako, da jaz bi predlagal pač, če se strinjate, da sejo prekinemo
               in jo na zaprti, da jo kot zaprto sejo nadaljujemo, ko minister zaključi z današnjo
               sejo Vlade, da nam lahko poda še ostale informacije.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Še kdo želi razpravljati? Sicer pa sprašujem, z nami je še vedno državni sekretar,
               sekretar na Ministrstvu za gospodarstvo, nam lahko še kaj dopolnite z odgovori?</p>
            </sp>
            <sp who="SDT7:CantaruttiAleš">
               <speaker>MAG. ALEŠ CANTARUTTI:</speaker>
               <p>Razen tega, da je minister deloval v korist države vam v tem trenutku kaj več ne
               morem povedati.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Ja, ja izvolite.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p>Ja, jaz potem pač podajam postopkovni predlog, da sejo prekinemo do konca seje Vlade
               in jo takrat nadaljujemo, eventualno kot zaprto zato, da se lahko pogovorimo, če je
               treba.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Zdaj, jaz bi zdaj najprej dala na glasovanje ta sklep, da sejo prekinemo, potem pa
               bomo videli v kakšni obliki bomo sejo nadaljevali. Prosim? <stage>/ medsebojno govorjenje/</stage><gap n="…"/>
               Seja bo pač sklicana, ko bo, ne morem zdaj povedati kdaj bo nadaljevanje, če se
               odločimo, da sejo prekinemo.</p>
               <p>Ja, postopkovno izvolite.</p>
            </sp>
            <sp who="SDT7:PogačnikMarko">
               <speaker>MAG. MARKO POGAČNIK (PS SDS):</speaker>
               <p>Ja, ne, če jaz zdaj predlagatelja prav razumem predlagatelj razmišlja tako, da bodo
               takoj po seji Vlade ministri prileteli sem in, da bomo sejo nadaljevali, no ali pa en
               minister, zdaj preverite pri ministru ali ima čas ali ga nima pa jaz mislim, da je
               danes vsaj smiselno, da se odgovori na to vprašanje v zvezi s to pogodbo. Poslanec
               Veber pravi, da pozna pogodbo, ve vse člene notri, zdaj se naj pove <stage>/ nerazumljivo/</stage><gap n="…"/>
               Imate vi to pogodbo ali je nimate? To pa lahko naredimo še pred prekinitvijo seje,
               mislim jaz bom za prekinitev seje glasoval, ni pa po moje tako neživljenjsko, da bomo
               sejo nadaljevali čez 5 ur ali pa danes in predsednica poskrbite, da bo v roku seja,
               ko bodo lahko prisotni, bi rekel tudi ključni ljudje, to so pa ministri ali pa
               predsednik Vlade ali pa ministrica za finance. Ker potem, če bomo to sejo nadaljevali
               po tej temi, ki jo je predlagala Levica, jaz mislim, da mora biti pristojni najmanj
               prisotni minister za gospodarstvo, ministrica za finance pa predsednik Vlade.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Ja, saj tako tudi nameravam, zdaj bom dala najprej na glasovanje, da se današnja seja
               prekine in se jo nadaljuje takrat, ko bo pač na eni strani in razpoložljiv prostor v
               Državnem zboru in razpoložljivi gostje oziroma predstavniki Vlade, ki se bodo te seje
               lahko udeležili, kdaj to bo pa zdaj trenutno ne vem.</p>
               <p>Tako, da dajem sklep, da sejo danes prekinemo na glasovanje. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(7 članov.)</stage></p>
               <p>Ugotavljam, da sklep ni sprejet.</p>
               <p>Tako, da prehajamo sedaj na odločanje o predlaganih sklepih.</p>
               <p>Ja, izvolite gospod Luka Mesec.</p>
            </sp>
            <sp who="SDT7:MesecLuka">
               <speaker>LUKA MESEC (PS Levica):</speaker>
               <p>Ja, jaz bi vseeno prosil, da predstavniki Vlade in gospod Planteu in seveda tudi
               Janko Veber, če ve pač povejo kje ta pogodba, mene to res zanima oziroma me čudi, da
               Vlada nima vpogleda v to pogodbo, čeprav ima izrednega člana uprave v Mercatorju.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Ja, zdaj vsi lahko razpravljamo, če želi gospod Janko Veber besedo, se bo prijavil k
               besedi.</p>
               <p>Izvolite, imate besedo.</p>
            </sp>
            <sp who="SDT7:VeberJanko">
               <speaker>JANKO VEBER (PS SD):</speaker>
               <p>Hvala.</p>
               <p>No, če je taka neznanka kje so pogodbe, kupec in prodajalec podpišeta pogodbo, torej
               najbrž se ve kdo je prodajal, kdo je kupoval, tam je potrebno poiskati pogodbo, jaz
               ponovno opozarjam na to, da je potrebno predvsem narediti tudi revizijo odločbe
               Agencije za varstvo konkurence v primeru prevzema Mercatorja s strani Agrokorja in to
               mislim, da bi lahko bil eden od dodatnih sklepov odbora.</p>
               <p>Hvala.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Hvala lepa.</p>
               <p>Želi še kdo razpravljati?</p>
               <p>Izvolite gospod Marko Pogačnik.</p>
            </sp>
            <sp who="SDT7:PogačnikMarko">
               <speaker>MAG. MARKO POGAČNIK (PS SDS):</speaker>
               <p>Ja, saj pač legitimna pravica vsakega poslanca je, da glasuje pač po svoji vesti,
               samo jaz mislim, da je neodgovorno od tistih, ki so glasovali proti prekinitvi seje.
               Ne vem kakšni so njihovi interesi. Glejte mi smo prišli danes do spoznanja, da mi
               tukaj ne moremo opraviti seje v nadaljevanju, ker ni osnovnih podlag, nimamo tiste
               informacije za katere se bi pogovarjali. In jaz predlagam, da predlagatelj, ne vem,
               ali skličete še eno sejo, ker danes ni možnosti in je po moje brez veze tratenje
               časa, da tukaj zgubljamo, ker ključnih akterjev, ki bi odgovorili na vprašanje zaradi
               česa je ta izredna seja danes sklicana ni.</p>
            </sp>
            <sp who="SDT7:BanUrška">
               <speaker>PREDSEDNICA URŠKA BAN:</speaker>
               <p>Želi še kdo besedo? V kolikor ne prehajamo na glasovanje o predlaganih sklepih
               predlagatelja.</p>
               <p>Prvi sklep: <q>»Odbor za finance in monetarno politiko predlaga Vladi Republike
               Slovenije, da Slovenskemu državnemu holdingu naloži pripravo načrta za odkup
               Mercatorja d. d. in njegovo sanacijo.«</q> Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(13 članov.)</stage></p>
               <p>Ugotavljam, da sklep ni sprejet.</p>
               <p>Drugi sklep: <q>»Odbor za finance in monetarno politiko predlaga Vladi Republike
               Slovenije, da preuči možnost dolgoročnega preoblikovanja Mercatorja d. d. v zadrugo v
               lasti slovenskih dobaviteljev.«</q> Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(13 članov.)</stage></p>
               <p>Ugotavljam, da sklep ni sprejet.</p>
               <p>Tretji sklep: <q>»Odbor za finance in monetarno politiko predlaga Vladi Republike
               Slovenije in Slovenskemu državnemu holdingu, da preverita ali je Agrokor d. d.
               izpolnil svoje obveznosti po kupoprodajni pogodbi in ali obstaja možnost razdrtja
               pogodbe.«</q> Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(11 članov.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem še četrti sklep: <q>»Odbor za finance in monetarno politiko predlaga
               Komisiji za preprečevanje korupcije in specializiranemu državnemu tožilstvu Republike
               Slovenije, da raziščeta potencialna kazniva dejanja pri prodaji Mercatorja d. d.
               Agrokorju d. d.«</q> Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(2 člana.)</stage></p>
               <p>Ugotavljam, da je sklep sprejet.</p>
               <p>S tem zaključujem 1. točko in 81. nujno sejo Odbora za finance in monetarno
                  politiko. <stage type="time">Seja se je končala 26. oktobra 2017 ob 9.53.</stage>
               </p>
            </sp>
         </div>
      </body>
   </text>
</TEI>
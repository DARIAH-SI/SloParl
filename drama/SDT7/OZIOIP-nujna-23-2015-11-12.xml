<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-nujna-23-2015-11-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">29DEB141BA51CFE2C1257EF20032896B</idno>
               <idno type="custom" subtype="day">1F9DDA93B8E281C8C1257EFB00492930</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=1F9DDA93B8E281C8C1257EFB00492930</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-nujna-23-2015-11-12.OZIOIP" n="23">
               <name>nujna seja</name>
               <date when="2015-11-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-nujna-23-2015-11-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-nujna-23-2015-11-12.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR  REPUBLIKA SLOVENIJA ODBOR ZA INFRASTRUKTURO OKOLJE IN PROSTOR</stage>
            <stage type="session">23. nujna seja</stage>
            <stage type="date">(12. november 2015)</stage>
            <stage type="chairman">Sejo je vodil Igor Zorčič, predsednik Odbora za infrastrukturo, okolje in
            prostor.</stage>
            <stage type="time">Seja se je začela ob 12.21. </stage>
            


            <sp xml:id="SDT7-OZIOIP-nujna-23-2015-11-12.sp1">

               <speaker>PREDSEDNIK IGOR ZORČIČ:</speaker>

               <p>Bomo nadaljevali.</p>
               <p>Prehajamo na <title>2. TOČKO DNEVNEGA REDA – TO JE NA OBRAVNAVO PREDLOGA ZAKONA O
                  DOPOLNITVI ZAKONA O VARSTVU OKOLJA,</title> ki ga je Državnemu zboru v obravnavo po
               nujnem postopku posredovala Vlada.</p>
               <p>Kolegij predsednika Državnega zbora je na 38. seji dne 29. 9. 2015 sklenil, da se
               predlog zakona obravnava po nujnem postopku. Za obravnavo je bilo posredovano
               naslednje gradivo: predlog zakona z dne 25. 9. 2015, mnenje Zakonodajno-pravne službe
               z dne 26. 10. 2015, mnenje Skupnosti občin Slovenije z dne 9. 10. 2015, mnenje Občine
               Ormož z dne 12. 10. 2015, pripombe Občine Brežice z dne 30. 9. 2015, pripombe
               Združenja mestnih občin Slovenije z dne 12. 10. 2015, dopis Občine Kanal s predlogi
               EKO Anhovo in doline Soče, Društva za naravovarstveno in okoljevarstvo z dne 9. 10.
               2015, mnenje Državnega sveta z dne 11. 11. 2015, predlogi amandmajev Združenja občin
               Slovenije z dne 15. 10. 2015. Vsa navedena gradiva so objavljana na spletni strani
               Državnega zbora. Rok za vložitev amandmajev je do zaključka razprava o členih na seji
               odbora. Do zdaj so bili vloženi amandmaji Poslanske skupine SDS z dne 16. 10. 2015 k
               1., 2., 3. in 4. členu. Na sejo so bili k obravnavi te točke povabljeni predstavniki
               Ministrstva za okolje in prostor, Komisija Državnega sveta za lokalno samoupravo in
               regionalni razvoj, skupnosti občin Slovenije, Združenja občin Slovenije, Združenja
               mestnih občin Slovenije in Zakonodajno-pravne službe.</p>
               <p>Pričenjam drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.
               Besedo dajem predstavnici predlagatelja gospe ministrici za okolje in prostor Ireni
               Majcen, da nam poda dopolnilno obrazložitev k predlogu zakona.</p>
            </sp>
            <sp xml:id="SDT7-OZIOIP-nujna-23-2015-11-12.sp2">

               <speaker>IRENA MAJCEN:</speaker>

               <p>Hvala spoštovani predsednik odbora. Spoštovane poslanke in poslanci. V podeljevanju
               koncesij je osnovni matični zakon na podlagi katerega se podeljujejo koncesije, Zakon
               o vodah. V preteklosti se je v ta postopek podeljevanja koncesij vnesel tudi uporaba
               Zakona o varstvu okolja in sicer 164. člen, ki govori o tem, da se za naravne vire
               deli koncesnina med občino in državo. Samo razmerje te delitve se je v različnih
               koncesijskih aktih različno uporabljalo, od razmerja 40 % občina in 60 % država, do
               skrajne konsekvence, 30 % država in 70 % občine. Po Zakonu o vodah je prihodek, ki ga
               dobi država, se steka v sklad za vode. Dejstvo je, da je v preteklosti bil sklad za
               vode del integralnega proračuna z rebalansom v letu 2015, torej v letošnjem letu pa
               je bil ustanovljen 
               poseben proračunski sklad, sklad za vode, istočasno tudi podnebni sklad. Naloga
               Sklada za vode so široke. Po Zakonu o vodah pa je sama obrazložitev ta, da kar vode
               dajejo, torej v finančnem smislu ji je potrebno porabiti, potrošiti tudi v smislu
               upravljanja z vodami. Slovenija je z vodo bogata država, torej niso naše bogastvo
               samo izvori pitne vode, izviri termalne vode, vemo da imamo tudi bogato porečje,
               imamo jezera, torej tudi podzemne vode, morje. In naloga upravljanja je zelo veliko.
               Trenutno je v teku in v končni fazi bo tudi sprejet načrt upravljanja z vodami s
               posameznimi segmenti.</p>
               <p>Ko smo pripravljali spremembo tega člena smo imeli v mislih, da se za zagotavljanje
               protipoplavne varnosti zagotovijo višja sredstva. Še predvsem iz razloga, ker v
               mnogih primerih koncesnine, ki se delijo na občine, te naloge ne opravljajo.</p>
               <p>Samo koncesnino pridobiva 72 občin, je pa višina koncesnine zelo različna, od
               najmanjše za občino 3,14 evrov pa do najvišje, ki presega 1,5 milijona. Ko v podrobni
               analizi teh koncesnin, ki pripadajo občinam ugotovimo, da je večina občin pod pragom
               100 tisoč evrov ugotovimo, da je 25 občin pa nad tem pragom, ko je koncesnina, ki jo
               te občine pridobijo, višja za posamezno občino kot 100 tisoč evrov v bruto dohodku,
               to bi za vodni sklad, če prekanaliziramo ta sredstva pomenil v končni fazi tam blizu
               deset milijonov evrov. Res pa je, ko smo v tej kratki razpravi, ki je bila po
               vložitvi sprememb Zakona o varstvu okolja, prišli do spoznanja, da nekatere občine,
               ki pridobivajo to koncesnino, hkrati pridobivajo tudi osnovni vir, ki pripada
               občinam, to je nadomestilo za uporabo stavbnega zemljišča ni sicer je to v tistih
               primerih, ko se koncesnina pridobiva iz koriščenja vodnih virov za recimo
               zdravilišča. Tam so stavbe in seveda iz tega nadomestila si občina zagotavlja tudi
               del potrebnih sredstev.</p>
               <p>V sedaj pripravljenem načinu zaračunavanja nadomestila za uporabo stavbnega zemljišča
               pa niso zajeti objekti in vodna infrastruktura pri hidroelektrarnah. Je pa res, da ta
               vir je za številne občine, od teh 25, kar nekaj takšnih občine, ki je pomemben vir.
               In naše spoznanje je bilo, da je potrebno ti dve ureditvi peljati sočasno.</p>
               <p>Zato imamo mi v predlogu, da prekinjamo nujni postopek izvedbe oziroma sprejema
               Zakona o varstvu okolja. Mi bi ga v naslednjem letu v proceduro dali po rednem
               postopku in hkrati rešili tudi to oviro za pridobivanje izvirnih dohodkov občin preko
               ali ustreznega zakona ali bo to preko Zakona o nadomestilu uporabe stavbnega
               zemljišča ali preko Zakona o davku na nepremičnine.</p>
               <p>Toliko, hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp3">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Glede na to, da ministrica, kot predstavnica predlagatelja umika predlagani zakon,
               tega pa pač v skladu s Poslovnikom ni mogoče umakniti. Bom dal na glasovanje sklep,
               da ta zakon o varstvu okolja ni primeren za nadaljnjo obravnavo.</p>
               <p>Do takrat pa bi dal besedo morda še, če želita, predstavnica Zakonodajno-pravne
               službe pa predstavniku Komisije Državnega sveta za lokalno samoupravo in regionalni
               razvoj, če želite besedo? Imate besedo, gospa Špela Maček Guštin.
               </p>
            </sp>
            <sp xml:id="SDT7-OZIOIP-nujna-23-2015-11-12.sp4">

               <speaker>ŠPELA MAČEK GUŠTIN:</speaker>

               <p>Hvala lepa.</p>
               <p>Kljub vsemu samo na hitro pojasnim. Naša pripomba je bila v bistvu samo načelne
               narave. Gre za vprašanje o pravilni umestitvi. Takšne spremembe ocenjujemo namreč, da
               gre za posebnost na področju urejanja koncesij oziroma rabe naravnih vrednot, dobrin
               in za področje voda obstaja v pravnem redu poseben zakon, ki tudi te stvari ureja,
               zato bi bilo po našem mnenju morda bolje, smiselno opraviti razmislek o tem, da se
               posebnosti urejajo v posebnem zakonu, torej v tem primeru Zakonu o vodah, in da se
               splošna ureditev, takšna kakršna je v zakonu o varstvu okolja pusti takšna kot
               trenutno je.</p>
               <p>Druga pripomba oziroma drug pomislek, ki smo ga pa imeli, pa se nanaša na morebitno
               neskladje, ki bi lahko s takšno spremembo, ki je predlagana, nastalo znotraj 164.
               člena Zakona o varstvu okolja. Več je v temu seveda dano pismo mnenje, ki ga sedaj
               tukaj ne bi ponavljala.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-23-2015-11-12.sp5">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Za magnetogram, še enkrat, ugotavljam, da Irena Kotnik nadomešča Urško Ban. S
               pooblastilom Violeta Tomić dr. Franca Trčka in Tomaž Lisec Bojana Podkrajška.</p>
               <p>Na podlagi drugega odstavka 128.člena Poslovnika dajem v razpravo in glasovanje
               naslednji sklep: Predlog zakona o dopolnitvi Zakona o varstvu okolja ni primeren za
               nadaljnjo obravnavo. Odpiram razpravo o predlogu sklepa. Želi kdo razpravljati? Ja.
               Kolegica Bon Klanjšček, imate besedo.</p>
            </sp>
            <sp xml:id="SDT7-OZIOIP-nujna-23-2015-11-12.sp6">

               <speaker>MAG. MIRJAM BON KLANJŠČEK (PS NeP):</speaker>

               <p>Hvala lepa. Lepo pozdravljeni!</p>
               <p>Glasovala bom za umik zakona. Tudi v naši poslanski skupini Nepovezanih poslancev smo
               mnenja, da ta zakon ni primeren za nadaljnjo obravnavo. Apeliram pa na Vlado, da v
               bodoče vsi zakoni, ki zadevajo financiranje občin, da se pripravljajo izključno in
               samo izključno v sodelovanju z občinami.</p>
               <p>Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp7">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Škoberne, imate besedo.</p>
            </sp>
            <sp xml:id="SDT7-OZIOIP-nujna-23-2015-11-12.sp8">

               <speaker>JAN ŠKOBERNE (PS SD):</speaker>

               <p>Najlepša hvala predsednik. Spoštovana ministrica!</p>
               <p>V Poslanski skupini Socialnih demokratov predvsem poudarjamo in pozdravljamo pomen
               tega, da se o tako pomembnih tematikah, ki tako pomembno vplivajo tudi na lokalne
               skupnosti občine, vendarle opravi širša razprava in da tako pomembne zakone vlagamo
               po rednem postopku in se tukaj na tem mestu tudi zahvaljujem Vladi oziroma ministrici
               za njeno razumevanje in pripravljenost, da se to rešuje ne s ciljem, da za vsako ceno
               speljemo zakon skozi, ampak s ciljem, da naredimo nekaj dobrega. V bodoče pa se
               seveda pridružujem apelu, pomembno je, da se o novih rešitvah pričnemo pogovarjati
               čim prej in seveda tudi čim bolj v dialogu z vsemi deležniki, predvsem tukaj mislim
               na občine, ki so tudi svoje odločitve sprejemale na podlagi obljub oziroma dogovorov,
               ki so bili dani in je tudi v nadaljevanju potrebno imeti veliko mero previdnosti in
               pa seveda tudi strpnosti pri obravnavi te tematike. Bomo pa podprli socialni
               demokrati, kot že rečeno in kot že večkrat povedano, predlog sklepa.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-23-2015-11-12.sp9">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Ranc, imate besedo.</p>
            </sp>
            <sp xml:id="SDT7-OZIOIP-nujna-23-2015-11-12.sp10">

               <speaker>DANILO ANTON RANC (PS SMC):</speaker>

               <p>Predsednik, hvala za besedo.</p>
               <p>Tudi poslanska skupina Modernega centra in Poslanci iz Koroške, Štajerske in Posavja
               smo soglasno podprli, bomo podprli ta predlog sklepa. Ocenjujemo, da je voda naš
               največji naravni vir, naravno bogastvo, in da seveda z njim ravnamo skrbno in mislim,
               da je tudi odločitev v tej smeri pravilna, da si vzamemo malo več časa za premislek,
               kako te zadeve urediti in mislim, da je bila ta odločitev modra in mislim, da bomo
               tudi našli rešitev, ki bo na nek način zagotovila policentričen razvoj Slovenije in
               koriščenje teh sredstev predvsem v regijah, kjer so vodotoki in mislim, da je to tudi
               prav, da če je okolje s tem obremenjeno, na nek način to lokalno okolje tudi iz tega
               naslova  koristi neke
               bonitete, seveda pa racionalno in na način, ki bo za dobro tega naravnega vira in cel
               države Slovenije. Hvala lepa.</p>
            </sp>
            <sp xml:id="SDT7-OZIOIP-nujna-23-2015-11-12.sp11">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Lah, imate besedo.</p>
            </sp>
            <sp xml:id="SDT7-OZIOIP-nujna-23-2015-11-12.sp12">

               <speaker>ZVONKO LAH (PS SDS):</speaker>

               <p>Hvala za besedo, predsednik. Lep pozdrav ministrici!</p>
               <p>No, tudi mi pozdravljamo to spoznanje koalicije, da je potrebno ta zakon umakniti na
               en, ne bi bilo potrebno, da danes sploh imamo to sejo, če bi koalicija se prej med
               sabo dogovorila ali pa Vlada kaj povprašala parlament kaj meni o tem. In jaz se
               pridružujem tistem razmišljanju, da Vlada ne more kar sama odločati in sprejete neke
               zakone, ki vplivajo na financiranje občin ali pa na področju lokalne samouprave. Zato
               je jasno v Ustavi, v Zakonu o lokalni samoupravi in to naj ne bo praksa v bodoče,
               medtem ko se občine in Vlada pogajata za povprečnino in ko Vlada trdi kako bo z
               določenimi področnimi zakoni prihranila občinam določena sredstva z enim zakonom,
               potem jemlje občinam denar, pa se jih niti ne vključi v sodelovanje pri sprejemu tega
               zakona. Mislim, da taka praksa v prihodnje ne sme biti in da se morate zavedati kaj
               lokalna samouprava je, da se vam ne bo zgodilo na naslednjih volitvah kot se je na
               Hrvaškem. Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp13">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolegica Tomić.</p>
            </sp>
            <sp xml:id="SDT7-OZIOIP-nujna-23-2015-11-12.sp14">

               <speaker>VIOLETA TOMIĆ (PS ZL):</speaker>

               <p>Hvala za besedo. Pozdravljena ministrica, kolegice in kolegi!</p>
               <p>Čista pitna voda in zrak sta vendarle javni dobrini s katerimi moramo ravnati najbolj
               odgovorno in mora biti zagotovljena vsakemu prebivalcu in prebivalki države. Ta zakon
               smo zopet hoteli sprejemati po nujnem postopku v navezavi s sprejetjem proračuna zato
               sploh ni bilo časa za poglabljanje v posledice morebitnega sprejetja tega zakona. Že
               Zakonodajno-pravna služba je povedala svoje pripombe na ta zakon, predvsem pa odpor
               in kritike prihajajo s strani občin, ki bi jih ta uveljavitev zakona finančno najbolj
               prizadela, seveda občine so podfinancirane in je treba te stvari pretehtati bolj
               suptilno. Po našem mnenje se morajo vprašanja v povezavi z vodo in to infrastrukturo
               v čim večji meri reševati na nacionalni in regionalni ravni in se dogovarjati tudi z
               vsemi deležniki. Zato bomo ta predlog podprli. Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp15">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Kolegica Kotnik Poropat.</p>
            </sp>
            <sp xml:id="SDT7-OZIOIP-nujna-23-2015-11-12.sp16">

               <speaker>MARJANA KOTNIK POROPAT (PS DeSUS):</speaker>

               <p>Hvala lepa za besedo. Spoštovana ministrica, spoštovani kolegice in kolegi!</p>
               <p>Jaz bi tudi v imenu DeSUS-a povedala, da podpiramo ta predlog, ki ga je ministrica
               danes predlagala, da se ta zakon umakne, ker tudi mi ugotavljamo, da je ta pristop,
               ko smo se odločili, da po skrajšanem postopku sprejmemo ta zakon, ki je zelo pomemben
               za vse državljanke in državljane, ker gre vendar za Zakon o varovanju okolja, ki je
               za nas vse zelo pomembno. Vendar, kot sem rekla, bomo podprli predlog, ker menimo, da
               tako pomemben zakon sprejmemo po rednem postopku in da dajemo možnost vsem
               zainteresiranim, da se vključijo v razpravo o vsebini. Poleg tega bi omenila tudi to,
               da zakon je dober, je dobro zapisan in da je tu treba ministrico in ministrstvo
               pohvaliti, da pa je nastal problem okoli koncesij, ki seveda, kot je bilo že danes
               tudi povedano, prizadenejo predvsem občine, ki bi na ta način izgubile del svojega
               dohodka. Zato je prav, da bomo tudi o tej zadevi se lahko še pogovarjali in da bo
               ministrstvo tudi, tako kot je danes gospa ministrica povedala, iskalo tudi rešitve na
               drugih področjih oziroma da še ni določeno kako  in na kakšen način bi uredili zadevo tako da bo za
               vse enako, se pravi, slišali smo, da gre za različen pristop do koncesij, ki se
               zbirajo iz elektrarn in pa tiste koncesije, ki se bi zbirale iz teh naravni voda, se
               pravi iz zdraviliške infrastrukture in da tam imamo pravzaprav nadomestilo za stavbno
               zemljišče, ki prihaja v proračune občin, ker so tukaj stavbe, medtem ko iz področja
               te vodne infrastrukture te zadeve še nimamo.</p>
               <p>Skratka, tudi v DeSUS-u bomo podprli predlog sklepa, ki ga je že podal predsednik
               odbora. Hvala lepa.</p>
            </sp>
            <sp xml:id="SDT7-OZIOIP-nujna-23-2015-11-12.sp17">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Ugotavljam, da ne.</p>
               <p>Na glasovanje dajem torej naslednji sklep: Predlog Zakona o dopolnitvi Zakona o
               varstvu okolja ni primeren za nadaljnjo obravnavo.</p>
               <p>Glasujemo, kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem drugo obravnavo predloga zakona matičnem delovnem telesu. Odbor bo
               pripravil poročilo v katerega bo vključil sprejeti sklep. Predlagam, da v skladu z
               drugim odstavkom, 42. člena določimo poročevalca, ki bo predstavil poročilo na seji
               Državnega zbora. Predlagam, da sem to jaz, se strinjate? <stage>(Se.)</stage></p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – TO JE NA OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O POGOJIH KONCESIJE ZA IZKORIŠČANJE ENERGETSKEGA
                  POTENCIALA SPODNJE SAVE</title>, ki ga je Državnemu zboru v obravnavo po nujnem
               postopku posredovala Vlada.</p>
               <p>Kolegij Predsednika Državnega zbora je na 38. seji, dne 29. 9. 2015 sklenil, da se
               predlog zakona obravnava po nujnem postopku.</p>
               <p>Za obravnavo je bilo posredovano naslednje gradivo: Predlog Zakona z dnem 25. 9.
               2015, mnenje Komisije Državnega sveta za lokalno samoupravo in regionalni razvoj z
               dnem 4. 11. 2015, mnenje Zakonodajno-pravne službe z dnem 26. 10. 2015, dopis
               Ministrstva za infrastrukturo v zvezi z izvajanjem predloga zakona z dnem 12. 10.
               2015. Pobuda Ministrstva za infrastrukturo v zvezi z izvajanjem predloga zakon z dnem
               13. 10. 2015. Pripombe občine Brežice z dnem 30. 9. 2015 in dopis hidroelektrarn na
               Spodnji Savi d.o.o., z dnem 1. 10. 2015.</p>
               <p>Vsa navedena gradiva so objavljena na spletni strani Državnega zbora. Rok za vložitev
               amandmajev je do zaključka razprave o členih na seji odbora. Do sedaj so bili vloženi
               amandmaji Poslanske skupine SDS z dnem 16. 10. 2015 in sprememba amandmaja z dnem 19.
               10. 2015 k 3. členu, ki sta objavljen na spletni strani Državnega zbora.</p>
               <p>Na sejo so bili k obravnavi te točke vabljeni predstavniki Ministrstva za okolje in
               prostor, Ministrstva za infrastrukturo, Komisije Državnega sveta za lokalno
               samoupravo in regionalni razvoj, hidroelektrarna na Spodnji Savi d.o.o., Slovenski
               državni holding, Zakonodajno-pravna služba.</p>
               <p>Pričenjam drugo obravnavo predloga zakona v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.
               Besedo dajem predstavnici predlagatelja, gospe ministrici Ireni Majcen, da nam poda
               dopolnilno obrazložitev k predlogu zakona.</p>
            </sp>
            <sp xml:id="SDT7-OZIOIP-nujna-23-2015-11-12.sp18">

               <speaker>IRENA MAJCEN:</speaker>

               <p>Hvala lepa, spoštovani predsednik.</p>
               <p>Ta sprememba Zakona o pogojih koncesije za izkoriščanje energetskega potenciala
               Spodnje Save pa je zajeta kot nujni postopek in je tako tudi potrebno postopek
               speljati. Gre za dve pomembni spremembi, gre za prvo spremembo, ki govori o tem, da
               se podaljša obdobje zaključitve investicije na Spodnji Savi. Pravzaprav osrednja pa
               še pomembnejša pa je sprememba 17.a člena, ki govori o tem, da se sredstva za
               zagotavljanje izgradnje investicije zagotavljajo iz teh proračunskih skladov in sicer
               podnebnega in vodnega sklada.</p>
               <p>V kolikor te spremembe tega zakona ne  sprejmemo v letu 2015 ugasne možnost financiranja,
               sofinanciranja te investicije iz podnebnega in vodnega sklada. Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp19">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo predstavnica Zakonodajno-pravne službe gospa Špela Maček
               Guštin?</p>
            </sp>
            <sp xml:id="SDT7-OZIOIP-nujna-23-2015-11-12.sp20">

               <speaker>ŠPELA MAČEK GUŠTIN:</speaker>

               <p>Hvala lepa. Temu predloga zakona imamo pripombe na 1. in 2. člen. Pri 1. členu
               opozarjamo na morebitno kršitev hierarhije pravnih aktov, ker se zakonom ne more
               določati izjem od ureditve v podzakonskih aktih, v zvezi z 2. členom pa opozarjamo na
               vprašljivo jasnost določbe glede obsega ustanoviteljskih pravic, ki naj bi jih
               izvrševala Vlada Republike Slovenije. Hvala lepa.</p>
            </sp>
            <sp xml:id="SDT7-OZIOIP-nujna-23-2015-11-12.sp21">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo predsednik komisije Državnega sveta za lokalno samoupravo in
               regionalni razvoj? Gospod Jernej Verbič, želite predstaviti mnenje komisije.</p>
            </sp>
            <sp xml:id="SDT7-OZIOIP-nujna-23-2015-11-12.sp22">

               <speaker>JERNEJ VERBIČ:</speaker>

               <p>Hvala lepa gospod predsednik za besedo. Lep pozdrav vsem skupaj. Torej Komisija za
               lokalno samoupravo in regionalni razvoj žal ni podprla predloga zakona, ker ne
               podpira podaljšanja rokov za izgradnjo Hidroelektrarne Brežice in Hidroelektrarne
               Mokrice. Komisija se strinja s stališčem ministrstva za infrastrukturo, da je treba
               poiskati sredstva za pravočasno izgradnjo navedenih hidroelektrarn, saj bo v
               nasprotnem primeru koncesionar utrpel veliko finančno škodo. Republiko Slovenijo pa
               bo lahko doletela kazen tudi Evropske komisije, zaradi neizpolnjevanja zavezujočih
               ciljev glede obnovljivih virov energije. Dodatno opozarjamo tudi na neusklajenost
               predloga zakona, saj je ministrstvo, tako je nam bilo pojasnjeno, saj Ministrstvo za
               okolje in prostor kot resorno ministrstvo in Ministrstvo za infrastrukturo, kot
               zainteresirano ministrstvo nimata enakega stališča. Hvala lepa gospod predsednik.</p>
            </sp>
            <sp xml:id="SDT7-OZIOIP-nujna-23-2015-11-12.sp23">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo še kdo od preostalih vabljenih? Prosim, če se predstavite za
               magnetogram.</p>
            </sp>
            <sp xml:id="SDT7-OZIOIP-nujna-23-2015-11-12.sp24">

               <speaker>BOGDAN BARBIČ:</speaker>

               <p>Lep pozdrav, moje ime je Bogdan Barbič, sem direktor družbe hidroelektrarne na
               spodnji Savi, ki je koncesionar, skladno s koncesijsko pogodbo. Glede tega zakona smo
               mi, ko smo prebrali, da je zakon bil objavljen smo dali določene pripombe. Namreč
               dejstvo je, da se Hidroelektrarna Brežice že gradi od marca leta 2014, ravno tako so
               se pričela dela na infrastrukturi, se pravi na tem ključnem delu nedeljive
               infrastrukture, v septembru leta 2015, to se pravi letošnje leto, dela so v polnem
               zamahu in seveda tako hidroelektrarna kot tudi ta infrastrukturni del mora biti gotov
               do leta 2016, do konca leta 2016. Zaenkrat so vsi terminski plani usklajeni, dela
               potekajo in seveda smo bili potem zelo presenečeni, ko smo videli, da je prišlo v
               zakonu do spremembe, da se v bistvu dela na tej nedeljivi infrastrukturi,
               podaljšujejo do leta 2019. To pomeni zamik za približno tri leta pri zaključku del,
               posledično pride do velike materialne škode na energetskem delu, zaradi tega, ker
               oprema, ki bo v naslednjem letu vgrajena, je potrebna v takem primeru podaljšanja to
               opremo konzervirati, potem zoper dekonzervirati. Ravno tako je treba v takem primeru
               podaljšati vse bančne garancije, vse garancije, ki so vezane na že podpisane pogodbe
               na energetskem delu. Družba HESS mora začeti odplačevati tudi kredit, ki ga je najela
               pri bankah in seveda pridemo v zelo zelo težko finančno situacijo z absolutno
               negativnimi gospodarskimi posledicami. Opozoriti moram čisto iz tehničnega stališča,
               da tudi na infrastrukturnem delu ni mogoče izgradnjo bom rekel protipoplavne zaščite
               ali pa tega infrastrukturnega dela delati po delih, zaradi tega, ker v takem primeru
               lahko pride  do velike
               materialne škode v primeru velikih voda, ki pravzaprav potem načnejo na pol zgrajene
               nasipe. Mi smo imeli v lanskem letu primer, da je reka Sava samo v eni noči odnesla
               približno sto tisoč kubičnih metrov materiala na 300. metrih, škoda je bila približno
               450 tisoč evrov in lahko se samo prestavljamo, če je to bilo na 300 metrih, kaj bo to
               povzročilo recimo pri na pol narejenih nasipih, ki so dolgi na kilometre. Tako, da je
               potrebno absolutno zagotoviti tudi iz tehničnega stališča to, da ko se dela pričnejo
               in dela so se pričela, da stari tečejo kontinuirano. Zaradi tega smo mi tudi
               opozorili in predlagali eno spremembo besedila tega zakona v tem mislim, da je treba
               absolutno zagotoviti, da se ta ključni del infrastrukture zgradi v letu 2016, ostale
               stvari se pa lahko tudi kasneje delajo. To je bila tudi naša ključna pripomba.</p>
               <p>Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp25">

               <speaker>PREDSEDNIK IGOR ZORČIČ:</speaker>

               <p>Hvala. Želi besedo še kdo od vabljenih? Če ne, odpiram razpravo.</p>
               <p>Kolega Lisec.</p>
            </sp>
            <sp xml:id="SDT7-OZIOIP-nujna-23-2015-11-12.sp26">

               <speaker>TOMAŽ LISEC (PS SDS):</speaker>

               <p>Hvala predsednik za dano besedo. Spoštovani gostje, lep pozdrav tudi v mojem
               imenu!</p>
               <p>Bi morda za začetek kar to nadaljeval od predhodnika, v zelo podobnem tonu kot je
               direktor podjetja dejal, smo tudi v Poslanski skupini SDS pripravili predlog
               amandmaja in upamo tudi na njegovo podporo. Kar se pa tiče samega zakona in uvodnih
               trditev v besedilu, pa je zapisano, da zakon nima posledic za gospodarstvo, ima za
               okolje in nima posledic za državni proračun. Popolnoma zgrešene trditve. Gospod
               direktor je samo povedal kakšne so posledice za gospodarstvo. Če tri leta se nič ne
               naredi, se dela gospodarska škoda, namesto da bi hidroelektrarne proizvajale energijo
               in jo prodajale. Torej gospodarska škoda se dela, če se časovno zamakne izgradnja
               energetskega ali pa drugega dela hidroelektrarn tako Brežič kot tudi Mokrice. Trdi se
               torej na drugi strani, da nima posledic za finance oziroma za proračun. Negativne
               ima. Kajti prej, ko bodo hidroelektrarne na spodnji Savi končane, prej bo elektrika,
               več bo lahko dobil tudi proračun. Še več, prej bomo lahko se lotili tudi naslednjega
               izziva na področju energetike, to pa je izgradnja hidroelektrarn na srednji Savi, ki
               jih nekateri zelo pričakujejo, ampak verjemite, dokler ne bo zaključena spodnja Sava,
               nikar naj ne <stage>/ nerazumljivo/</stage> misli o izgradnji hidroelektrarn na srednji Savi.</p>
               <p>In pa zadnja stvar, piše da zakon ima posledice za okolje. Seveda, sprejetje tega
               zakona v takšni obliki kot ga je predlagalo ministrstvo, ima negativne posledice na
               okolje. Na srečo je zunaj lepo vreme še vsaj štirinajst dni napovedano takšno vreme,
               ampak gospod direktor je samo povedal, kaj pa se lahko naredi v primeru slabega
               vremena in kakšni so okoljski vplivi tako na samo bližnjo okolico bazena kot pa tudi
               na druge poplave. Jaz prihajam iz Občine Sevnica in moram reči, da ko kdo izmed
               lokalnih veljakov reče "ja, saj s hidroelektrarno <stage>/ nerazumljivo/</stage> dobili pa
               protipoplavno zaščito<q>" rečem, "</q>o tem sploh ne smemo debatirati". To je ena izmed
               osnovnih pogojev, da smo Posavci v tem primeru sploh dopustili, da se hidroelektrarne
               približajo našim krajem. In zato resnično pričakujem od vseh članov tega odbora in pa
               tudi v nadaljevanju vseh poslancev Državnega zbora, da ne podaljšujemo rokov za
               izgradnjo dokončanih hidroelektrarn na spodnji Savi, ampak podprete naš amandma in
               damo koncesionarju možnost, da v tem lepem času nadaljuje z izgradnjo hidroelektrarn
               na spodnji Savi in jo tudi čim prej in čim bolj uspešno in čim bolj varno tudi
               zaključi.</p>
               <p>Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp27">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi še kdo besedo? Kolega Škoberne.</p>
            </sp>
            <sp xml:id="SDT7-OZIOIP-nujna-23-2015-11-12.sp28">

               <speaker>JAN ŠKOBERNE (PS SD):</speaker>

               <p>Najlepša hvala predsedujoči.</p>
               <p>To kar je tukaj najpomembnejše je, da ugotovimo dve stvari in sicer, da je finančni
               multiplikator vložka v hidro energijo eden izmed najvišjih, to pomeni,  da se za vloženi evro
               ustvari najvišja dodana vrednost in največji sekundarni in terciarni učinki in da
               podaljševanje izgradnje hidroobjekta, ki je lahko v energetskem delu pripravljen za
               obratovanje in izgrajen na nadaljnje obdobje, pomeni zgolj to, da bomo izgubili del
               možnosti izkoriščanja tega vira tudi prihodek iz tega naslova in da je to lahko v
               nekem delu podobno temu, da se odločimo, da kupimo nov avto pred zimsko sezono, pa
               potem ocenjujemo, da bomo podaljšali čas za nakup zimskih koles in v vmesnem času
               avtomobila ne bomo koristili denimo nadaljnje dve do tri leta, ko pa bomo ga želeli
               uporabljati bomo ugotovili, da je njegova vrednost bistveno padla, po možnosti pa mu
               ne dela več niti akumulator. Zato je na eni strani dober v primeru, da ne pride do
               kakšne druge rešitve, seveda tudi predlagan amandma Slovenske demokratske stranke,
               vsekakor pa je ključno to, da se ne podaljšuje v 17.a členu izgradnja Brežic in da je
               pred očmi jasen cilj seveda da se ta veriga zaključi do leta 2020, ko moramo
               izpolniti tudi neke zaveze, ki jih je Republika Slovenija dala v smislu zagotavljanja
               doseganja ciljev proizvodnje električne energije iz obnovljivih virov, kar
               hidroenergija kot eden najcenejših in najučinkovitejših virov iz tega naslova je.
               Tako, da tukaj ne gre prezreti treh dejavnikov. Prvič, to je, da energijo iz
               obnovljivih virov potrebujemo, da ni razloga, da bi povzročali potencialno poslovno
               škodo in da je vsem skupaj v interesu, da imamo električno energijo, ki je na
               razpolago iz vira, ki ni med dražjimi in električno energijo, ki jo proizvajamo sami
               in za katero lahko tudi drugim potencialno zaračunamo nam pa sami sebi ohranjamo
               možnost reguliranja oziroma vzdrževanja ustrezne cene električne energije brez
               eksternih vplivov. Hvala lepa.</p>
            </sp>
            <sp xml:id="SDT7-OZIOIP-nujna-23-2015-11-12.sp29">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Kolega Ranc.</p>
            </sp>
            <sp xml:id="SDT7-OZIOIP-nujna-23-2015-11-12.sp30">

               <speaker>DANILO ANTON RANC (PS SMC):</speaker>

               <p>Hvala za besedo. Lep pozdrav ministrici!</p>
               <p>Tudi sam se pridružujem mnenjem razpravljavcem in tudi zame je ta hidroenergija ena
               izmed obnovljivih virov energije, ki bi jo morali v vseh strategijah energetskega
               koncepta postaviti na prvo mesto. Seveda smo pa mi zdaj v trenutku postavljeni pred
               težko vprašanje in seveda iščemo vire za ta projekt na ministrstvih, ki so zadolžena
               za okolje in prostor in želimo nekatere vire preusmerjati v te investicije, ki so
               sicer pomembne, ampak moramo razumeti, da je potrebno tudi na Ministrstvu za okolje
               in prostor zagotoviti vzdrževanje teh vodnih virov, da so ti varni in na nek način ne
               povzročajo gospodarske škode. Kar se tiče vprašanja energetskega koncepta Slovenije
               in na sploh politike v energetiki v preteklih letih se moramo vprašati zakaj prihaja
               do takšne situacije, da smo pred najcenejšim energetskim virom, ki je dolgoročno
               lahko favorit med obnovljivimi viri, postavljene pred situacijo, da tega zanimivega
               projekta ne moremo speljati v nekih rokih, ki bi bili normalni in bi čim prej
               prinesli nek ekonomski učinek pa tudi doseganje tega deleža obnovljivih virov, ki ga
               moramo po zavezah Evropske unije tudi izpolniti. Seveda večkrat postavljam vprašanje
               in bom zdaj dal tudi odgovor. Po mojem mnenju je tu bila zgrešena energetska politika
               v preteklosti, da smo podpirali  praslovansko tehnologijo kurjenja lesa, s tem uničili lesno
               industrijo, ustvarili neke subvencije kurilnih naprav, namesto, da bi podprli lesno
               industrijo, ustvarili delovna mesta, po drugi strani pa podpirali fotovoltaiko,
               izgradnjo solarnih elektrarn in na nek način podpirali, kot večkrat rečem, delovna
               mesta na Kitajskem. In seveda zlahka si lahko izračunamo, če bi to milijardo, ki jo
               zdaj usmerjamo v subvencijo fotovoltaike, usmerili v hidroenergijo, danes ne bi bilo
               vprašanje kako to financirati. Mi bi že imeli zgrajeno kompletno posavsko verigo in
               mislim, da se je treba dokončno tudi v energetiki vprašati kdo je ta koncept
               zastavil, kdo ga je realiziral. Zdaj, ti gospodje najdejo vire. Navsezadnje, tudi v
               okviru energetike so družbe, ki poslujejo z dobičkom in naj te vire zagotovijo za
               investicijo teh projektov, ki bodo na dolgi rok dobra naložba za Slovenijo in za našo
               ekonomijo. Tako, da na nek način smo postavljeni v težko situacijo, ko želijo
               nekateri izčrpavati Ministrstvo za okolje in prostor in vire preusmerjati v drug
               energetski sektor, tako da jaz bi se tu zavzel, da se v okviru Ministrstva za
               infrastrukturo najdejo viri za realizacijo tega projekta v okviru energetskih
               stebrov, t.i., ki sučejo kar velike dobičke in navsezadnje naj se najde tudi vir za
               to naložbo z neko mednarodno zadolžitvijo, saj vemo da je to projekt, ki bi ga
               verjetno vsaka, tudi mednarodna banka podprla. Tako, da se te moje razprave večkrat
               ponavljajo, ampak vidim da moramo biti v parlamentu vztrajni tudi na odborih in
               opozarjati na anomalije, da ne bo denar usmerjen na neke panoge, ki nas dolgoročno
               spravljajo v težko situacijo. In če bi ta politika bila v preteklosti prava, bi mi v
               bistvu imeli že zgrajene vse hidroelektrarne in zelo poceni tudi električno
               energijo.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-23-2015-11-12.sp31">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Se bom še sam oglasil k besedi.</p>
               <p>Tudi jaz se pridružujem predgovornikom, ki zagovarjajo stališče, da je v interesu
               Republike Slovenije, da takšne infrastrukturne projekte, kot je gradnja
               hidroelektrarn podpira v največji meri. Tukaj imamo namreč največji multiplikativni
               učinek, imamo tudi velik okoljevarstveni učinek in ob zavedanju, da se denar, ki gre
               v te investicije nekako steka v domače zaposlitve, v domač bruto družbeni proizvod,
               je na mestu, da tudi v tem zakonodajnem procesu v največji meri zagotovimo nemoten
               proces izgradnje takšnih hidroelektrarn. Ampak, če se konkretiziram glede tega
               spornega člena, to je 17.A člena, bi morda poudaril nekaj, kar sem tudi zaznal,
               mogoče tudi iz razprave gospoda Barbiča. In sicer, da datum, ki je določen v 17.A
               členu in datum od katerega naprej oziroma datum do katerega mora biti infrastruktura
               zgrajena v tistem delu, da omogoča proizvodnjo električne energije, da se ta dva
               datuma razlikujeta. Se pravi, gospod Barbič, če sem vas prav razumel, opozorili ste
               na to, da dokončna izgradnja HE Brežice ne pomeni enako, kot izgradnja
               akumulacijskega bazena, do te mere, da boste lahko proizvajali električno energijo,
               ker za izgradnjo HE oziroma tega bazena oziroma infrastrukture v zvezi s tem, sledi
               še izgradnja druge infrastrukture. In pravzaprav ta naša razprava, ki je tukaj, ki
               smo ji navzoči, gre v to da moramo zagotoviti takšno podlago, zakonodajno, pa seveda
               bo treba zagotoviti tudi finančno podlago, da ne bo prihajalo do škode na  pri energetiki oziroma
               pri podjetju, ki proizvaja električno energijo iz te hidroelektrarne.</p>
               <p>V 17.a členu je eno določilo v predlaganem zakonu, da se, takoj bom prebral zdaj
               dikcijo novopredlaganega besedila: <q>"Ne glede na drugi odstavek prejšnjega člena se v
               primeru, da do konca izgradnje HE Brežice v letu 2019 ne bodo zagotovljena zadostna
               sredstva za financiranje infrastrukturnih objektov iz 6. točke 2. člena Zakona pri
               izgradnji HE na Spodnji Savi, ki se bodo v skladu z določbo in zakona o financiranju
               sklada za podnebne spremembe morebitna manjkajoča sredstva zagotovijo iz Sklada za
               vode ali drugih proračunskih virov."</q> Skratka ta sporna določba oziroma ta člen, o
               katerem se pogovarjamo določa v katerem primeru se aktivirajo sredstva Sklada za vode
               in tudi kakšen naj bi bil rok zagotavljanja teh sredstev.</p>
               <p>Zdaj, problem tega člena je, jaz temu rečem problem, je da pravzaprav nekako
               prejudicira izgradnjo HE Brežice, češ, zdaj ker pa tukaj piše <q>"do konca izgradnje HE
               Brežice v letu 2019"</q> pa pomeni, da bomo šele takrat vse skupaj naredili in bo šele
               takrat lahko to energetsko podjetje začelo proizvajati energijo iz te
               hidroelektrarne.</p>
               <p>Jaz povsem razumem vse te dileme in menim, da bi bilo morda bolje, samo ne nazadnje
               vprašanje, če je to smiselno v zakonu določiti, definira, da bo tisti del
               infrastrukture, ki ga HE SS nujno potrebuje zgrajen prej, preostanek pa v letu 2019.
               Ampak, problem tega zakona je, ki se kaže že skozi vso njegovo zgodovino od leta 2000
               je v tem, da so se ti roki vedno podaljševali. Jaz vidim v teh rokih vedno problem,
               ker nikoli niso bili doseženi. Zdaj, mogoče je ta najbolj realen, v letu 2019, zato
               ker če si damo spet en prekratek rok bo spet prekoračen. Tudi ta rok, ki ga zdaj
               spreminjamo je 31. 12. 2015 pa veste, kje smo, na sredini HE Brežice, kje so šele HE
               Mokrice.</p>
               <p>In na temu mestu želim opozoriti, da moramo biti zelo predvidni pri določanju teh
               rokov. Mogoče bi bilo vseeno na mestu, da glede na to, da ministrstvo predlaga, da se
               Sklad za vode črpa do leta 2019 da definiramo to postavko od postavke gradnje
               hidroelektrarne. Jaz verjamem, da si bo Vlada, si bo morala prizadevati najti
               sredstva za izgradnjo samega akumulacijskega bazena, daleč pred letom 2019, se pravi
               tako kot je opozoril gospod Barbič, do 31. 12. 2016. Pri čemer ministrstvo, tega
               roka, jaz razumem ne želi niti približno podaljševati, želi pa omejiti rabo sredstev
               Sklada za vode za leto 2019. Jaz predlagam, da morda napišemo oziroma da damo neko
               dikcijo v temu smislu, da se pravzaprav sredstva sklada porabljajo do konca izgradnje
               HE Brežice, pa ne v letu 2019, ker jaz upam, da bo prej končana. Najkasneje pa se ta
               sredstva sklada nehajo porabljati v letu 2019. Da bo izvzeta vsaka dilema glede tega,
               da ta zakon prejudicira oziroma napoveduje, da bo šele takrat pravzaprav zgrajena
               hidroelektrarna in da se pravzaprav ministrstvo in vlada ne bosta trudila, da bi bila
               zgrajena prej.</p>
               <p>Tako da, jaz mogoče predlagam premislek v tej smeri, želim pa opozoriti, da tudi za
               nas Posavce je pomembna izgradnja seveda celotne hidroelektrarne. Malo prej smo imeli
               v obravnavi Zakon o varstvu okolja, ki ga je ministrstvo pripravilo z zelo dobrim
               namenom – to je zagotoviti več sredstev za izgradnjo protipoplavne varnosti ampak,
               moramo vedeti, da protipoplavna varnost v temu okviru na območju Posavja in Brežic ni
               urejena, zato ker je urejena v projekti izgradnje hidroelektrarn. Tako da, tukaj bi
               želel opozoriti, da si tudi sam želim, da bi bila ta  izgradnja hidroelektrarne ne samo do tistega dela,
               ko gre za izkoriščanje vodnega potenciala, ampak tudi v tistem delu, ki pomeni
               zagotavljanje protipoplavne zaščite, da bi bila zgrajena čim prej, ker jaz se bojim,
               da bomo do takrat skoraj vsako leto, tako se kaže v zadnjih letih, priča bolj ali
               manj škodljivim poplavam Save in Krke. Tako, da to je to z moje strani.</p>
               <p>Kolega Lah, imate besedo.</p>
            </sp>
            <sp xml:id="SDT7-OZIOIP-nujna-23-2015-11-12.sp32">

               <speaker>ZVONKO LAH (PS SDS):</speaker>

               <p>Hvala lepa za besedo.</p>
               <p>No, jaz bi se navezal na izjavo gospoda Ranca, ko je rekel, da tisti, ki so si to
               izmislili, pa ta zakon in način financiranja, naj zagotovijo še ta sredstva. Jaz
               mislim, da bi bilo bolje, da vi, ko zdaj raziskujete bančno luknjo v tistih 5, 6
               milijardah, bi lahko marsikaj naredili, tudi drugi tir, pa še kakšno tretjo razvojno
               os, pa smo davkoplačevalce obremenili z milijardami, tukaj pa ne moremo dobiti par
               sto milijonov, da bi nujno potrebno infrastrukturo zgradili za razvoj gospodarstva v
               Sloveniji. Ta niz teh hidroelektrarn na spodnji Savi je nujno čim prej dokončati. Že
               iz tega vidika, ker imamo strojegradnjo, ki praktično vso tehnologijo imamo doma in
               sami lahko zgradimo, ne tako kot je bil TEŠ, pa še kakšen drug objekt, ko so gradili
               tujci. In to, da bo energetski del končan, ne vemo pa še kako se bo infrastrukturni
               del končal, kdaj bo denar, to zame ni normalno, da ni gospodarno, pa ne gre za kakšne
               velike denarje. To bi moralo biti prej jasno. Potem pa, ko plava tam Krško, Krška vas
               in gasilci s čolni rešujejo živino, so pa heroji gasilci, po drugi strani pa država
               ne more zagotoviti tistih par sto milijonov, ko bo še par takih poplav, pa bo več
               škode nastalo kot je pa vreden ta infrastrukturni del pri teh elektrarnah. To je
               smešno. In tukaj sprejemamo nek zakon kako bomo prelagali neka sredstva in
               zagotavljali od tam kjer so tudi nujno potrebna, ma škoda da se s tem mi ukvarjamo.
               Vlada mora to zagotoviti in pika. Res je žalostno, da nimamo sektorskih programov
               dolgoročnih, ampak kar delamo nekaj kakor je kakšna politična opcija močnejša iz
               tistega konca tam se potem nadaljuje gradnja ali pa začenja in na ta način ne moremo
               nikakor načrtovati razvoj Slovenije na vseh področjih. Energetika je pa zelo
               pomembna. Res, verjetno, če bi neko študijo delali bi rekli se ne izplača te
               elektrarne delati tako kot drugi tir, seveda se ne izplača, je predrago, kdaj bomo pa
               ta denar nazaj dobili. Marsikaj v življenju se ne izplača pa mora biti. Tako tudi to
               mora biti in denar je potrebno zagotoviti. Pa mi bomo verjetno spet sprejemali
               spremembo tega zakona drugo leto ali pa če ne drugače, ko bo po naslednjih volitvah,
               ko bo drug sestav tega Državnega zbora. Škoda, da se s tem ukvarjamo. Če imamo za
               energetski del, mora biti tudi infrastrukturni del. Tako kot je bilo meni razloženo
               mora cela veriga biti narejena, da bo pravilno funkcionirala od prve elektrarne pa do
               zadnje in to je potrebno čim prej zgraditi in pika. Da se pa o teh parih sto
               milijonih zdaj pogovarjamo, pa zakone sprejemamo pa prelagamo denar je pa škoda.
               Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp33">

               <speaker>PREDSEDNIK IGOR ZORČIČ:</speaker>

               <p>Hvala. Kolega Ranc, replika.</p>
            </sp>
            <sp xml:id="SDT7-OZIOIP-nujna-23-2015-11-12.sp34">

               <speaker>DANILO ANTON RANC (PS SMC):</speaker>

               <p>Hvala za besedo. </p>
               <p>Kolega Laha bi, mogoče me ni prav razumel mojo diskusijo. Mislim, da nekako sva oba
               zagovornika naravnih virov takih ali drugačnih ali je to sonce, gozd ali les, ampak
               jaz sem želel to povedati, da je projekt fotovoltaike bil zgrešen projekt in da se v
               krogu energetike na vodilnih mestih sučejo eni in isti ljudje vertikalno rotirajo sem
               pa tja in mislim, da imajo vse možnosti, da v okviru teh družb, ki nekatere poslujejo
               z velikim dobičkom, 
               zagotovijo vire za te obnovljive, to investicijo. Tako, da moja razprava je bila
               poziv prav v tej smeri, ker se mi zdi katastrofalno za vode kot naravnega vira ne
               izkoristimo. Seveda pa večkrat opozarjam tudi na zgrešene poteze v energetiki v
               preteklosti in mislim, da tukaj se vsi strinjamo, da bi lahko ta denar, ki gre sedaj
               za subvencije obnovljivih virov, spretno usmerili v hidroenergijo in bi bili vsi
               zadovoljni.</p>
               <p>Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp35">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima kolegica Bon Klanjšček.</p>
            </sp>
            <sp xml:id="SDT7-OZIOIP-nujna-23-2015-11-12.sp36">

               <speaker>MAG. MIRJAM BON KLANJŠČEK (PS NeP):</speaker>

               <p>Hvala lepa.</p>
               <p>Menim, da je hidroenergija poceni in čisti vir, in če že imamo procese izgradnje v
               teku, ne vidim prav nobenega razloga, da bi povečevali stroške izgradnje iz naslova
               podaljševanja trajanja izgradnje, predvsem pa zato, ker verigo elektrarn na spodnji
               Savi tako ali tako moramo zgraditi do leta 2020. Zato bom podprla vse amandmaje, ki
               omogočajo doseganje zastavljenih strateških ciljev Republike Slovenije.</p>
               <p>Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp37">

               <speaker>PREDSEDNIK IGOR ZORČIČ:</speaker>

               <p>Gospa ministrica, imate besedo.</p>
            </sp>
            <sp xml:id="SDT7-OZIOIP-nujna-23-2015-11-12.sp38">

               <speaker>IRENA MAJCEN:</speaker>

               <p>Sedaj moram priznati, da v energetsko vsebino bo potrebno poklicati kakšnega drugega
               ministra. Jaz res ne bi v to posegala. Bi pa rada povedala, da pri izvedbi
               investicije, pa grem konkretno na HE Brežice, je investicija v sam akumulacijski
               bazen ena od faz izvedbe investicije, in s tem, ko mi podaljšujemo možnost
               financiranja v tem 17.a členu, imamo v mislih, pa tudi dejansko je tako, to je
               realnost, da je izvedba celotne investicije v izgradnjo HE Brežice predvidena, da se
               zaključi v letu 2019. Seveda so pa vsa prizadevanja usmerjena na to, da se
               investicija v izgradnjo akumulacijskega jezu, približno polovica sredstev celotne
               investicije je potrebno zagotoviti za ta del investicije izvede prej. Prizadevanja
               Vlade gredo v smeri, da se to zagotovi ta finančna sredstva v letu 2016. Mogoče bi
               še, če je dovoljeno, me še dopolnil direktor direktorata za vode in kohezijo.</p>
            </sp>
            <sp xml:id="SDT7-OZIOIP-nujna-23-2015-11-12.sp39">

               <speaker>PREDSEDNIK IGOR ZORČIČ:</speaker>

               <p>Gospod Leon Behin, imate besedo.</p>
            </sp>
            <sp xml:id="SDT7-OZIOIP-nujna-23-2015-11-12.sp40">

               <speaker>LEON BEHIN:</speaker>

               <p>Hvala lepa tudi v mojem imenu.</p>
               <p>Mogoče samo v razpravi, ki je bila do tega trenutka. Namen pripravljavca predloga
               sprememb zakona ni bil v tem, da bi povzročil gospodarsko škodo ali pa karkoli
               drugega. Zaradi tega smo tudi napisali, da ne predvidevamo gospodarske škode v
               kolikor se bodo zadeve odvile tako kot so bile tudi načrtovane. In sicer, zakaj?
               Zaradi tega, ker s spremembo zakona pridobiva ministrstvo sploh pravno podlago, da
               lahko v proračun uvrsti sredstva sklada za vode in podnebnega sklada za financiranje
               infrastrukturnih objektov, ki izhajajo iz 6. točke 2. člena, kajti dosedanji zakon o
               energetskem potencialu spodnje Save je to predvideval samo do 31. 12. 2015, kar
               pomeni, da v kolikor nismo tega 17.a člena raztegnili za naprej, potem ne bi imeli od
               1. januarja več pravne podlage, da bi to sploh počeli. In ker je v proračunu bilo
               predvideno financiranje tudi iz teh dveh virov v prihodnje pri izgradnji te skupne
               državne infrastrukture, seveda smo šli v ta paket sprememb zakonodaje, ki je vezana
               na izvajanje proračuna, kajti v nasprotnem primeru sploh ne bi smeli upoštevati in
               planirati sredstev, ker bi šli kontra zakonu, ki v tistem trenutku tudi velja. Ta
               17.a člen, njegova intenca oziroma namerna, ni v tem, da določa sistemski vir
               financiranja oziroma osnovni vir financiranja izgradnje te infrastrukture iz 6. točke
               2. člena, ampak v svoji osnovi že ob sprejemu in kasnejših spremembah pravi, da v
               kolikor ne bo drugih sredstev za izgradnjo te infrastrukture, se pa lahko uporabijo
               sredstva podnebnega sklada in sklada za vode. Ker dejansko danes prihaja do tega, da
               je v proračunu predvideno na integralni postavkah samo 10 milijonov evrov pa nekaj
               več kot deset, med deset in enajst milijon v proračunih za leti 2016 in 2017. Vrednost te
               infrastrukture samo za prvi del, tega akumulacijskega bazena in tako naprej pa
               približno 80 milijonov evrov je povsem jasno, da je potrebno aktivirati druge vire
               financiranja, zaradi tega, da podpisana pogodba lahko zaživi in da se ta
               infrastruktura tudi v ustreznem času naredi. In poleg tega, da smo si potem omogočili
               to možnost smo tudi vključili možnost v kolikor se s koncesionarjem dogovorimo za
               sofinanciranje določenega dela infrastrukture v sklopu celotne graditve HE Brežice.
               Ne govorim v temu delu 6. točke in tako naprej ampak v celotnem delu infrastrukturne
               ureditve, povezane z gradnjo HE Brežice, da v kolikor do tega dogovora pride, da se
               tudi seveda to naredi. Ta celoten znesek, kot je omenila že ministrica je približno
               nekaj manj kot 160 milijonov evrov, glede na to, da so pa že določena dela bila
               izvedena je pa še potrebno približno zagotoviti brez spremembe namembnosti kmetijskih
               zemljišč o pridobitvi gradbenega dovoljenja še približno 142 milijonov evrov in to je
               potem tudi tisti obseg sredstev. </p>
               <p>In se strinjamo, da mogoče nismo najbolj všečno oziroma uspešno zapisali to našo
               intenco, ko smo napisali, da se ta 17. člen preoblikuje datum 31. 12. 2015 v smislu
               da je za gradnjo infrastrukture HE Brežice v letu 2019 in ga je bilo možno odčitati
               na način, da bomo to infrastrukturo dosegli šele v letu 2019 oziroma, da jo šele
               takrat želimo narediti.</p>
               <p>Zato se na podlagi tega tudi, kar smo zdaj prebrali tukaj kot predlog amandmaja, ki
               nekako pojasnjuje mogoče bolj natančno, da je ta infrastruktura, ki jo moramo
               zgraditi za HE Brežice se seveda gradi skladno z zagotavljanjem dinamike finančnih
               sredstev ob tem, da ne bi prišlo do gospodarske škode, kot je bilo tudi že povedano.
               In je stvar proračunskega dokumenta in številk na proračunskih postavkah ne pa samega
               zakona, ker moramo razlikovati dve zadevi – eno je zakon, ki pravi možnost uporabe,
               kakšna je pa cifra je pa stvar proračunske postavke v Zakonu o izvrševanju proračuna
               in pa potem v samem proračunu.</p>
               <p>Tako da, v temu smislu, v kolikor napišemo da se ta infrastruktura ne deljiva z
               državno zgradi za HE Brežice, vsa infrastruktura, ki pa je tudi za HE Brežice
               potrebna pa najkasneje do konca leta 2019 dosežemo točno tisti cilj, da naj bi
               dosegli, da si ne bi zakonodajno prepovedali ali pa zapovedali delovanje gospodarske
               škode ali pa česarkoli. In potrebno je pa zagotoviti tiste osnovne vire za izvedbo,
               tako kot je bilo že rečeno, kompletno shemo 142 milijonov evrov v pravilni časovni
               dinamiki. Tako da v kolikor bi ta dikcija bila pripravljena, tudi zaradi lažjega
               razumevanja in tako naprej, mi ne vidimo neke težave v temu smislu.</p>
               <p>Prav tako tudi mogoče na vprašanje Zakonodajno-pravne službe glede 2. člena, ki
               govori o prenosu pravic SDH-ja, Vlade in tako naprej, ustanoviteljskih,
               upravljavskih<gap n="…"/> Mi smo razmišljali v temu vmesnemu času kar se pri delovanju infre o
               kateri se konkretno pogovarjamo v zadnjih pol leta ali pa enega leta pojavilo več
               vprašanj pri imenovanju nadzornega sveta, direktorja in tako naprej. In, ker bi lahko
               prihajalo do določenih nejasnosti smo takrat to predlagali. Danes so praktično vsi
               dokumenti usklajeni zato tudi ne, bom rekel, saj tukaj ste tudi sami predlagali
               črtanje tega člena. Tako da ni potrebno dodatno pojasnjevanje, ker so v vmesnem času
               bili drugi dokumenti tudi ustrezno tolmačeni in pojasnjeni. </p>
            </sp>
            <sp xml:id="SDT7-OZIOIP-nujna-23-2015-11-12.sp41">

               <speaker>PREDSEDNIK IGOR ZORČIČ:</speaker>

               <p>Hvala. </p>
               <p>Se bom še enkrat oglasil, bom malo pojasnil predloge amandmajev oziroma amandma
               Odbora za infrastrukturo, okolje in prostor.</p>
               <p>Se pravi, k 1. členu smo predlagali in k 2. členu usmeritve, ki jih je dala
               Zakonodajno-pravna služba. K 3. členu pa da se v 3. členu besedilo <q>"v letu 2019"</q>
               nadomesti z besedilom <q>"oziroma najkasneje do konca leta 2019"</q>. S tem želimo odpraviti
               nekatere pomisleke, ki so jih izrazili nekateri, da ta člen pravzaprav določba
               izgradnjo HE Brežice. Gospod Behin je lepo pojasnil prej, da namen tega člena ni v
               tem, da določa kdaj bo HE Brežice zgrajena ampak, do kdaj se bodo lahko črpala
               sredstva Sklada za vode. </p>
               <p>In po tej dikciji, ki smo jo zdaj dali se bo Sklad za vode črpal do izgradnje HE
               Brežice, najkasneje pa do leta 2019. Seveda mi upamo in si prizadevamo, da bi bila ta
               HE Brežice vključena prej.</p>
               <p>Torej, gre samo za to, d se odpravi ta nejasnost, ki je pravzaprav povzročila  nek, bom rekel, veliko
               nemira, češ, da ta 17.a člen določa izgradnjo za katero si bo država prizadevala šele
               čez tri leta, namesto da bi si prej. Jaz mislim, da je to besedilo nekako bolj jasno
               in je tudi prav, da smo se danes o tem pogovorili. Hvala.</p>
               <p>Zdaj, z vaše strani imamo tudi amandmaje pa mislim, da bo prišel še nek popravek<gap n="…"/>
               Kolega Lisec.</p>
            </sp>
            <sp xml:id="SDT7-OZIOIP-nujna-23-2015-11-12.sp42">

               <speaker>TOMAŽ LISEC (PS SDS):</speaker>

               <p>Hvala.</p>
               <p>V Poslanski skupini SDS bomo uradno tudi dali spremembo amandmaja, tako da se
               besedilo 3. člena spremeni, da se glasi, citiram: <q>"V 17.a členu se besedilo 31. 12.
               2015 nadomesti z besedilom 31. 12. 2016 za HE Brežice in do 31. 12. 2019 za HE
               Mokrice."</q> In tukaj je pika. Tako da bo nomotehnično tudi urejeno, da ne bo kakšnega
               problema.</p>
               <p>Kar se tiče pa ostalih amandmajev oziroma amandmajev, ki smo jih sedaj dobili na klop
               s strani poslanskih skupin koalicije se strinjamo z amandmaji k 1. in 2. členu. Imam
               pa sam osebno pomisleke glede amandmaja k 3. členu, h temu vašemu 3. členu da se ta
               tekst <q>"v letu 2019"</q> nadomesti z besedilom <q>"oziroma najkasneje do konca leta 2019"</q> in
               vaša obrazložitev je – točen konec izgradnje HE Brežice se v predlogu zakona časovno
               ne opredeljuje<gap n="…"/> kar mislim, da je problem, tako za nas poslance, verjetno pa sploh za
               koncesionarja in v temu vašem amandmaju se dogaja tisto, kar se dogaja z NRP-ji
               države, Hidroelektrarna Mokrice kar naenkrat spet čudežno izginjajo. Naš amandma pa
               natančno omejuje časovnico izgradnje Hidroelektrarne Mokrice tudi do konca leta 2019.
               Tako da, jaz upam, da ni kakšen skriti lapsus, da Hidroelektrarna Mokrice kar
               naenkrat spet niso v več nobenem zakonu, v nobeni proračunski postavki ali kje
               drugje. Samo to bi mogoče rad odgovor s strani ali ministrstva ali pa predlagateljev
               amandmaja. Pa upam, da ste usklajeni pri teh vaših amandmajih.</p>
               <p>Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp43">

               <speaker>PREDSEDNIK IGOR ZORČIČ:</speaker>

               <p>Bom dal besedo.</p>
               <p>Jaz se bom opredelil, bom pojasnil pomisleke, do vaših amandmajev<gap n="…"/> Vi določate 31.
               12. 2016 za HE Brežice ampak mi že zdaj vemo, da bomo stežka ulovili, morali ga pa
               bomo, rok za izgradnjo samo dela infrastrukture, to je tistega dela, ki je potreben
               za zagon hidroelektrarne, kaj šele ostalo. Zato je ta 31. 12. 2016 povsem nerealen,
               da bo še vse ostalo narejeno.</p>
               <p>Jaz mislim, da ni realen in da bomo spet popravili zakon, ta ZPKEPS, ki je bil vedno
               poln nerealnih datumov, ker se je vedno vse to prestavljalo.</p>
               <p>Zdaj, za HE Mokrice bi pa mogoče predlagal gospodu Barbiču, da nam pojasni kako on
               ocenjuje to zadevo glede časovnih dimenzij pa mogoče tudi glede načrtov podjetja HE
               SS. Hvala.</p>
            </sp>
            <sp xml:id="SDT7-OZIOIP-nujna-23-2015-11-12.sp44">

               <speaker>BOGDAN BARBIČ:</speaker>

               <p>Hvala.</p>
               <p>Bom najprej na to vaše vprašanje odgovoril, potem bi imel pa še ena dodatna
               pojasnila.</p>
               <p>Kar se tiče Hidroelektrarne Mokrice je realno za pričakovati, glede na terminske
               plane, da bi lahko glede na to, da se gradi približno 3,5 leta energetski del takšna
               hidroelektrarna bila izgrajena realno gledano tam do leta 2020. Seveda mi smo
               opozorili tudi v enem dopisu, da v takšnem primeru, če bi želeli držati ta rok leta
               2020 da je potrebno predhodno, že v letu 2016 v bistvu odkupiti določena zemljišča,
               ki so pogoj za pridobitev gradbenega dovoljenja. Mi v proračunu nismo našli te
               postavke, ki bi jo MOP dal notri za leto 2016, 2017 se pravi samo za odkupe zemljišč.
               Tako da se te številke in ti roki zelo kočljivi. Ne moreš sprejeti zakon, določiti
               rok, po drugi strani je pa proračun kjer ni predvidenih nobenih finančnih sredstev,
               ni NRP-ja notri in seveda tu gre za precejšnjo neusklajenost, kar se tega tiče. To je
               kar se tiče Hidroelektrarne Mokrice, jaz sem zdaj dobil tudi pojasnilo od MOP-a kaj
               je bil namen te spremembe ampak bi moral vseeno opozoriti, da je treba gledati
               osnovni zakon, da se točka 6.2 nanaša samo na objekte vodenja energetske
               infrastrukture, ali po domače rečeno na akumulacijski  bazen. Morali bi dodati še točko 2. člena
               točko 7. in 8., ker to je pa ostala infrastruktura. In tukaj prihaja do našega
               nasprotnega razumevanja<stage>(?)</stage>. Namreč, kompletna infrastruktura, to, kar Ministrstvo za
               okolje in prostor, nekako zahteva je zajeto v 2. členu, točki 6., 7. in 8. 17.a člen
               pa se nanaša samo na točko 6.2. v tem je poanta.</p>
            </sp>
            <sp xml:id="SDT7-OZIOIP-nujna-23-2015-11-12.sp45">

               <speaker>PREDSEDNIK IGOR ZORČIČ:</speaker>

               <p>Hvala. Mogoče gospod Behin.</p>
            </sp>
            <sp xml:id="SDT7-OZIOIP-nujna-23-2015-11-12.sp46">

               <speaker>LEON BEHIN:</speaker>

               <p>Mogoče samo še pojasnilo. Dejansko vsa infrastruktura, kaj je državna infrastruktura,
               ki bi se lahko iz različnih virov financiranja financirala je tukaj v različnih
               točkah opredeljena. Ključne infrastrukture seveda za zagon energetskega objekta je
               lahko vezana ali pa predvsem vezana na akumulacijski bazen, tako kakor ste sami
               povedali in v tej točki načeloma govori ta 6. točka 2. člena. Če pa jo natančno
               prečitamo piše na vse gor vodne in dol vodne ureditve, ki so vezane na dvig višine in
               polnjene akumulacijskega bazena, kar pomeni, da so pač tukaj notri tudi ureditve, ki
               niso strogo samo vezane na tisti strogi akumulacijski bazen, ki omogoča pretočnost
               preko hidrocentrale, zato da vi proizvajate električno energijo, ampak so vezane tudi
               nekaj dol vodne in gor vodne ureditve, zaradi tega, da to lahko poslujete. S tem, da
               vi v tistem času vseeno lahko, niso pa te ureditve dokončno urejene, ker tudi, če
               gledamo ostale infrastrukturne objekte, ki so se financirali iz sklada za vode,
               recimo konkretno zadnje hidrocentralna Krško, se še vedno izvajajo določene ureditve,
               zatravitve<stage>(?)</stage>, zemljiškoknjižne in tako naprej, ki so tudi upravičene tudi po 6.
               točki in se izvajajo kljub temu, da že obratuje in proizvaja električno energijo
               energetski del, jih bomo financirali tudi še v letu 2016. Mogoče tudi še kakšnega v
               letu 2017. Iz tega je pač naše razumevanje, da je širše, se pa strinjam, da v tistem
               delu, ko govorimo o 7. in 8. točki, o spremljajočih objektov funkcionalno povezanih,
               pa nikoli tudi roka tukaj notri nismo imeli, kajti ta 17.a člen je govoril samo o 6.
               točki tega člena, ne o 7. in tistem, in zaradi tega je tudi ne premikamo in je ne
               spreminjamo, ker vpliva drugi, praktično naš 1. člen, ko govorimo o rokih za
               dokončanje teh objektov vpliva na vse ostale točke iz 2. člena.</p>
            </sp>
            <sp xml:id="SDT7-OZIOIP-nujna-23-2015-11-12.sp47">

               <speaker>PREDSEDNIK IGOR ZORČIČ:</speaker>

               <p>Ugotavljam, da poslanca Marijana Dolinška po pooblastilu nadomešča poslanec Marko
               Ferluga. Želi še kdo besedo? Ne želi.</p>
               <p>Potem zaključujem razpravo. Prehajamo na razpravo in glasovanje o posameznih členih
               in vloženih amandmajih v okviru druge obravnave predloga zakona. Pardon, zaključujem
               razpravo. Prehajamo na glasovanje o vloženih amandmajih.</p>
               <p>Na glasovanje dajem predlog amandmaja, amandma odbora Poslanskih skupin SMC, Desus in
               SD k 1. členu. Želi kdo besedo? <stage>(Ne.)</stage> Prehajamo na glasovanje.</p>
               <p>Kdo je za? <stage>(16 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na amandma k 2. členu Poslanskih skupin SMC, Desus in SD. Želi kdo besedo?
               <stage>(Ugotavljam, da ne.)</stage></p>
               <p>Kdo je za? <stage>(17 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Pri 3. členu imamo dva amandmaja. Najprej glasujemo o  amandmaju poslanske skupine SDS. Če je ta
               amandma sprejet predlog za amandma odbora koalicijskih poslanskih skupin postane
               brezpredmeten. Torej, glasujemo o amandmaju poslanske skupine SDS.</p>
               <p>Kdo je za? <stage>(8 članov.)</stage> Kdo je proti? <stage>(9 članov.)</stage></p>
               <p>Amandma ni sprejet.</p>
               <p>Prehajamo na amandma k 3. členu koalicijskih poslanskih skupin. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Amandma je sprejet.</p>
               <p>Zaključili smo glasovanje o amandmajih.</p>
               <p>V sklad s prej sprejeto odločitvijo prehajamo na glasovanje o vseh členih predloga
               zakona skupaj. Želi kdo obrazložiti svoj glas? Ugotavljam, da ne.</p>
               <p>Glasujemo.</p>
               <p>Kdo je za? <stage>(? članov.)</stage> Kdo je proti? <stage>(?.)</stage></p>
               <p>Členi predloga zakona so sprejeti.</p>
               <p>S tem zaključujem drugo obravnavo Predloga zakona o spremembah in dopolnitvah Zakona
               o pogojih koncesije za izkoriščanje energetskega potenciala spodnje Save na matičnem
               delovnem telesu. Sprejeti amandmaji bodo vključeni v dopolnjen predlog zakona, ki bo
               sestavni del poročila odbora.</p>
               <p>Določiti moramo še poročevalca, ki bo poročilo odbora predstavil na seji Državnega
               zbora. Predlagam, da sem to jaz. Strinjate se.</p>
               <p>S tem zaključujem to točko dnevnega reda in 23. nujno sejo Odbora za infrastrukturo,
               okolje in prostor. <stage type="time">Seja se je končala 12 novembra 2015 ob 13.38.</stage>
               </p>
            </sp>
         </div>
      </body>
   </text>
</TEI>
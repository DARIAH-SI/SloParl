<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZEU-nujna-2-2014-09-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6A38064A0AEC810CC1257D510035AA39</idno>
               <idno type="custom" subtype="day">95EE8360A8E05B26C1257D570024808A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=95EE8360A8E05B26C1257D570024808A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-nujna-2-2014-09-17.OZZEU" n="2">
               <name>nujna seja</name>
               <date when="2014-09-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-nujna-2-2014-09-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-nujna-2-2014-09-17.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">2. nujna seja</stage>
            <stage type="date">(17. september 2014)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je pričela ob 10. uri. </stage>
            <stage type="mag"/>


            <sp xml:id="SDT7-OZZEU-nujna-2-2014-09-17.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice in spoštovani kolegi.</p>
               <p>Začenjam 2. nujno sejo Odbora za zadeve Evropske unije.</p>
               <p>Obveščam vas, da so zadržani in se seje ne morejo udeležiti naslednji člani odbora:
                  <stage type="mag"/><stage>(nadaljevanje)</stage> Karl Viktor Erjavec, njega
               bo zamenjal gospod poslanec Primož Hainz in lepo vas pozdravljam vse skupaj.</p>
               <p>Prehajam na določitev dnevnega reda seje odbora. In sicer, s sklicem ste prejeli tudi
               dnevni red. Ker v poslovniškem roku nisem prejel predlogov za njegovo spremembo, je
               določen takšen dnevni red seje, kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA,</title> in sicer <title>PREDLAGANJE KANDIDATOV ZA ČLANA EVROPSKE KOMISIJE.</title>
               </p>
               <p>Navedeno problematiko bomo obravnavali na podlagi zahteve Poslanske skupine SDS za
               sklic nujne seje odbora za dne 8. 9. 2014, ki je objavljena na spletni strani
               Državnega zbora s sklicem seje odbora.</p>
               <p>Na sejo odbora so vabljeni: gospod Jože Tanko, vodja poslanske skupine SDS v imenu
               predlagatelja, dr. Miro Cerar, ki ga lepo pozdravljam, predsednik Vlade, mag. Alenka
               Bratušek, predsednika Vlade RS, ki opravlja tekoče posle, ki se je opravičila, gospod
               Karl Viktor Erjavec, ki se je ravno tako opravičil; Državni sekretar, lepo
               pozdravljeni.; mag. Dejan Židan, minister za kmetijstvo in okolje, ki opravlja tekoče
               posle, ki se je tudi opravičil, in gospa Tanja Šabron, generalna sekretarka Vlade
               Republike Slovenije. Šarabon, se opravičujem. Med nami prav tako lepo pozdravljam
               gospo Natašo Goršek Mencin, vodjo Predstavništva Evropske komisije v Sloveniji.</p>
               <p>Lepo pozdravljeni vsi skupaj še enkrat, spoštovani gostje in spoštovani mediji.</p>
               <p>Besedo najprej dajem predlagatelju mag. Anžetu Logarju, če želi podati dopolnilo
               oziroma obrazložitev k zahtevi. Bi vas prosil, če…</p>
            </sp>
            <sp xml:id="SDT7-OZZEU-nujna-2-2014-09-17.sp2">

               <speaker>MAG. ANŽE LOGAR (PS SDS):</speaker>

               <p>Hvala, predsednik za besedo.</p>
               <p>Najprej lep pozdrav vsem prisotnim poslankam in poslancem, dobrodošli na tej izredni
               seji Odbora za Evropske zadeve. Z veseljem ugotavljam, da se je tega odbora udeležil
               tudi mandatar in najverjetnejši predsednik Vlade z jutrišnjim dnem, kar priča o tem,
               da je bila naša zahteva upravičena. Namreč, gre za eno od ključnih vprašanj v tem
               času v današnjem slovenskem političnem prostoru. Namreč, gre za eklatanten primer
               etike in morale, ki jo oziroma ki je dolžnost politike, da v težkih razmerah krize
               zagotavlja državljankam in državljanom Republike Slovenije. Z žalostjo ugotavljam, da
               med nami ni tiste osebe, ki je v bistvu povzročila razlog za današnje zasedanje, kar
               priča o tem, da s prepričanjem, da imaš pogodbo za 27 tisoč evrov že praktično v
               žepu, očitno se nehaš ukvarjati s ključnimi problemi oziroma z glavno dilemo, pred
               katero je danes Slovenija, namreč v katero smer bomo krenili. Ali v smer zlorabe
               vzvodov oblasti za svoje lastne politične interese ali v smer delovanja za skupno
               dobro, z medsebojnim poslušanjem, pogovarjanjem, iskanjem skupnih stališč, kar je
               bilo nenazadnje tudi rdeča nit predstavitvenega govora dr. Mira Cerarja pred poslanci
               Državnega zbora.</p>
               <p>Mi smo ta predlog, ki ga imate člani odbora in tudi vsi vabljeni pred seboj poslali z
               iskrenimi dobrimi nameni, predvsem zato, ker nekako v javnosti se je ustvaril vtis in
               splošno stališče,<stage type="mag"/><stage>(nadaljevanje)</stage> da je
               slovenska strokovna in politična javnost, razen z izjemo ene strančice usklajena
               glede tega vprašanja in da v tem pogledu ni razlik med opozicijo in pozicijo. V tem
               pogledu so bile tudi jasne izjave najvidnejših predstavnikov bodoče koalicije in tudi
               odhajajoče vlade, besede so šle celo tako daleč, da so govorile o nezakonitosti
               sklepa, kar je zagotovo neka ocena, posebej če prihaja iz prihajajočega in
               odhajajočega zunanjega ministra, stvar kjer morajo zazvoniti vsi alarmi. In ravno
               udeležba na današnji seji me prepričuje, da ste podobnega mnenja tudi vsi prisotni,
               kar priča o tem, da bo danes na tem odboru konstruktivna razprava z namenom iskanja
               takšne rešitve, ki bo v dobro vseh nas Slovenk in Slovencev.</p>
               <p>Tokratno imenovanje predstavnika Evropske komisije v Sloveniji je primer slabe
               prakse. Zaradi primerov slabih praks v preteklosti je zaupanje ljudi v politiko
               drastično upadlo, tudi na hearingih smo poslušali kandidate za ministre, kjer so
               govorili o tem kot o akutnem problemu in naloga politike v prihajajočem mandatu,
               predvsem je tukaj glavna teža na bodočemu predsedniku Vlade in na celotni koaliciji,
               da naredi vse, kar je v njeni moči, da se to zaupanje povrne v politiko. Vprašanje
               kandidata oziroma predloga Slovenije za predstavnika v Evropski komisiji, je
               vprašanje, kjer še nismo zamudili vlaka. In ker še nismo zamudili vlaka imamo možnost
               za popravni izpit oziroma če sem natančnejši, vlada ima možnost, priložnost in na nek
               način, glede na koalicijsko pogodbo obvezo za popravni izpit, da v nekem splošnem
               soglasju vseh političnih akterjev v Bruselj pošlje človeka, ki bo užival strokovno in
               splošno zaupanje javnosti ter politike in tako v prihodnji komisiji, ki se bo soočala
               s krucialnimi dilemami za našo skupno prihodnost v prihodnjih petih letih uspešno
               zastopa interese Slovenije v tej pomembni instituciji.</p>
               <p>Tokratni postopek imenovanja je poseben iz več razlogov, zaradi imenovanja vlade,
               zaradi proceduralnih zapletov, zaradi glasov proti, zaradi nasprotovanja bodočega
               predsednika Vlade, zaradi nasprotovanja bodoče koalicije. Tudi sam postopek, glede na
               to, da imenovanje ni šlo preko kadrovske komisije Vlade Republike Slovenije, da se je
               z odločitvijo hitelo, da smo priča izmotavanju generalnega sekretariata o tem, da ni
               šlo za sklep, ampak da je šlo zgolj za seznanitev, do tega, da javnost ne more priti
               do magnetograma tega zasedanja, do tega da se s problemom ukvarja protikorupcijska
               komisija in če se v Sloveniji ob tem, ko poznamo splošno situacijo v državi, kdorkoli
               še lahko postavi v bran takšnemu postopku določanja najvidnejših predstavnikov v
               institucijah Evropske unije, <stage type="mag"/><stage>(nadaljevanje)</stage>
               potem lahko rečem, da je koalicijska pogodba, ki je bila podpisana že dan pred
               nastopom nove Vlade mrtva.</p>
               <p>Ampak, jaz verjamem, da temu ni tako, zato smo predlagali nabor petih sklepov, ki
               odražajo stališča najvidnejših predstavnikov te koalicije in tudi strokovne javnosti.
               Zato mi dovolite, da jih na kratko povzamem.</p>
               <p>V prvem sklepu predlagamo, da se javnost seznani z magnetogramom 39. seje Vlade
               Republike Slovenije z dne 31. julija 2014, na kateri se je Vlada Republike Slovenije
               seznanila s predlogom za kandidate za člane Evropske komisije in do magnetogramov
               vseh sej Vlade Republike Slovenije, na katerih se je razpravljalo o kandidatih za
               člane Evropske komisije. O tem magnetogramu je bilo prelitega veliko črnila, glede na
               to, da gre za tako eklatanten primer domnevne zlorabe in kršitev zakona, ima javnost
               pravico vedeti kako se v vladnih sobanah sprejemajo odločitve in temu je tudi
               namenjena seznanitev javnosti s tem magnetogramom, kajti potem bodo vse
               interpretacije tistih, ki so zavoljo teh sklepov dobili osebno korist, bodisi
               potrjene bodisi zavržene.</p>
               <p>Kot drugi sklep smo predlagali, da predsednik Vlade Republike Slovenije dr. Miro
               Cerar kandidate za ministre predloži v imenovanje Državnemu zboru Republike Slovenije
               v najkrajšem možnem času, ker je v vmesnem času, torej mi smo ta predlog poslali 8.
               septembra do tega že prišlo, ta drugi sklep umikamo.</p>
               <p>In novi drugi sklep, prejšnji tretji sklep se glasi, da odbor za zadeve Evropske
               unije predlaga, da predsednik Vlade Republike Slovenije dr. Miro Cerar umakne predlog
               kandidatov predsednice Vlade, ki je v času predlaganja opravljala tekoče poslov mag.
               Alenka Bratušek, za člane Evropske komisije z dne 31. julija 2014 ter v najkrajšem
               možnem času oziroma najkasneje na 1. seji Vlade Republike Slovenije potrdi kandidata
               ali kandidate za člane Evropske komisije, ki izpolnjujejo pogoje po 17. členu Pogodbe
               o delovanju Evropske unije, tako da upošteva tudi kandidate, ki jih predlagajo
               stranke, ki so na volitvah v Evropski parlament dobile največje število glasov. V tem
               pogledu gremo naproti bodoči vladi in premierju. Glede na to, da smo s strani bodoče
               koalicije v parlamentarni dvorani večkrat slišali besede, apele za sodelovanje med
               koalicijo in opozicijo v skupno dobro, prepričani smo, da so bile te misli izrečne z
               resnim namenom, zato v ta pogled mi dajemo, torej kot opozicija dajemo prvi uradni
               predlog, da na podlagi tega ta odbor sprejme to stališče in potem da seveda tudi
               Vlada na podlagi tega se odloča in da sprejme sklep, ki ima nek širši konsenz v
               domačem političnem in strokovnem področju. Ne nazadnje, član Evropske komisije je
               član Evropske komisije 5 let, kar pomeni, da presega mandat ene vlade in je naša
               skupna zaveza in naš skupen cilj mora biti, da predlagamo tam ljudi, ki imajo
               najširšo možno podporo v slovenskem prostoru. To pa so besede tudi dr. Mira
               Cerarja.</p>
               <p>Kot tretjo točko predlagamo, da Odbor za zadeve Evropske unije Vladi predlaga, da v
               najkrajšem možnem času pripravi predlog <stage type="mag"/>
               <stage>(nadaljevanje)</stage> sprememb in dopolnitev Zakona o sodelovanju med Državnim zborom in
               Vlado v zadevah Evropske unije, ki bo v postopek odločanja vključeval Državni zbor
               Republike Slovenije kot neposredno voljen predstavniški organ vseh državljank in
               državljanov.</p>
               <p>S tem sklepom sledimo tudi določilu v koalicijski pogodbi, kjer jasno zapišete, da bo
               Vlada pripravila zakonsko ureditev, ki bo to podrobneje urejala. Ne želimo, da
               koalicija s predlogom zakona na nomotehnični ravni uredi ta problem, zgolj za to, da
               bo rekla, saj ta problem smo uredili v zvezi z imenovanjem tem nespodobnim
               samoimenovanjem, ki smo priča zdaj pa ne bo odreagirala češ, ni zakonske podlage.
               Menimo, da je potrebno k temu postopku nemudoma pristopiti in da je Odbor za zadeve
               Evropske unije tisti organ, ki lahko na temu področju sprejme neko splošno stališče
               in se na podlagi tega splošnega stališča, čeprav še ni preoblikovan v zakon tudi
               vzpostavi že takoj sistem dobre prakse, že pri temu imenovanju, časa je še dovolj. In
               na ta način potem to tudi v roku mandata zakonsko uredi.</p>
               <p>In, kot zadnji predlog, Odbor za zadeve Evropske unije predlaga, da predsednik Vlade
               Republike Slovenije, dr. Miro Cerar javnosti jasno pojasni razloge, zaradi katerih je
               spremenil stališče do podpore kandidatov za člana evropske komisije ter ali je sploh
               opravil telefonski pogovor z Jean-Claude Junckerjem in v celoti prestavil vsebino
               pogovora na temo evropskega komisarja, ki pripada Republiki Slovenije v roku treh dni
               od sprejema tega sklepa.</p>
               <p>V zvezi s tem zadnjim predlogom so se v javnosti porajale različne izjave, tudi še
               aktualnih ministrov o informacijah, ki prihajajo iz tujine imeli smo tudi izjavo
               gospoda Junckerja. Glede na to, da je med nami tudi dr. Cerar verjamem, da bo na licu
               mesta pojasnil zahtevo iz tega predloga sklepov in da se bomo lahko neposredno v tem,
               na seji tega odbora seznanili s podrobnejšimi informacijami. Toliko za začetek,
               hvala.</p>
            </sp>
            <sp xml:id="SDT7-OZZEU-nujna-2-2014-09-17.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za to obrazložitev.</p>
               <p>Besedo dajem predstavnikom Vlade in med nami še enkrat pozdravljam predsednika Vlade,
               kar izvolite, beseda je vaša.</p>
            </sp>
            <sp xml:id="SDT7-OZZEU-nujna-2-2014-09-17.sp4">

               <speaker>DR. MIRO CERAR:</speaker>

               <p>Hvala lepa gospod predsednik. Spoštovane članice, člani odbora, predstavniki medijev,
               lep pozdrav vsem skupaj.</p>
               <p>Torej naj najprej povem, da povrnitev zaupanja v politiko ni le stvar predsednika
               Vlade oziroma vladne koalicije, kot je rekel predstavnik predlagatelja. Povrnitev
               zaupanja v politiko je stvar vseh politikov tudi koalicije, opozicije, tudi lokalnih
               politikov, skratka vseh, ki opravljajo ta poklic in so ga dolžni opravljati v korist
               državljank in državljanov.</p>
               <p>Danes sem prišel na vaše vabilo za to sejo zgolj z enim namenom. Zgolj zato, da
               javnosti pojasnim nekatere zadeve glede imenovanja oziroma postopka imenovanja
               kandidatov za komisarko oziroma komisarja evropske unije in nikakor moja udeležba na
               tej seji ne priča o tem, da je zahteva za to sejo upravičena. O tem boste odločali
               poslanci.</p>
               <p>Sem pa izkoristil to priložnost, za katero se vam pravzaprav zahvaljujem, zato, ker
               se v javnosti žal pojavljajo mnoge informacije, domneve, ki so zavajajoče in zato
               menim, da je prav, da sem danes tukaj in tudi državljankam in državljanom, ki
               spremljajo to sejo, pojasnim za kaj v resnici gre.</p>
               <p>Torej, kot vest je rok za oddajo kandidature za evropskega komisarja potekel v času
               po predčasnih volitvah, ko sem torej bil nekaj časa še predsednik zmagovite stranke,
               potem pa še tudi, kot se temu delovno reče, mandatar za sestavo nove Vlade. Seveda pa
               v temu času in vse do danes, vse do današnjega dne, nimam<stage type="mag"/> <stage>(nadaljevanje)</stage> nobene pristojnosti, da bi kakorkoli lahko posegal v
               ta postopek določanja kandidatur oziroma postopek imenovanja evropskega komisarja. Ta
               postopek je v celoti v pristojnosti dosedanje in seveda tudi sedanje Vlade, ki
               opravlja tekoče zadeve. Kot pravnik, da tako rečem, pa tudi sedaj v tej vlogi
               ocenjujem, da je Vlada morala, da je Vlada gospe Alenke Bratušek morala v okviru
               opravljanja tekočih zadev sprejeti tudi odločitev glede kandidatov za evropskega
               komisarja, kajti tukaj je bila vezana na rok in če je rok nujen potem je potrebno
               takšno zadevo opraviti. Kljub temu pa sem, takoj po volitvah ocenil, da je prav, da
               kot predsednik stranke ki je dobila največjo podporo na parlamentarnih volitvah in
               kot mandatar za sestavo vlade, da torej v tej vlogi podam tudi predlog za najboljšega
               torej možnega komisarja, ki bi ga lahko Slovenija predlagala. Zato nisem imel nobenih
               formalnih pristojnosti vendar sem kljub temu v imenu naše stranke sporočil ta naš in
               moj predlog gospe Alenki Bratušek in torej celotni Vladi.</p>
               <p>Kot veste ga Vlada ni upoštevala pač pa je sprejela odločitev o kateri je bilo
               ravnokar govora, ko je določila listo treh kandidatov ali se vsaj o njej strinjala in
               jo poslala na naslov gospoda Junckerja v katerega pristojnosti je potem končno
               predlagateljstvo komisarja in komisarko.</p>
               <p>Zdaj, vi veste, da na temu seznamu treh kandidatov ni bilo našega kandidata ampak
               kljub temu, da se zavedam, da pravzaprav ni bilo prav, da stališče naše stranke ni
               bilo upoštevano, kajti pravzaprav bo kot je bilo rečeno v svojem petletnem mandatu
               komisarji Slovenije časovno deloval v času, ko bo delovala Vlada ki jo bomo
               predvidoma, če bom jutri za to dobil končno podporo vodil jaz. Torej, kljub temu, da
               je to sodelovanje med komisarjem, Evropsko komisijo in bodočo Vlado ključnega pomena
               prav za mene, sem pristal na dejstvo, da tukaj nimam pristojnosti in sem moral
               spoštovati odločitev, ki jo je sprejela Vlada.</p>
               <p>In nisem imel, to poudarjam, nobene pravne in druge možnosti, da v to posegam, čeprav
               ta odločitev ni bila po moji volji, po volji naše stranke in po naši izbiri. Zato sem
               čutil dolžnost, da kot bodoči predsednik Vlade pokličem gospoda Junckerja in mu o tem
               sporočim svoje stališčem. Nisem opravil dva pogovora in želim poudariti, da se mi zdi
               nekoliko neprimerno, da se v to dvomi. Če povem, da sem opravil dva pogovora z
               gospodom Junkcerjem to drži, to ni neresnica. In v prvem pogovoru sem mu sporočil, ob
               tem da sem mu najprej vljudno čestital za njegovo izvolitev in opravil nekaj seveda
               tistih uvodnih, bi rekel osnovnih pojasnil, sem mu pojasnil, da se zavedam, da ima
               pred seboj listo treh kandidatov iz Slovenije, da pa jaz, ki sicer nimam formalne
               pristojnosti, da v to posegam podpiram dva kandidata iz te liste. Odločil sem se, da
               izrazim v temu kontekstu podporo kandidatoma, ki prihajata iz vrst koalicijskih
               strank, gospodu Karlu Erjavcu in gospe Tanji Fajon.</p>
               <p>Tudi ta odločitev z vidika mene osebno in naše stranke ni bila optimalno, kot veste
               smo imeli drugega kandidata, po naši oceni najbolj kompetentnega pa vendar sem
               pristal na pravila igre, ki tukaj veljajo in sem ravnal v interesu države, torej
               podprl kandidata, ki sta bila legitimno in legalno nekako na tej listi.</p>
               <p>Gospod Juncker je to vzel na znanje pri čemer je pa izrazil, da ima sam tudi svoje
               razmišljanje o tem koga želi podpreti in da razmišlja tudi o tem, da bi, če bi lahko
               sam izbiral iz te liste povsem svobodno Sloveniji dodelil zelo visok položaj v
               Evropski komisiji in na tej točki se je najin prvi pogovor končal. Jaz sem vztrajal
               na podpori dvema kandidatoma vendar pa je potem prišlo do neke nejasnosti v kabinetu
               gospoda Junckerja in pri samem gospodu Junckerju ni bilo popolnoma jasno ali sva se
               sporazumela o tem kakšna je narava tega predloga, ki ga <stage type="mag"/> <stage>(nadaljevanje)</stage> je gospod Juncker prejel iz Slovenije. Zato je bil
               potreben še en razgovor in v temu razgovoru sem ponovil svoje stališčem, torej ga
               nisem spremenil, da podpiram dva kandidata, ki prihajata iz vrst koalicijskih
               partnerjev, da torej ne podpiram gospe Bratuškove. Seveda pa sem na izrecno vprašanje
               gospoda Junckerja ali je lista treh kandidatov veljavna, torej formalno veljavna
               lista, ki jo je predložila naša Vlada sem rekel, seveda to pa je tako. Vi imate pred
               seboj tri kandidate in temu ne morem oporekati in v temu smislu imate vi izbiro, jaz
               pa si želim, da bi bila izbira takšna, kot sem vam jo predlagal. To je bilo sporočeno
               gospodu Junckerju v drugem pogovoru. Torej, stališč nisem spremenil, samo razjasnila
               sva pravni status predloga.</p>
               <p>In, gospod Juncker je seveda v nadaljevanju kot veste sprejel odločitev, da podpre za
               kandidatko gospo Alenko Bratušek in ji namenil izjemno visok položaj, pomembno vlogo
               v Evropski komisiji. Mesto ene od podpredsednic oziroma podpredsednikov, in resor na
               področju energetske unije, torej energetskih virov in infrastrukture, povečanje
               energetske učinkovitosti, krepitev deleža obnovljivih virov, vzpostavitve enotne
               pogajalske opozicije EU do tretjih držav in tako naprej. In jaz ocenjujem, da je to
               za Slovenijo izjemno močan položaj v Evropski uniji. To govorim v času, ko še nisem
               predsednik Vlade, ko nimam nobenega vpliva na ta postopek, ki se zdaj dogaja ampak
               moram priznati, da me veseli, da je Slovenija dobila tako močan položaj. Pri tem
               moram tudi jaz, če želim ravnati državotvorno zanemariti svoje osebne strokovne ali
               politične preference do kandidata, kajti v interesu naše države je, nedvomno, da ima
               komisarja s čim močnejšim položajem in čim večjimi pooblastili, torej močnim
               resorjem.</p>
               <p>Seveda se zavedam, da mora biti komisar tudi kompetenten, vendar zdaj je zadeva o
               tem, torej pardon, odločitev o tem ali je komisarka, torej predlagana kandidatka za
               komisarko kompetentna ali ne v rokah gospoda Junckerja, evropskega parlamenta. To ni
               več v domeni Slovenije, kot se želi javno prikazati s strani nekaterih politikov ali
               medijev. O tem ne odločamo več mi tukaj, o tem odločajo oziroma je že odločil gospod
               Juncker in to in podlagi predloga Vlade, ki ni moja ali naša Vlada in o tem bodo
               prihodnji teden odločali na zaslišanjih v evropskem parlamentu evropski poslanci. In
               zdi se mi v nasprotju z demokratično kulturo in v nasprotju s slovenskimi interesi
               to, da se v Sloveniji spet pojavlja tisto, čemur smo priča že več let, neko
               tožarjenje medsebojno, tožarjenje Slovenije pred institucijami Evropske unije, češ
               poglejte kaj tukaj počnemo, kako smo nedorasli ne znamo to, ne vemo ono, počnemo to
               in drugo. To ni dostojno naše države. Zato da naša država še vedno izgublja ugled v
               mednarodnem prostoru, tudi Evropski uniji.</p>
               <p>In zato menim, da je potrebno zdaj upoštevati dejansko stanje, ki ni povsem po volji,
               kot sem rekel, niti meni kot mandatarju niti koaliciji niti opoziciji nikomur, pa
               vendar, je v interesu slovenske države in zato menim, da je prav, da se ta
               državotvorna drža zavzame tudi v temu odboru, v Državnem zboru in pa v Sloveniji
               nasploh.</p>
               <p>Tudi naši poslanci v evropskem parlamentu imajo vso možnost da tam s pozicije svojih
               strank, kar so že počeli in s pozicije poslanske funkcije vplivajo na izbor
               kandidatov za komisarje. Naj se udeležijo zaslišanj, naj izrazijo svoje mnenje na
               drugi način, preko strank, kot poslanci in naj na dostojen, legitimen način na to
               vplivajo ne pa da pišejo neka pisma tja in sem, se javno prerekajo in perejo takšno
               ali drugačno perilo iz Slovenije pred mednarodno skupnostjo.</p>
               <p>In, kot predsednik Vlade, če mi bo jutri zaupana ta vloga, če boste potrdili mojo
               ministrsko ekipo se bom v prihodnje absolutno zavzemal za takšno državotvorno držo.
               Mislim, da je to zelo pomembno.</p>
               <p>Torej, naj ponovim, sedanje stanje je zelo enostavno. Zadeva ni več v domeni te
               komisije, v domeni Državnega zbora ali Vlade, <stage type="mag"/> <stage>(nadaljevanje)</stage> zadeva je v domeni evropskih institucij. In zdaj moramo
               počakati ali bo preizkus kompetentnosti, torej usposobljenosti, gospa Alenka Bratušek
               prestala v Evropskem parlamentu. Vemo, da tam potekajo zelo zahtevna zaslišanja
               kandidatov in prepustimo to evropskemu parlamentu.</p>
               <p>Želim si torej, če zaključim, da se ta pravzaprav zgodba tukaj zaključi. Če se bodo
               pojavile nove okoliščine, bodisi da se pojavi nekaj, bi rekel, nenavadnega,
               nepredvidenega pri zaslišanjih v evropskem parlamentu, bodisi da se pojavi neka
               okoliščina v Sloveniji, ki bi lahko postavila pod vprašaj celotno zadevo, potem vam
               zagotavljam, da bo tudi moja Vlada to nemudoma obravnavala. Če bi se izkazalo da je
               kar koli v teh zadevah spornega bomo obravnavali, zanesljivo. Zdaj, ko je pa ves
               postopek že stekel do te faze kot sem jo opisala da je stvar na ravni EU in tukaj
               nimamo več o čemer pravzaprav odločati pa res predlagam, da se posvetimo našim
               problemom, tistim ki so zelo akutni, ki so našo državo pahnili v neko pozicijo, ki
               nima zadostnega ugleda, ni dovolj prepričljiva, smo v krizi. In zato se bom sam
               danes, jutri in v prihodnjih dneh posvečal tem problemom, problemom zagona
               gospodarstva, zmanjševanja brezposelnosti, konsolidacija javnih financ, predvsem tudi
               sanacija in preprečevanje bodočih naravnih, bi rekel, neprijetnosti kot so zdaj te
               poplave in plazovi, ki so tako hudo prizadeli dele naše dežele in to so naše teme.
               Poudarjam, če se bo zadeva odprla ponovno, kar bo nujno, da bomo obravnavali v tej
               fazi pa je nimamo odpirat zaradi nobenega razloga to ni smiselno in ni pametno in
               niti ni prav.</p>
               <p>Tako da, s tem bi zaključil to svojo predstavitev svojega stališča. Se zelo lepo
               zahvaljujem, da sem imel to možnost, da ga predstavim vam, spoštovanim poslankam in
               poslancem, tudi ne nazadnje slovenski javnosti in želim vam v nadaljevanju tvorno
               delo in sprejem pravih odločitev. Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, spoštovani predsednik.</p>
            </sp>
            <sp xml:id="SDT7-OZZEU-nujna-2-2014-09-17.sp6">

               <speaker>DR. MIRO CERAR:</speaker>

               <p>Se poslavljam, ker imam še druge obveznosti. Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp7">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa za vašo podrobno obrazložitev.</p>
               <p>Izvolite, replika.</p>
            </sp>
            <sp xml:id="SDT7-OZZEU-nujna-2-2014-09-17.sp8">

               <speaker>MAG. ANŽE LOGAR (PS SDS):</speaker>

               <p>Hvala lepa.</p>
               <p>No, glede na to, da so bile med predstavitvijo izrečene besede da je neprimerno, da
               se dvomi o pogovoru dr. Cerarja z gospodom Junckerjem naj samo navedem, da so te
               besede zapisane v glasilu Europe politics, št. 4923, z dnem 6. septembra, stran
               šestnajst kjer piše, da je kabinet Jean-Clauda Junckerja zanikal, da bi se
               Jean-Claude Juncker v zvezi s tem sploh govoril z dr. Cerarjem. Tako da, verjetno so
               njegove besede referirale na ta tekst in s tem predlagatelj nima nikakršne veze.
               Poleg tega pa je znana tudi izjava zunanjega ministra Karla Erjavca, ki je 5. 9. za
               Planet TV rekel, citiram "Moram pa reči, da iz Bruslja prihajajo informacije, da je
               dr. Miro Cerar podprl kandidaturo Alenke Bratušek." Verjamem torej, da te besede se
               nanašajo tudi na bodočega zunanjega ministra.</p>
               <p>Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp9">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Spoštovani predsednik Vlade, zunanjega ministrstva, želite besedo?</p>
            </sp>
            <sp xml:id="SDT7-OZZEU-nujna-2-2014-09-17.sp10">

               <speaker>GOSPOD _________:</speaker>

               <p>Jaz bi težko k temu kaj dodal lahko pa vam predočim časovnico in samo proceduro, kako
               je šlo vse do danes.</p>
            </sp>
            <sp xml:id="SDT7-OZZEU-nujna-2-2014-09-17.sp11">

               <speaker>PREDSEDNIK KAMAL IZIDOR SHAKER:</speaker>

               <p>Izvolite, gospod državni sekretar.</p>
            </sp>
            <sp xml:id="SDT7-OZZEU-nujna-2-2014-09-17.sp12">

               <speaker>GOSPOD _________:</speaker>

               <p>… Bolj jasno kako to poteka v skladu z določbami, ki so v pogodbi o Evropski uniji o
               imenovanju članov komisije. Torej, 15. 7. je bil za novega predsednika v Evropskem
               parlamentu izvoljen Jean-Claude Juncker in ta je kmalu po tej izvolitvi <stage type="mag"/> <stage>(nadaljevanje)</stage> pozval države članice, da mu do
               konca julija pošljejo oziroma imenujejo kandidate za komisarje in tako je Vlada 31.
               7. se je seznanila s predlogom, da se za kandidate za člana komisije, predsedniku
               predlaga tri kandidate. In Vlada je tudi pooblastila potem veleposlanika oziroma
               stalnega predstavnika Slovenije pri Evropski uniji, da ta predlog posreduje
               predstojnim institucijam in je tudi sklenila, da se s predlogom seznani Državni
               zbor.</p>
               <p>Lizbonska pogodba pa v členu 17., natančneje gre za sedmi odstavek tega člena, določa
               da Svet, najboljše da ga citiram: "Svet v medsebojnem soglasju z izvoljenim
               predsednikom sprejme seznam drugih oseb, ki jih predlaga v imenovanje za člane
               komisije". Torej drugih, v smislu ne predsednika ampak članov komisije.</p>
               <p>In v skladu s tem smo države članice v petek, 5. 9. je to bilo ob 10.50 od
               generalnega sekretariata sveta v pisni postopek prejeli predlog sklepa Sveta,
               sprejetega o medsebojnem soglasju z izvoljenim predsednikom komisije o sprejemu
               seznama drugih oseb za člane komisije in na seznamu je bila iz Slovenije predlagana
               mag. Alenka Bratušek. Rok za odziv je bil zelo kratek, do 16.00. Zdaj, razlog za tako
               kratek rok je po eni strni ta, da novi predsednik komisije do zadnjega ni prejel
               predloga kandidatke iz Belgije, vnaprej tudi niso bili javno znani kandidati z Danske
               in Nizozemske, ker sta ti dve državi imeli v mislih več kandidatov in glede na izbor
               oziroma dodelitev ustreznih portfeljev. Po drugi strani pa je bilo sklep potrebno
               sprejeti čim prej, zaradi nadaljnje časovnice potrditve nove komisije, za katero se
               je dogovarjal predsednik izvoljeni že predsednik komisije. In tako je Ministrstvo za
               zunanje zadeve bilo tisto, ki je moralo predložiti Vladi v postopek vso gradivo za
               pisni postopek o sprejemu omenjenega sklepa v tem najkrajšem možnem času, v katerem
               je bilo predlagano, da se Slovenija strinja z uporabo pisnega postopka in s sprejemom
               omenjenega sklepa Sveta. Mislim da je to tudi pojasnil kandidat za zunanjega ministra
               na hearingu.</p>
               <p>Gradivo je bilo uvrščeno na dopisno sejo Vlade, zdaj, če se Slovenija ne bi
               pravočasno odzvala na pisni postopek glede sprejema tega sklepa sveta bi bili edini,
               ki tega ne bi storili in bi na ta način v bistvu zaustavili cel postopek imenovanja
               nove komisije. Kajti, za uvedbo pisnega postopka je namreč potrebno soglasje držav
               članic, za potrditev, to je ta prvi del, da se sploh potrdi procedura. Za samo
               potrditev sklepa o seznamu oseb pa je potrebna v skladu s pogodbami kvalificirana
               večina.</p>
               <p>Torej, Slovenija bi v primeru blokiranja pisnega postopka sprožila obravnavo na prvem
               rednem zasedanju sveta oziroma, do tega bi samoumevno prišlo. To prvi naslednji redni
               svet pa je bil svet za konkurenčnost oziroma bo 25. 9.. S tem bi bila ogrožena
               časovnica za katero se je v parlamentu dogovarjal Jean-Claude Juncker. Ne bi pa mogli
               blokirati sklepa sveta za katerega je potrebna kvalificirana večina.</p>
               <p>Po potrditvi seznama kandidatov za člane nove komisije s strani Sveta. <stage type="mag"/><stage>(nadaljevanje)</stage> Postopek je bil zaključen potem
               isti dan 5. 9. zvečer. Je tako novi predsednik komisije v sredo 10. 9. predstavil
               svoj predlog članu komisije in razdelitve portfeljev. Kar naj časovnice za naprej.
               Konferenca predsednikov političnih skupin v Evropskem parlamentu in na svojem
               zasedanju 11. 9. določila, da bodo zaslišanja bodočih komisarjev potekala v tednu od
               29. 9. do 3. 10.. Konferenca predsednikov naj bi nato 9. 10. razglasila zaključek
               postopka zaslišanj 21. 10. pa naj bi potekalo končno glasovanje o celotnem kolegiju
               komisarjev na plenarnem zasedanju parlamenta. Za potrditev je potrebna navadna
               večina, to pomeni večina oddanih glasov. In, ko Evropski parlament odobri novo
               komisijo jo s kvalificirano večino formalno imenuje Evropski svet. To je zdaj
               formalnost postopka doslej in naprej kakršen je v skladu z določbami iz pogodbe o
               Evropski uniji.</p>
            </sp>
            <sp xml:id="SDT7-OZZEU-nujna-2-2014-09-17.sp13">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za ta pojasnila mag. Igor Senčar, državni sekretar na Ministrstvu za
               zunanje zadeve.</p>
               <p>Bi želela spregovoriti tudi vodja predstavništva Evropske komisije. Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp14">

               <speaker>GOSPA _____________:</speaker>

               <p>Ja najlepša hvala za besedo, spoštovani predsednik Odbora za zadeve EU. Spoštovani
               predsednik Državnega zbora, spoštovane poslanke in poslanci, predstavniki Vlade in
               drugi gostje. Najlepša hvala za vabilo na tole drugo nujno sejo Odbora za zadeve
               Evropske unije, ki je pravzaprav moje prvo srečanje z vami novimi predstavniki v tem
               odboru. Pa seveda tudi moje prvo srečanje z vsemi novimi poslanci v tem sklicu
               Državnega zbora.</p>
               <p>Naj zato ob tej priložnosti izrazim še naprej močno naklonjenost sodelovanja med
               Evropsko komisijo in nacionalnimi parlamenti in se veselim vseh skupnih srečanj
               bodisi z mano, bodisi s komisarji na formalni ravni. To se pravi na sejah pa tudi na
               tisti neformalni. Predstavništvo Evropske komisije v Ljubljani vam je vedno na
               voljo.</p>
               <p>Naj uvodoma. Na današnji seji bi lahko predstavila postopek. Predstavil ga je sicer
               že državni sekretar senčar zato naj opozorim, da lahko svojega, svoje pozicije
               govorim le s stališča, ki se tiče Evropske komisije in torej ne morem komentirati
               postopkov, ki se tičejo bodisi Evropskega parlamenta bodisi Evropskega sveta oziroma
               držav članic. Prav tako naj poudarim, da predstavništvo Evropske komisije predstavlja
               del služb Evropske komisije po sedanji ureditvi še vedno sodimo pod generalni
               direktorat za komuniciranje. Naše delo torej poteka pod vodstvom tekočega vodstva. To
               se pravi pod predsednikom Evropske komisije Jose Manuelom Barrosom, ki in preostalih
               27 komisarjev, ki do nastopa nove komisije v komisiji delujejo s polnimi pooblastili
               tako postopkov, ki so v do meni prihajajoče komisije oziroma izvoljenega predsednika
               neke vrste mandatarja za sestavo nove komisije seveda ne morem komentirati, ker niso
               v moji pristojnosti. Za vsa ta pojasnila je v Evropski komisiji ustanovljena tako
               imenovana tranzicijska skupina in pa ožja ekipa izvoljenega predsednika. To se pravi
               mandatarja za sestavo novega kolegija Evropske komisije. Če samo dodam k besedam
               državnega sekretarja. Postopek imenovanja Evropske komisije tokrat prvikrat poteka po
               vsem novem 17. členu pogodbe o Evropski uniji, ki je bil ustanovljen, ki je bil
               pravzaprav novo opredeljen s tako imenovano Lizbonsko pogodbo in je nadomestil tri
               prejšnje člene. Poteka seveda v več korakih, veliko bolje razdelano kot je dejal že
               državni sekretar ob upoštevanju volitev v Evropski parlament in pa po upravljanih
               ustreznih posvetovanjih. To je novost Evropski svet, torej s kvalificirano večino
               Evropskemu parlamentu predlaga kandidata za predsednika Evropske komisije. To se je
               zgodilo 26. oziroma 27. junija letos na vrhu. In na to tudi novost Evropski parlament
               izvoli kandidata za predsednika z večino svojih glasov. To kot je povedal državni
               sekretar je Evropski parlament storil 15. julija in od tega dne je, gospod Junkar
               postal izvoljeni predsednik in prejel mandat za sestavo nove komisije.</p>
               <p>Naslednji korak je bil storjen 5. septembra, ko <stage type="mag"/><stage>(nadaljevanje)</stage> so države članice sprejele sklep z imeni bodočih komisarjev in
               vsi te postopki za imenovanje komisarjev oziroma za imenovanje kandidatov za
               komisarje so v izključni pristojnosti držav članic. Zdaj smo pred zaslišanji v
               Evropskem parlamentu ravno včeraj je konferenca predsednikov odbora Evropskega
               parlamenta sprejela časovnico. To se pravi okvirni program zaslišal kandidatov za
               Evropsko komisijo iz držav članic, ki bodo potekala med 29. septembrom in 3. oktobrom
               in potem sledi ocena zaslišanj. Predzadnji korak v postopku vzpostavitve nove
               komisije pa je, da Evropski parlament z glasovanjem potrdi predsednika Evropske
               komisije, visokega predstavnika unije za zunanje zadeve in varnostno politiko ter vse
               člane komisije kot kolegi. Osemindvajseterica je torej potrjena v celoti. Zadnji
               korak po tej potrditvi kolegija kot je dejal državni sekretar pa je, da Evropski svet
               ponovno s kvalificirano večino imenuje Evropsko komisijo. Toliko o časovnici. Na
               voljo pa sem seveda za vsa dodatna vprašanja in še enkrat hvala za povabilo.</p>
            </sp>
            <sp xml:id="SDT7-OZZEU-nujna-2-2014-09-17.sp15">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za pojasnilo.</p>
               <p>Zdaj pa odpiram razpravo in dajem besedo članom in članicam odbora, poslankam in
               poslancem. Imamo tri prijave trenutno. K besedi vabim, gospoda Čuša, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp16">

               <speaker>ANDREJ ČUŠ (PS SDS):</speaker>

               <p>Hvala za besedo, gospod predsednik. Lep pozdrav vsem prisotnim.</p>
               <p>Zdaj kar se tiče imenovanja Evropskega komisarja s strani Slovenije je bila res
               pestra razprava na Odboru za zadeve Evropske unije že v prejšnjem mandatu, ko smo
               ugotovili, da seveda ima vsaka država članica svojo zakonodajo, svoj postopek
               predlaganja kandidata. In danes lahko zagotovo si trdimo, da ta postopek
               samopredlaganja Alenke Bratušek za mesto evropskega komisarja kaže na vse
               pomanjkljivosti zakonodaje s tega področja. Takrat smo na to opozarjali predvsem v
               poslanskih skupinah SDS, mislim, da tudi v Novi Sloveniji. In že takrat je prišla
               pobuda na Odboru za zadeve Evropske unije, da bi Evropskega komisarja predlagala
               zmagovalka Evropskih volitev. Mislim, da bi po eni strani to bilo najbolj korektno
               pošteno, saj bi morala biti volja ljudstva seveda primerno tudi upoštevana. Ampak ne
               prvič bo seveda volja ljudstva očitno poteptana in potem se tudi vsi čudimo zakaj je
               takšno zaupanje ljudi v politiko, če je pa njihov glas za katerega so prepričani, da
               bo slišan sploh ni slišan.</p>
               <p>O transparentnosti samega postopka samopredlaganja Alenke Bratušek sam ne bi rad na
               dolgo in široko govoril. Že dejstvo, da je magnetogram seje Vlade izginil oziroma, da
               ni dostopen pove vse po tej tragikomični situaciji v naši državi. In lahko se
               opravičeno vprašamo kje mi v 21. stoletju sploh živimo, da takšni podatki niso
               dostopni ali kar izginejo. Vsaj upam, da bo kdo, ki je zaposlen na generalnem
               sekretariatu Vlade zato odgovarjal. Je pa se seveda očitno nova koalicija odločila,
               da bomo v Bruselj poslali osebo, ki ne uživa podpore, ki je rekordno zadolžila mlade
               in prihodnje generacije, ki je v Stožicah vpila, da je Evropa banda lopovov in še bi
               lahko našteval. In s tem samo nekako sporočamo našemu ljudstvu, da ti delaj slabo,
               ker zato boš nagrajen. V naši politiki je žal tako bilo že prevečkrat in pretekla dva
               dni sem imel tudi nekaj srečanj s predsednikom podmladka Evropske ljudske stranke, ki
               se je mudil na obisku v Sloveniji. In je nekako sam bil ne, da presenečen ampak kar
               šokiran nad tem kar se dogaja in je nekako dajal o gospe Bratušek to, da vaše ideje
               sodijo v preteklost, preteklost v katero se naše mlade generacije sploh ne ozirajo.
               Seveda bi še lahko naprej citiral ampak se mi ne zdi smiselno na tej točki. Vseeno pa
               bi rad povedal še eno misel od nekaterih sovrstnikov katere sem slišal na terenu
               dobil tudi preko sporočil na socialnih omrežjih, in <stage type="mag"/><stage>(nadaljevanje)</stage> sicer, da politiki radi govorimo o izseljevanju mladih iz
               Slovenije ampak tokrat pa so mi rekli, da naj povem so sicer različnih političnih
               prepričanj, da ni nujno, da je vsaka izselitev iz Slovenije beg možganov. In veselilo
               me je, da se je gospod mandatar udeležil seje. To vseeno kaže, da ni nekako ignoriral
               tega vabila kot vsi njegovi kolegi, ki so bili povabljeni na to sejo in upam, da ne
               bo ignoriral državnega zbora v prihodnje, ko bomo ga seveda vabili na te seje odborov
               v Državnem zboru. Se pa sam pri sebi sprašujem kako naj sploh zdaj, gospodu Cerarju
               zaupamo ali pa verjamemo v njegovo avtoriteto, ko pa si sploh ne upa umakniti
               predloga za imenovanje Alenke Bratušek in poiskati nekoga drugega, ki bi bil verjetno
               bolj primeren. Kako naj potem verjamem v sposobnosti Mira Cerarja, da bo izpeljal ne
               vem kakšne vse reforme, če pa si tukaj ne upa sprejeti lahko rečem enega. Enega
               formalnega sklepa in predlagati kakšnega drugega kandidata, ki zaupa več, ki ima
               večja zaupanja ne samo politike ampak tudi prebivalstva.</p>
               <p>Postopek samopredlaganja Alenke Bratušek pa je bil, vsi verjetno veste obravnavan
               tudi na Komisiji za preprečevanje korupcije. V medijih smo sicer lahko razbrali
               ogromno člankov in namigovanj. En član odbora je tukaj govoril, da Alenka Bratušek ni
               Janez Janša ampak sicer ne vem na podlagi česa ampak dejstvo pa je, da, gospa
               Bratušek še do danes ni dvignila pošte kjer je mnenje Komisije za preprečevanje
               korupcije. In tukaj sprašujem prav vsakega kaj bomo storili v primeru tega, če bo
               Komisija za preprečevanje korupcije ugotovila nepravilnosti ali pa kršenje
               zakonodaje. Že tak lahko rečem se nam marsikdo smeji, zdaj pa še se nam bodo bolj. Se
               strinjam z besedami, gospoda Cerarja, da je resor katerega smo v sklopu Evropske
               komisije dobili oziroma za nas predvidenje dober, odličen. Definitivno pa kandidatka
               za to mesto ni odlična oziroma primerna. In s takšno mlačno politiko zagovarjanja
               samopredlaganj v politiki bomo izgubljali ogled mednarodni javnosti kot tudi zaupanje
               Slovenk in Slovencev še naprej. Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp17">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. K besedi vabim podpredsednika Odbora za zadeve EU, gospoda Jožefa
               Horvata. Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp18">

               <speaker>JOŽEF HORVAT (PS NSi):</speaker>

               <p>Hvala za besedo, gospod predsednik. Spoštovane kolegice, spoštovani kolegi,
               spoštovani odlični gostje. Vse vas prav lepo pozdravljam. Sem res vesel in hvaležen,
               da imamo tako dobro zasedbo med vabljenimi danes. Hvaležnost gre tudi dr. Miru
               Cerarju.</p>
               <p>Mi smo danes na popravnem izpitu, natanko po 4 mesecih delamo popravni izpit. Jaz
               seveda mislim na sejo odbora tega odbora, Odbora za zadeve Evropske unije, ki jo je
               zahtevala poslanska skupina Nova Slovenije krščanskih demokratov in Ljudska stranka.
               O tej seji je govoril tudi kolega Čuš. Obžalujemo, da takratna koalicija ni sprejela
               niti enega sklepa in danes smo dobili kazen. Na žalost celotna Slovenija je dobila
               kazen in glejte mene je sram, ko govorimo o postopkih na kakšen način mi delegiramo
               naše ljudi. Na eminentnejše funkcije evropskih institucij. Imamo danes na eni strani
               tehtnice to kar smo dobili, to je podpredsedniško mesto. Torej je podpredsednica
               Evropske komisije zadolžena za energetsko unijo in, ko to gledam rečem bravo
               Slovenija in bravo Evropska unija. Ko to gledam vidim in čutim in moral bi se
               evroskepticizem v Sloveniji zmanjševati. Ko na drugi strani tehtnice pa dam, bom zdaj
               rekel najprej podčrtal postopek oziroma postopke po katerih je, gospa Alenka Bratušek
               prišla do te funkcije, ki jo bo po moje gotovo zasedla. Potem pa je ta ista persona
               dejansko zedinila celotno Slovenijo in ta celotna Slovenija je zdaj proti njej. Razen
               par posameznikov, ki bodo seveda osebno profitirali<stage type="mag"/><stage>(nadaljevanje)</stage> materialnem smislu, če bodo postali njeni sodelavci. Jaz ne
               bom zdaj špekuliral ali je Alenka Bratušek prava ali ne. Ob tej špekulaciji gospe in
               gospodje danes pomurski kmet, ki mu je utonil letošnji predelek ali pa zgnil na
               njivah nima nič od teh špekulacij nima nič. Zaradi tega se danes v tem trenutku tudi
               nihče ne briga. Nihče v tej državi razen gasilcev, Karitasa, Rdečega križa in hvala
               bogu in zahvala moja tudi slovenske vojske. Nihče drug. Ampak to je zdaj drugo
               poglavje čeprav je, se strinjam z dr. Cerarjem to so zdaj teme. Pa morda samo še to
               povem, če se zdaj postavim v vlogo predsednika komisije Jean-Claude Junkerja, ki je
               iz Slovenije dobil trojko. Karel Erjavec, mag. Alenka Bratušek, Tanja Fajon to bi naj
               Vlada sprejela po postopkih, ki so danes problematični. Kaj zdaj, gospod Junker naj
               izbere ali naj državo članico diskreditira, naj vrne nazaj in reče glejte niso mi
               všeč ta imena iz teh in teh razlogov. In on je izbral po znanih kriterijih, da jih ne
               bom ponavljal. Čeprav tudi stranka kateri pripada Nova Slovenija, krščanski demokrati
               smo gospodu Junkarju pisali in ga opozarjali. Opozarjali, da v Sloveniji ni ravno
               navdušenja nad izbiro, gospe Alenke Bratušek in, da naj razmisli. Ampak katero smer
               bodimo pošteni pa naj razmisli. Mi smo kot rečeno 16. maja res je, da je bil čas
               volilne kampanje za volitve Evropski parlament imeli sejo odbora zdaj Evropske unije
               kot rečeno na zahtevo Nove Slovenije in Ljudske stranke, Slovenske ljudske stranka
               praktično identično točko dnevnega reda. Takratna točka dnevnega reda je bila
               imenovanje člana Evropske komisije iz Republike Slovenije. Kaj smo mi želeli.</p>
               <p>Da najprej povem to, da sem sam v mesecu aprilu pri našem raziskovalno
               dokumentacijskem sektorju, ki je odličen sektor. To je informacija za nove poslanke
               in poslance. Sem naročil primerjalni pregled z naslovom imenovanje kandidatov za
               funkcije v institucijah Evropske unije. Odlična primerjava, koristna vendar z eno
               napako. Ker je zastarela, ker mi vemo, da je 1. 1. 2009 začela veljati Lizbonska
               pogodba. Zato zdaj vidim enega od sklepov, predlaganih sklepov, da bi naročili novo
               raziskavo. Potem nas bo še bolj sram kako smo mi imenovali komisarko iz Republike
               Slovenije. In tukaj v tej, tem primerjalnem pregledu je recimo zelo jasno napisano
               kako naši severni sosedi, Avstrijci izbirajo konkretno komisarja iz Avstrije, da
               Vlada ime predlaga njihovemu Odboru za zadeve Evropske unije, ki ga imenuje glavni
               odbor …/nerazumljivo/… in ime uskladijo. To je parlamentarna demokracija. Vlada mora
               ime uskladiti v avstrijskem parlamentu. In naj spomnim na tiskovno konferenco, ker
               sem res takrat te zadeve zelo podrobno spremljal. Zdaj žal že pokojna predsednica
               avstrijskega parlamenta Barbara Pramer je na tiskovni konferenci 19. maja zahtevala,
               če bo njena stranka, Social demokratska stranka SPO zmagala na evropskih volitvah ona
               zahteva, da bo ta stranka predlaga kandidata za komisarja iz Avstrije. Enako je
               govoril tudi, gospod Martin Šulc za Nemčijo. In povedal, če bo SPD v Nemčiji zmagala
               na volitvah v Evropski parlament bo on zahteval, da bo SPD predlagala komisarja iz
               Nemčije. Seveda je to v domeni vlad, nacionalnih vlad ampak, če imamo in države kjer
               je <stage type="mag"/><stage>(nadaljevanje)</stage> prava parlamentarna
               demokracija. Tam ima zadnjo besedo parlament. Še toliko bolj, ker je zdaj že v
               veljavi Lizbonska pogodba, ki daje nacionalnim parlamentom večjo moč. Jaz sem vesel,
               da to dr. Miran Brglez, predsednik Državnega zbora razume in verjame in vem, da bo v
               tem duhu tudi ravnal. Zakaj je bil naš, zakaj smo mi sklicali takrat sejo 16. maja,
               torej 37. nujno sejo to se, da videti na portalu Državnega zbora. Torej mi smo se
               sklicevali na sedmi odstavek člena 17 pogodbe o EU, ki pravi. Ob upoštevanju volitev
               v Evropski parlament in po opravljenih ustreznih posvetovanjih Evropski svet s
               kvalificirano večino Evropskemu parlamentu predlaga kandidata za predsednika
               komisije. Evropski parlament izvoli tega kandidata z večino svojih članov. Če ta
               kandidat ne dobi zahtevane večine, Evropski svet v 1 mesecu s kvalificirano večino
               predlaga novega kandidata, ki ga Evropski parlament izvoli po istem postopku.</p>
               <p>In mi smo želeli, da bi po smiselni analogiji uporabe sedmega odstavka člena 17.
               pogodbe o Evropski uniji in v smislu zagotavljanja čim večje demokratične
               legitimnosti in preglednosti smo predlagali, da bi Odbor zadeve Evropske unije
               sprejel dva sklepa, ki sta šla v tej smeri, da bi dejansko zmagovalka evropskih
               volitev v Republiki Sloveniji imela le neko besedo pri oblikovanju kandidata, imena
               za kandidata za člana Evropske komisije iz Republike Slovenije. In hkrati, da bi
               Vlada naj po avstrijskem zgledu, da bi Vlada naj prišla s tem pred svojim predlogom.
               Torej po predhodnih konzultacijah z zmagovalkami ali zmagovalko evropskih volitev, da
               bi naj Vlada prišla po soglasje na ta odbor glede imena za kandidata za člana
               Evropske komisije iz Republike Slovenije. V nekem trenutku je razprava kazala, da bo
               vsaj ta drugi del, da bo vsaj ta drugi sklep sprejet ampak potem je nekdo nekoga
               poklical in je takratna koalicija žal zavrnila vse te sklepe. Morda je ta zavrnitev
               že bila sestavni del scenarija. Ampak jaz kot rečeno o scenarijih danes ne bom
               špekuliral, ker od tega državljanke in državljani nimamo nič.</p>
               <p>Mi smo potem sejo prekinili, ker je bil očitek češ preblizu so evropske volitve. Res
               med 16 in 25. majem sem jaz osebno ta očitek tudi sprejel in tudi sam glasoval zato,
               da sejo prekinemo in smo jo potem nadaljevali 6. junija. Vmes sem pisal predsednici
               Vlade in sicer 29. maja po volitvah sem ji pisal, kjer ji najprej čestitam, pišem
               takole. Dovolite mi, da vam uvodoma izrečem vse priznanje, ker ste na neformalnem
               zasedanju voditeljev držav in vlad 27. maja 2014 v Bruslju podprli stališče, da naj
               gospod Jean-Claude Junker kot kandidat Evropske ljudske stranke, najmočnejše skupine
               v novo izvoljenem Evropskem parlamentu prvi poizkus izbrati večino za predsednika
               Evropske komisije. To je predsednica res, to stališče zastopala, kar pomeni, da je
               predsednica razumela duha Lizbonske pogodbe, da je razumela. In jo potem v
               nadaljevanju prosim, da nam Vlada do prvega nadaljevanja 37 nujne seje, ki bo 6. 6.
               posreduje informacije z ustreznimi pravnimi podlagami kako ta postopek dejansko
               poteka v Republiki Sloveniji. Torej želeli smo na tem odboru postopek kako poteka ta
               postopek ter kakšen je na to način seznanitve sveta s slovensko odločitvijo. Gospa
               Alenka Bratušek mi je odgovorila 3. junija in seveda pričakovano zapiše, da Slovenija
               sicer nima formalnega predpisa, ki bi opredeljeval očitno pravno podlago za
               imenovanje <stage type="mag"/> <stage>(nadaljevanje)</stage> kandidata za
               evropskega komisarja oziroma komisarko. Gre za premišljeno politično dejanje
               izvršilne oblasti, ki je predpogoj za izpeljavo postopka urejenega v mednarodni
               pogodbi. Postopek imenovanja člana, članice nove sestave Evropske komisije torej
               sledi uveljavljeni praksi, ki je od vstopa v Evropsko unijo nismo spreminjali. Torej
               to zapiše predsednica vlade in pozablja, da je, ponavljam, 1.1. 2009 začela veljati
               Lizbonska pogodba.</p>
               <p>Zanimivo je, da v tem času ko se v peskovniku Slovenija ukvarjamo z nesrečno izbiro
               kandidatke za komisarko iz Republike Slovenije, ko se ukvarjamo z nesrečnimi
               nečednimi in nemoralnimi postopki, da pravzaprav vsi pozabljamo kdo je zmagal na
               evropskih volitvah v Republiki Sloveniji. Zmagale so pravzaprav, res prava zmagovalka
               je SDS, drugače pa v kontekstu evropskih političnih grupacij pa je zmagala EPP, to so
               SDS, NSi in SLS. Pet poslank in poslancev imamo v tej grupaciji iz Republike
               Slovenije, trije so iz ostalih grupacij, za vse ta trenutek pravzaprav ne vem v
               katero politično grupacijo spadajo. In zato govorim, gospe in gospodje, o popravnem
               izpusti. Se pravi mi smo to temo imeli pravi čas na mizi, na iniciativo poslank in
               poslancev, vlada je to zavrnila in danes smo tukaj kjer smo. Nekatere, očitno bolj
               demokratične države, so to uredile na demokratični način, tudi naši južni sosednje,
               pa če je to komu všeč ali ne. Oni so seveda kot najmlajša članica Evropske unije
               spremenili, takoj so spremenili zakon oziroma mu bodo morda že v osnovi tako zapisali
               v duhu Lizbonske pogodbe, kjer prav tako mora vlada priti v Sabor oziroma na njihov
               Odbor za zadeve Evropske unije, pridobiti mnenje, tudi kandirat, konkretno gospod
               Neven Mimica je bil poklican na zaslišanje na Odbor za zadeve Evropske unije, dobil
               pozitivno mnenje, to poročilo je šlo nazaj na vlado in vlada je potem to ime
               sporočila gospodu Jean-Claude Junckerju pri nas pa vse drugače in smo v začaranem
               krogu in ne najdemo izhoda. Najboljše bi bilo, da bi res to poglavje čim prej
               zaključili in si želeli, da tako nebi bilo nikoli več ampak da bi bilo v prihodnje
               tudi glede imenovanja drugih ljudi iz Republike Slovenije na druge eminentne pozicije
               v evropskih inštitucijah. Tukaj moramo zelo hitro, se strinjam, spremeniti Zakon o
               sodelovanju med Državnim zborom in vlado v zadevah Evropske unije, da bi te postopke
               dejansko naredili transparentne, pregledne in predvsem demokratične. Hvala lepa
               gospod predsednik.</p>
            </sp>
            <sp xml:id="SDT7-OZZEU-nujna-2-2014-09-17.sp19">

               <speaker>PREDSEDNIK KAMAL IZIDOR SHAKER:</speaker>

               <p> Hvala podpredsednik.</p>
               <p>Besedo dajem Matjažu Nemcu.</p>
            </sp>
            <sp xml:id="SDT7-OZZEU-nujna-2-2014-09-17.sp20">

               <speaker>MATJAŽ NEMEC (PS SD):</speaker>

               <p>Hvala lepa za besedo gospod predsednik Državnega zbora, predstavniki vlade,
               predstavnik Urada predsednika republike in gospa vodja predstavniške Evropske
               komisije v Sloveniji.</p>
               <p>Ko danes tukaj sedimo opažam, da sicer imamo več skupnih pogledov, kot različnih. Vsi
               vemo, da naj bi v teh postopkih prišlo do določenih anomalij. Skupen cilj je, da se
               ta anomalija odpravi. Je pa pogled na pot mogoče da različna. Verjamem, da bo tudi v
               naslednjih zasedanjih te komisije oziroma odbora moč popraviti te naše napake.</p>
               <p>Naj omenim samo, kot prvo, znani so postopki vodenja imenovanja v Evropski komisiji.
               Vemo, da gospod Juncker je opravil svojo izbiro, ki jo je utemeljil na svoj način,
               tako kot je tudi uvodoma predsednik vlade omenil, tukaj je bolj malo za kaj dodati.
               Lahko samo komentiram kako so se postopki z naše strani vodili. Vsi vemo, da nam je
               bilo večkrat sporočeno, da je tu zaželeno, da je predstavnica <stage type="mag"/> <stage>(nadaljevanje)</stage> ženskega spola. Če se le da smo potem kasneje
               ugotovili, da bi pa šla to iz vrst socialistov oziroma liberalcev. Mislim, da
               nekdanja premierka oziroma zdajšnja premierka v odstopu je vodila postopke na tak
               način, da je prišlo postopoma do izraza, da so resnično v prednosti ženske. Jaz bi tu
               poudaril, da mi smo suverena država, in to ni razlog zaradi katerega bi bilo to nujno
               narediti. Mislim, da gospod Juncker je tisti, ki se mora s temi stvarmi ukvarjati, ni
               bila naša nuja, da se predlaga ženskega spola. Postopki doma so pač nejasni. To vemo
               vsi zaradi tega, ker so se določene prakse vpeljale tekom zgodovine naše države in
               vsi skupaj ponovno, tukaj se strinjamo, bo potrebno najti pravo pot. Ali je to v
               okviru zakona o sodelovanju med Vlado in Državnim zborom ali pa na kakšen drug način.
               Mislim, da bo tudi predmet pogovora v okviru te naše komisije in še kje drugje.</p>
               <p>Naj omenim samo to, vaše predloge oziroma nekateri predlogi so bili omenjeni, da bi
               na nek način bilo modro, če bi pripadalo to imenovanje zmagovalcev na evropskih
               volitvah. Naj omenim samo to, da volivci so dobili jasno informacijo koga naj volijo.
               Volivci so volili predstavnike v Evropskem parlamentu, niso pa volili predstavnika v
               Evropski komisiji. Jaz bi se tukaj mogoče izognil glede na rezultat zdajšnjih
               volitev, da bi se opredelil za to rešitev. Se lahko pa najde tudi rešitev v okviru
               praks, bom rekel, imenovanja varuhinje človekovih pravic, imenovanju predsednika
               Računskega sodišča in tako naprej. Tudi to je alternativa.</p>
               <p>Predlogi bodo danes prišli absolutno v tej smeri, da se pripravi neka mednarodna
               primerjalna analiza, kako se to počne v drugih državah. Naj samo opozorim na to, da
               to najverjetneje ne bo neka analiza, ki bo zelo draga in bo bremenila račun, ampak
               mislim, da ni težko spraviti na list papirja neko primerjavo sosednjih držav oziroma
               evropskih držav brez nobenih stroškov. Jaz to razumem kot neko seznanitev, kot
               delovno gradivo, zato da se bomo pri tem lažje odločali kako naprej.</p>
               <p>Pogrešal sem uvodoma v nagovoru predsednika Vlade oziroma zdajšnjega še mandatarja,
               da bi se mogoče dotaknil vprašanja odločitve KPK-ja. Vsi vemo,da je to nek mejnik, ki
               bo botroval nadaljnjim našim postopkom. Kaj bo pomenilo v kolikor bo KPK izrazil
               negativno oziroma kaj bo pomenilo v kolikor bo to izrazilo pozitivno mnenje. Povedano
               je bilo, da je Alenko Bratušek doletela izjemno pomembna funkcija. Kaj to pomeni za
               Slovenijo glede na prakso ima vsak svoje mnenje. Jaz osebno mislim, da smo se z
               nekdanjim komisarjem bore malo lahko pomagali v naši državi, ampak saj pravim, to
               prepuščam lastni presoji in bo samo stvar bodoče komisarke, če bo potrjena, kako se
               bo vključila v sodelovanje za Vlado Republike Slovenije. Odločitev KPK bo mejnik kaj
               bomo vsi skupaj naredili, kakšni bodo nadaljnji postopki, ali bo prišlo do menjave
               komisarke ali pa ne. Kaj bo to pomenilo? Ali bo mogoče gospod Juncker potem nam
               predlagal nek drug resor? Ali je to dobro ali slabo bomo videli. Dejstvo je, da vse
               to je pred nami. Jaz bi tukaj samo pozival k temu, da sledimo skupen cilj, ne glede
               na to, da vidimo, da iščemo različne poti. Toliko z moje strani zaenkrat. Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp21">

               <speaker>PREDSEDNIK KAMAL IZIDOR SHAKER:</speaker>

               <p>Repliko ima gospod Horvat, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp22">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Morda samo pojasnilo. Mislim, da je kolega Matjaž
               Nemec mislil mene, ko je pravil, da so volivci na evropskih volitvah volili
               predstavnike Evropskega parlamenta. To je res. Ne pa komisarja. To drži. Ampak na
               glasovnici, če so ljudje obkrožili, recimo, kandidata gospoda Lojzeta Peterleta so
               volivci vedeli, da je on v politični grupaciji EPP<stage>(?)</stage>, saj je bil logo, in so volivci
               tudi vedeli, če bo EPP<stage>(?)</stage> najmočnejša politična grupacija v evropskem parlamentu bo
               potem EPP predlagal za predsednika Evropske komisije Jean-Claude Junckerja. Saj to se
               je vedelo. In mi ves čas govorimo o aplikaciji sedmega odstavka 17. člena na izbiro
               in o analogiji na izbiro komisarja iz države <stage type="mag"/>
               <stage>(Nadaljevanje)</stage> članice. O komisarjih pravzaprav kako se v državah članicah izbira
               evropska pogodba, normalno da ne govori. To je stvar našega notranjega reda. Tako da,
               hvala.</p>
            </sp>
            <sp xml:id="SDT7-OZZEU-nujna-2-2014-09-17.sp23">

               <speaker>PREDSEDNIK KAMAL IZIDOR SHAKER:</speaker>

               <p>Replika na repliko ni mogoča.</p>
               <p>Besedo dajem gospodu… Kako? OK. Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp24">

               <speaker>GOSPOD ______:</speaker>

               <p>Bom čisto na kratko. Jaz razumem vaše pomisleke, ampak dejstvo je, da igre, pravila
               igre niso znana v naprej, zato opozarjam, da v bistvu moramo najprej urediti postopke
               in potem bomo lahko o tem razpravljali kaj je prav in kaj ne.</p>
               <p>Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp25">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospodIvan Božič.</p>
            </sp>
            <sp xml:id="SDT7-OZZEU-nujna-2-2014-09-17.sp26">

               <speaker>IVAN BOŽIČ (PS SMC):</speaker>

               <p>Najlepša hvala za besedo, predsedujoči. Spoštovani kolegi!</p>
               <p>Sedaj tako, imam ene par točk, če jih na kratko povzamem, podal bom en kratek
               komentar na enega izmed predlogov SDS. Potem nekaj naših predlogov, ki so mimogrede
               tudi v sozvočju nekako z vašimi oziroma konkretneje s četrtim, ki ga je podal SDS, pa
               tudi še morda en manjši komentar na koncu. Tako, da zdaj kar se tiče tega prvega
               sklepa, ki je bil predlagan, to je predvideno, da bi naš odbor zahteval javen dostop
               do magnetograma, se pravi te seje, ki ga nekako morda označujete kot nek izvirni
               greh, pa potem vseh, tudi drugih sej Vlade, na katerih se je razpravljalo o tej temi,
               in da bi se to nekako predočilo javnosti oziroma nam vsem. Jaz se ne bi samo
               konkretno na to zadevo, bi morda konkretno nekoliko širši vidik. Se pravi, kot jaz
               razumem, je tukaj Vlada po tem sestanku seznanila javnost s tem kaj so se tam
               dogovorili. Sedaj kako so do tega prišli, jaz upam in verjamem v to, da je šlo pač za
               nek demokratičen proces znotraj Vlade, so prišli do nekega končnega zaključka in s
               tem tudi ostale seznanili, kar potem je za seboj potegnilo določene posledice. V
               Sloveniji imamo trenutno pristojni organ, ki se s tem ukvarja. Prej ste omenili tudi
               KPK. Verjamem, da imajo oni dostop do vseh teh podatkov, da se bodo lahko na podlagi
               tega tudi ustrezno odločili, dali eno svoje mnenje in vsaj moje mnenje je, da sedaj v
               konkretnem primeru, če bi šli zdaj vse te stvari dajati v javnost, pa doživi še kaj
               drugega, mislim da v tem trenutku bi to morda pripomoglo zgolj k nekemu ustvarjanju
               enega še bolj konfliktnega ozračja, ki pa mislim, da ni nekako konstruktivno. Tudi v
               luči tega kar je prej dr. Cerar omenil, kako bi bilo primerno tem stvarem streči.</p>
               <p>Druga zadeva, ki se tiče potem predloga nekaterih naših sklepov. Tukaj je že kar
               dobrodošlo, gospod Horvat je omenil, mislim da Hrvaško, Avstrijo, itn. Tudi je omenil
               en dokument, ki so ga že zahtevali, s katerim sem tudi nekako seznanjen. Zelo dobra
               zadeva. Se strinjam. Opozoril je tudi že na eno pomanjkljivost ravno iz tega in je
               tudi lepo napeljal, da mi predlagamo en sklep tukaj, da bi se pripravila še ena
               takšna raziskava, ki bi se konkretno ukvarjala ravno s primerjavo teh postopkov,
               zaradi tega, ker tam je nekako morda malo bolj na splošno, je širše postavljena
               naloga v tem smislu, kako se tem stvarem v Evropski uniji na različne funkcije
               streže. Tako, da tukaj, da bi bili malo bolj eksaktni, in da se potem, tudi ker je
               tukaj kolega Nemec rekel, gre za neko pomanjkanje ene eksaktne, formalne ureditve
               tega področja, ki zato, da v prihodnje ne bo prihajalo do takih zapletov, mislim da
               je nujen. Tako, da zdaj nekako bi kar prebral ta dva sklepa, tako da vas
               seznanim.</p>
               <p>Se pravi. Drugi sklep izmed teh, ki bi jih predlagali, je: Da na predlog stranke Mira
               Cerarja, bo Odbor za zadeve Evropske unije, raziskovalno-dokumentacijskem sektorju
               Državnega zbora naročil naj pripravi mednarodno in primerjalno analizo sistemov in
               postopkov imenovanja komisarjev v drugih državah članicah EU. Se pravi, gremo zelo
               konkretno, res na komisarje, da se to enkrat res naredi ena dobra primerjava in potem
                  <stage type="mag"/> <stage>(nadaljevanje)</stage> konec koncev tudi na tem
               odboru predebatirate zadeve kako bi bilo smiselno te zadeve urediti.</p>
               <p>Potem še zadnji, ki je pa potem posledica tega je pa: Odbor za zadeve Evropske unije
               predlaga Vladi Republike Slovenije naj pripravi predlog sprememb in dopolnitev Zakon
               o sodelovanju med Državnim zborom in vlado v zadevah Evropske unije, ki bo v postopek
               imenovanja člana Evropske komisije iz Republike Slovenije vključeval Državni zbor
               Republike Slovenije kot neposredno voljen predstavniški organ vseh državljank in
               državljanov.</p>
               <p>Zdaj pa še nekako zadnja zadeva. Se mi zdi zelo dobrodošlo, prej je tudi gospod
               Horvat nekako omenjal delovanje tega odbora v preteklosti, tudi opozoril, da morda
               kakšne stvari, da je šlo za neke napačne poteze in tako naprej in to tudi štejem kot
               prevzemanje neke odgovornosti v širšem smislu, zato kar se je potem naprej zgodilo in
               ob tem lahko tudi kar se tiče morda evropskih volitev, čestitam konec koncev za
               zmago, ker res, omenjeno je bilo, da tudi v delovnem gradivu so omenjene tri stranke,
               ki imajo kar nekaj kandidatov, se pravi je bilo kar pet kandidatov. Tudi vse so
               članice te European People's Party iz katere izhaja tudi gospod Juncker in glede na
               to, da prej smo govorili, da ta čas, ki je bil znotraj Slovenije predviden, da se
               pride do nekih kandidatov, ki bili ustrezni za komisarja, da je nekako potekel in da
               smo zdaj prišli ravno v to drugo fazo ko je za to pristojen Evropski parlament. Morda
               pri vas, če tako ocenjujete oziroma tudi jaz menim, da imate dejansko vi bistveno več
               moči vplivati na to v prihodnje glede na to, da ste si nekako v okviru te stranke,
               katere je tudi član gospod Juncker in dejansko o kandidatu oziroma o tistem, ki bi
               bil njegov najprimernejši kandidat za komisarja, tudi odloča. To je na kratko to.
               Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp27">

               <speaker>PREDSEDNIK KAMAL IZIDOR SHAKER:</speaker>

               <p> Hvala lepa.</p>
               <p>Besedo ima gospod Luka Mesec.</p>
            </sp>
            <sp xml:id="SDT7-OZZEU-nujna-2-2014-09-17.sp28">

               <speaker>LUKA MESEC (PS ZL):</speaker>

               <p>Hvala za besedo in lep pozdrav vsem skupaj.</p>
               <p>Glede Alenke Bratušek smo v Združeni levici že večkrat izrazili svoje mnenje.
               Povedali smo jasno, da je njena samokandidatura sporna vsaj iz vidika legitimnosti,
               če ne legalnosti in pa da pri celotnem procesu, ki ga spremljamo, ne moremo mimo
               dejstva oziroma najbrž ni nepomembno kaj je ona počela kot premierka Republike
               Slovenije ko se je pogajala v Bruslju, ker inštitucija s katero se zdaj pogaja je
               inštitucija katere interese je Alenka Bratušek v letu in pol dosledno in zgledno
               udejanjala v Sloveniji, čeprav je cel čas sedela na drugi strani pogajalske mize in
               državljanom in državljankam Republike Slovenije govorila, da se trdo pogaja s to
               inštitucijo. Ampak zato podpiramo v bistvu pri predlagan sklep, to je da se razkrije
               magnetograme. Peti predlagan sklep in pa prvo polovico tretjega. Nikakor pa ne moremo
               podpreti druge polovice tretjega v katerem ste zapisali, da predlagate Vladi
               Republike Slovenije, da se upošteva tudi kandidate, ki jih predlagajo stranke, ki so
               na volitvah v Evropski parlament dobile največje število glasov. Tukaj bi pozval
               predlagatelje te nujne seje, da naj prosim drugič ali bodo naj povedo naravnost, tako
               kot je povedal kolega Horvat pred kratkim, da v celotni zadevi gre samo zato, da
               želite vi biti tisti, ki boste predlagali komisarja. Ali pa da se na drugi strani ne
               pretvarjate, da delate v nekem skupnem interesu, kot smo slišali v zadnji uri in pol
               in pač poveste, da tukaj gre pač za nek jasen vaš lasten, sebičen interes, ker iz
               tukaj zapisanega ne moremo brati nikakor drugače. Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp29">

               <speaker>PREDSEDNIK KAMAL IZIDOR SHAKER:</speaker>

               <p> Hvala lepa. Repliko ima gospod Horvat. Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp30">

               <speaker>JOŽEF HORVAT (PS NSi):</speaker>

               <p>Hvala lepa. Repliko kolegi Luki Mesecu.</p>
               <p>Nikoli nisem povedal in nikjer izjavil, da mi, torej Nova Slovenija – krščanski
               demokrati želimo predlagati kandidata za komisarja iz Republike Slovenije.</p>
            </sp>
            <sp xml:id="SDT7-OZZEU-nujna-2-2014-09-17.sp31">

               <speaker>PREDSEDNIK KAMAL IZIDOR SHAKER:</speaker>

               <p> Hvala lepa.</p>
               <p>Besedo ima gospod Jani Möderndorfer. Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp32">

               <speaker>JANI (JANKO) MÖDERNDORFER (PS ZaAB):</speaker>

               <p> Hvala lepa. <stage type="mag"/><stage>(nadaljevanje)</stage> Naj takoj na
               začetku povem, predsednik škoda, ker ste tako zgodaj sklical to sejo, ker po
               poslovniku bi imel vsaj še en teden časa za sklic te seje, vendar logično je, da se
               je pač predlagateljem mudilo, predlagatelj je imel v resnici druge cilje in jih ima
               še vedno druge cilje, kot tisto, kar poslušamo že eno uro in pol. Pa ne glede na to,
               to govorim samo zato, ker pričakujte, da v roku enega tedna, ko bodo znana dejstva
               KPK-ja bo prišel še en nov predlog in še enkrat bomo tukaj sedeli, tako pa bi lahko
               enkrat sedeli namesto dvakrat za isto temo. Ampak, ker pa imamo že sejo in ker že
               razpravljamo o teh stvareh naj povem takoj na začetku, da o stvareh, o katerih
               razpravlja KPK seveda se mi zdi nesmotrno sploh razpravljati, še posebej zato, ker
               razpravljati o nečem, kar niti ne vemo, kar nekdo namiguje, kar pišejo časopisi, to
               pač počne samo ena stranka v tem parlamentu in zelo radi o tem govorijo. Bo pa čas,
               da o tem spregovorimo, potem ko bo ta tema zaključena. Druga stvar, ki se mi zdi zelo
               pomembna je pa predvsem to, da ta seja danes ne bo rešila problemov, ko govorimo o
               čem, kar naj bi se zgodilo, kar se dogaja in kaj se bo zgodilo, razen tisto za
               prihodnost, kar pa je zdaj v zadnjem delu največ tekla beseda. To pa zagotovo najmanj
               kar je imamo štiri leta časa, da pripravimo vse potrebno, ne pet let, štiri leta,
               zaradi tega, ker ta vlada zagotovo o tem nikoli več ne bo odločala, razen, če ne bo
               komisarka potrjena v Evropskem parlamentu in nova vlada pa naj bi že imela
               pripravljen akt, ko bo v naslednjem mandatu in bi bilo to tudi najbolj smiselno in
               smotrno, da se s tem ne ukvarja več, razen, če bo želela popraviti, bo pa s svojo
               večino v parlamentu lahko vedno to popravila.</p>
               <p>Tisto, kar je omenil seveda kolega Jože, ko je razpravljal in tudi SMC-jem, kolega.
               Namreč, ta drugi predlagani sklep, moram reči, za mene osebno je nepotreben, ker v
               resnici lahko to Poslanska skupina SMC naredi kadarkoli brez tega sklepa na tem
               odboru ali pa katerikoli poslanec v Državnem zboru. To vsi vemo. Ali damo temu neko
               posebno težo, ker bomo še sklep sprejeli, kaj naj počne služba znotraj Državnega
               zbora, ki je več kot jasno, da vsako stvar mora narediti, če jo poslanec naroči. Je
               pa dejstvo, da že ta raziskava, ki je bila narejena, Jože, več kot jasno govori
               naslednje in ne bo nova raziskava nič novega pokazala. Ne bo, ne bo. Dejstvo in tukaj
               pa samo en popravek, glede na to, da si govoril o nekih dejstvih, bodimo zelo jasni.
               Belgija, Ciper, Danska, Estonija, Finska, Francija, Grčija, Irska, Italija, Latvija,
               Luksemburg, Madžarska, Malta, Nizozemska, Slovaška, Španija, Švedska in Združeno
               kraljestvo, parlament nima nobenega vpliva. Prav nobenega. Ima samo izvršno oblast.
               Če gremo bolj natančno pogledati kot piše v tem dokumentu vam jaz povem, Bolgarija,
               Češka, Hrvaška, Madžarska, Poljska in Romunija ima posvetovanje s parlamentom, vendar
               parlament nima še vedno nobenega vpliva. Razen dve državi, to sta Avstrija in Litva,
               pa ima dogovor, da uskladi in ima tisto, kar je zainteresirano in kar je danes teklo
               v diskusiji, da bi seveda v dogovoru med vlado in parlamentom tudi pri nas verjetno
               ali če bi seveda dosegli ta dogovor uskladili na tej ravni, da bi seveda lahko imeli
               to zadevo urejeno tudi postopkovno, kako reševati to v prihodnosti. Zagotovo se
               strinjam z vsemi, ki govorijo predvsem o tem, da je prišlo, zaradi zapleta in ta
               zaplet takšen, kakršen je, se ne sme nikoli več ponoviti. In prav je, da to uredimo
               postopkovno. S tem se nedvomno strinjam. Vendar upam, da bo seveda zmagal razum, da
               to vseeno le ostane v teži in dominantni teži izvršne oblasti. Zakaj? Zaradi tega,
               ker tudi izvršna oblast ima vedno večino v Državnem zboru in je več kot jasno, da gre
               za hitro odločanje in nenazadnje tudi pomembno odločanje in je prav, da tam ostane.
               Še najmanj bom pa podprl predlog, da to zadevo predamo predsedniku države. Mislim, da
               to pač preprosto nikjer v Evropi to tako ni urejeno, razen v dveh primerih, kjer gre
               za predsedniški sistem, v Republiki Sloveniji pa nimamo predsedniškega sistema, niti
               polpredsedniškega sistema <stage type="mag"/> <stage>(Nadaljevanje)</stage> in
               seveda ta stvar ne more biti na ta način urejena. Tako da, iz tega vidika seveda
               podpiram, da imamo dovolj časa, da to zadevo uredimo na način, ki bo v prihodnosti
               prinesel nek najširši konsenz tako znotraj vladajoče koalicije kot tudi opozicije, da
               zadevo uredimo.</p>
               <p>Druga stvar, ki se mi zdi pomembna je še ta. Glede zapisnikov o katerih je bilo
               rečeno na sami Vladi, kako naj bi bili javni in prontni in ne vem kaj še vse. Vese,
               to je približno tako, kot če bi hoteli vsi vedeti približno iz zapisnika
               koalicijskega dogovora, kaj se dogovarjajo znotraj koalicije in bi hoteli biti dnevno
               obveščeni. Seveda, mediji hočejo biti obveščeni, ampak ne bodo obveščeni, razen če se
               koalicija tega ne bo odločila. To je dejstvo in to je nekaj najbolj normalnega. Zato
               danes pričakovati, da bodo zapisniki seje vlad kar prontni in javni in kar vsem na
               razpolago dnevno, poglejte, to je iluzija in seveda večna želja vsake opozicije. Sam
               osebno moram reči, da me bo vedno zanimalo kaj bo Vlada razpravljala vsak četrtek na
               Vladi, pa verjetno do podrobnosti nikoli ne bom seznanjen, razen takrat, ko bo
               nastopil za to čas, ko se bodo te dokumenti odprli. Tako da, iz tega razloga se mi
               zdi, da ne vidim nobenega problema, če se podpre prvi predlog sklepa, ki ga je SMC
               predlagal. Predvidevam, ker nič ni podpisan, dobili smo samo na mizo, predvidevam, da
               o tem govorimo. Drugi sklep, nimam nobenih težav, da podprem takšen sklep, tretje je
               pa seveda čista analogija tistega kar ves čas razprava tudi teče.</p>
               <p>Naj opozorim samo še nekaj. Predsednik Vlade je mandatar. Predsednik Vlade ne bo
               postal v četrtek, ker je že zdaj predsednik Vlade, je pa mandatar, bo pa dobil v
               četrtek, se pravi jutri Vlado, je danes zelo korektno predstavil svoja stališča in
               poglede na sama vprašanja. Edina eno stvar je seveda bodisi ali izpustil ali pa
               zanemaril. Gospod Potočnik je bil povprašan za soglasje, da gre na to skupno listo in
               je odklonil. In če, da bi ne odklonil, bi bil danes eden izmed štirih kandidatov in
               gospod Jouncker bi imel možnost izbirati tudi gospoda Potočnika. To je dejstvo. Ali
               bi ga izbral ali ne, pa seveda si lahko vsak pri sebi misli ali razmišlja danes, ko
               imamo že ta izbor narejen. Ampak na ta način razmišljati, da ni bil predlagal, ni
               res. Je pa tudi res, da lahko tudi jaz danes samo špekuliram zakaj Potočnik ni želel
               dati svojega podpisa oziroma soglasja. Ker, če boste pozorno pogledali njegov
               kurikulum, on že v življenju ni kandidiral na nobenih volitvah, na nobenem izboru. On
               je bil vedno samo predlagan in izvoljen. Niti na lokalnih volitvah ni bil. Pač človek
               noče kandidirati.</p>
               <p>Toliko. Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp33">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Repliko ima gospod Nemec.</p>
            </sp>
            <sp xml:id="SDT7-OZZEU-nujna-2-2014-09-17.sp34">

               <speaker>MATJAŽ NEMEC (PS SD):</speaker>

               <p>Samo beseda glede na prvi sklop kolega Möderndorferja, ko je omenjal, da imamo čas za
               pripravo načina reševanja tovrstnih problemov. Jaz bi pa izkoristil glede na to, da
               je član te komisije tudi predsednik Državnega zbora, da ta čas si vedno jemljemo, da
               moramo "modus operandi" spremeniti in dati "ad acta" in reševati probleme. To, da smo
               odlašali, smo delali dvajset let in zato moj apel je, da se čim prej reši problem.
               Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp35">

               <speaker>PREDSEDNIK KAMAL IZIDOR SHAKER:</speaker>

               <p>Predajam besedo spoštovanemu predsedniku dr. Milanu Brglezu. Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp36">

               <speaker>DR. MILAN BRGLEZ:</speaker>

               <p>Hvala.</p>
               <p>Tisto kar bi hotel sam prispevati tokrat kot član tega odbora, je en razmislek, ki je
               po mojem relevanten, in ki nas skoraj da, vsaj kar se tiče Evropske unije, mora
               nekako voditi. Izhodišče tega razmisleka je najprej čista preprosta ugotovitev, da je
               politika predvsem vprašanje razmerja moči. To še zlasti velja znotraj Evropske unije,
               velja tudi v slovenskem prostoru, velja končno tudi v tem parlamentu. Da, če zadevo
               čisto preprosto ponazorim, s to isto sejo, ki jo imamo zdaj, bi se lahko srečali tudi
               kot izredno sejo Državnega zbora, če bi razmerja moči bila drugačna. Pa ker niso
               bila, je zdaj iz tega nastala nujna seja Odbora za zadeve Evropske unije. Čas je še
               pravi, da to razpravo pravzaprav opravimo in je prav, <stage type="mag"/> <stage>(nadaljevanje)</stage> da jo bomo. Tisto kar se pa moramo zavedati znotraj
               tega je, da je bistvo odnosa države do Evropske unije ali pa bistveni del odnosa, ki
               ga je potrebno razumeti predvsem kot državotvorno držo. In zdaj, v tej državotvorni
               drži, na prvi pogled izgleda, da vsak cilj opravičuje sredstva in cilj je Slovenija
               dosegla potem so vsa sredstva dopustna ampak državotvornost pomeni predvsem tisto,
               kar res koristi sami državi.</p>
               <p>In zdaj v temu kontekstu je potrebno zelo jasno povedati ali pa razumeti zadevo, da
               so vse odločitve, ki se tičejo slovenskega imenovanja liste ali pa sploh odločitve za
               samo listo so bile v pristojnosti Vlade, ki je opravljala tekoče posle. Zdaj ali je s
               temi postopki vse v redu ali ni vse v redu, o temu zopet so pristojni drugi in v temu
               primeru govorimo o Komisiji za preprečevanje korupcije, tista, ki mora o tej zadevi
               razsoditi in dokler ne razsodi mi o tem ne moremo soditi. In končno hkrati, ko je
               enkrat Slovenija izoblikovala to stališče, kakor koli ga je že izoblikovala ampak gre
               za slovensko stališče, seveda evropske institucije v temu konkretnem primeru
               predsednik evropske komisije.</p>
               <p>Del tega, kar se poziva k tej nujni seji je pravzaprav tista pristojnost, ki še ni
               dana, bi pa lahko bila dana in bo najverjetneje novi mandatar kot predsednik Vlade
               jutri potrjen. Tam pa bi obstajala celo moč, res / Nerazumljivo./ bi lahko že nekaj
               naredili. Lahko uničimo samega sebe, če hočemo. In tisti poziv dobesedno pomeni to.
               Moč je treba znati obvladati in za to potrebujemo preudarnost. Na tej točki rušiti
               zadevo na ta način, ko preprosto nima smisla zaradi tega je ta poziv preudarnosti po
               mojem tisto kar pa lahko naredimo in to je, da zadevo uredimo vnaprej. Zdaj pa,
               ureditev vnaprej potrebuje določen čas za ustrezni razmislek, kjer je potrebno
               pogledati vse stvari in znotraj tega, vsekakor ta predlog sklepa, pravilno ste
               povedali iz stranke SMC-ja saj je malo modificiran, ena od točk, ki jo je dal tudi
               predlagatelj in to je, da izključuje tisto, da je potrebno takoj, da je potrebno po
               nujnem postopku ampak potrebno si je vzeti čas za premislek. to je prva reč.</p>
               <p>In druga reč, seveda vključuje Državni zbor vendar pa ne v odločanje samo. Torej,
               mora biti vključen v postopek in iz razprave mora biti nekako jasno oziroma do
               tistega dogovora, d o katerega se bo prišlo, da je sestavni del tega dogovora
               normalno Državni zbor in najverjetneje predvsem tale odbor, kot predstavnik Državnega
               zbora in torej kot predstavnik tistega, kateremu smo mi neposredno odgovorni in to
               je, našemu ljudstvu.</p>
               <p>Torej dve stvari sta pomembni, če bi to malo bolj teoretsko povedal v razumevanju
               politike. Machiavellija se ne sme razumeti tako, kot da se to dela za kar koli ampak
               se dela za državo. In na drugi strani, če gremo še starejše avtorje pogledati, bistvo
               politike v preudarnosti. Ne v nekem zaletavem reševanju problemov ampak v
               preudarnosti. Jaz mislim, da tile sklepi, ki so predlagani tem značilnostim ali pa da
               te značilnosti odražajo zato vsekakor normalno podpiram te modificirane sklepe, ki so
               bili tekom same seje predlagani. Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp37">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima mag. Anže Logar, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp38">

               <speaker>MAG. ANŽE LOGAR (PS SDS):</speaker>

               <p>Hvala predsednik.</p>
               <p>Zdaj, jaz sem bil, moram reči, presenečen nad odzivom mandatarja, ki ga je imel na
               začetku te seje, saj se je namreč oddaljil od besed, ki jih je v času volilne
               kampanje in tudi v času sklepanja koalicijske pogodbe zastopal. Spomnimo, za konec
               avgusta je<stage type="mag"/> <stage>(nadaljevanje)</stage> med drugim za
               Radio Slovenija rekel, to mislim da vsi vemo, tudi javnost dobro ve, da gre v prvem
               primeru, torej v primeru kandidiranja Alenke Bratušek za neko samokandidaturo. Nato
               je nadaljeval "Poglejte, jasno sem povedal, gospa Bratušek ni nikoli bila in ni
               postala naš kandidat" in še pred nekaj dnevi, da bo Vlada zanesljivo pri teh zadevah
               zelo odločna.</p>
               <p>Danes smo edine besede, ki so bile odločne slišali v zvezi z ravnanjem določenih
               evroposlancev, ki ravnajo glede na to, da so izvoljenci ljudstva v skladu z mandatom,
               ki je bil posredovan.</p>
               <p>Še več, mandatar, dr. Cerar je rekel, da so ta pisma v nasprotju z demokratično
               kulturo. To je zelo težka izjava, še posebej ob zavedanju, kaj je rekel odhajajoči in
               prihajajoči minister za zunanje zadeve, torej tudi minister v Vladi dr. Mira Cerarja,
               ki je bil zelo jasen. Rekel je: "Sklep, ki je bil poslan v Bruselj je nezakonit."
               Mislim, da bi morali nekateri organi, ki so pristojni za takšne zadeve odreagirati.
               Sedaj pa, dr. Miro Cerar usmerja prst v pet, demokratično izvoljenih poslancev, ki
               zastopajo splošno stališče ljudi.</p>
               <p>Torej, sprejeti sklep na nezakoniti način je po novi definiciji morale in etike
               sprejemljiv, demokratično napisano pismo, ki nima nobene zakonske posledice je zgolj
               neko sporočilo stališča elektorata pa je v nasprotju z demokratično kulturo. Gospod
               Brglez, prvi med nami, ki se po novem v novi vlogi referira tudi na Machiavellija in
               njegova načela delovanja politike je v soočenjih pred državnozborskimi volitvami sam
               predstavnico Zavezništva Alenke Bratušek, verjetno naslednjič Zavezništva Janija
               Möderndorferja, vprašal kaj je Alenka Bratušek oziroma kaj je Jean-Claude Juncker
               obljubil Alenki Bratušek v zameno za njeno podporo predsednika komisije. Gospod
               Brglez, vi ste to dejali.</p>
               <p>Samo-kandidiranje torej po novem ni v nasprotju z moralno etičnimi standardi. Zdaj,
               kolega Božič, ki je, trenutno ga ni tukaj ampak je v svoji obrazložitvi nestrinjanja
               s predlogi za to izredno sejo Odbora za zadeve Evropske unije dejal, da objava
               magnetograma v zvezi s sprejemanjem odločitve o predlogu komisarja in potem o
               potrditvi komisarske liste dejal, da to ne bi smiselno bilo predočiti javnosti, kajti
               to bi sledilo zgolj javnemu oporekanju ali pa nadaljevanju te teme v javnosti. Potem
               pa je kolega Horvat to jasno povedal, kako imajo druge države to urejeno, da
               kandidati za komisarja pridejo pred bodisi parlamentarno telo ali neko drugo komisijo
               in predstavijo svoja stališča. Tam je zadeva popolnoma transparentna in javna in
               nikomur ni v interesu, da skriva kaj se na takšnih odborih pogovarjajo, preprosto
               zato, ker mora kandidat, ki pride pred takšen zbor biti ustrezno kompetenten in
               predlagan po nekem normalnem demokratičnem postopku.</p>
               <p>Zdaj, kolega Božič je izrazil še eno zanimivo dikcijo namreč dejal <stage type="mag"/> <stage>(nadaljevanje)</stage> je: "Verjamem, da je bil predlog sprejet
               na demokratičen način." Še enkrat povem kaj je rekel bodoči minister za zunanje
               zadeve: "Ta sklep je nezakonit, mislim pa, da bi tudi morali nekateri organi, ki so
               pristojni za takšne zadeve odreagirati", 8. 9. 2013.</p>
               <p>Za Stranko Mira Cerarja, če jaz prav razumem kolega Božiča je to njegovo osebno
               mnenje je torej kljub temu, da je eden od ministrov in eden najvidnejših
               predstavnikov te in bodoče vlade reče, da je sklep zakonit je kljub temu, da je
               nezakonit vseeno demokratičen. Poglejte, mi smo prišli v stanje, ko se nekdo, ki
               zagovarja nove moralno-etične standarde, ko pride do tega, da je potrebno sprejeti
               odločitev ali popraviti nespametne odločitve iz preteklosti zagovarja na to, da je
               postopek bil že sprejet, da je bil zelo verjetno demokratičen in da Machiavelli pravi
               cilj posvečuje sredstva in pojdimo v tej fazi v tem naprej, kajti treba je varovati
               državne interese.</p>
               <p>Zdaj, mene v temu pogledu imenovanje kandidata za evropskega komisarja me ta zgodba
               zelo spominja na eno drugo zgodbo s katero se je Slovenija zelo ukvarjala. Namreč
               imenovanje Gašpar Gašpar Mišiča na čelo Luke Koper. Iz mesta poslanca je prišel v
               kabinet predsednice Vlade in iz tega mesta se je zavihtel načelo Luke Koper…</p>
            </sp>
            <sp xml:id="SDT7-OZZEU-nujna-2-2014-09-17.sp39">

               <speaker>PREDSEDNIK KAMAL IZIDOR SHAKER:</speaker>

               <p>Jaz bi vas mogoče, oprostite, ker vas prekinjam, bi se mogoče držali…</p>
            </sp>
            <sp xml:id="SDT7-OZZEU-nujna-2-2014-09-17.sp40">

               <speaker>MAG. ANŽE LOGAR (PS SDS):</speaker>

               <p>Tedaj ste se vsi zgražali, še celo več…</p>
            </sp>
            <sp xml:id="SDT7-OZZEU-nujna-2-2014-09-17.sp41">

               <speaker>PREDSEDNIK KAMAL IZIDOR SHAKER:</speaker>

               <p>Točke dnevnega reda.</p>
            </sp>
            <sp xml:id="SDT7-OZZEU-nujna-2-2014-09-17.sp42">

               <speaker>MAG. ANŽE LOGAR (PS SDS):</speaker>

               <p>Še celo več, spremenili ste nadzorni svet…</p>
            </sp>
            <sp xml:id="SDT7-OZZEU-nujna-2-2014-09-17.sp43">

               <speaker>PREDSEDNIK KAMAL IZIDOR SHAKER:</speaker>

               <p>Bi sem mogoče držali točke dnevnega reda.</p>
            </sp>
            <sp xml:id="SDT7-OZZEU-nujna-2-2014-09-17.sp44">

               <speaker>MAG. ANŽE LOGAR (PS SDS):</speaker>

               <p>… zato da ste sprejeli drugačno odločitev</p>
            </sp>
            <sp xml:id="SDT7-OZZEU-nujna-2-2014-09-17.sp45">

               <speaker>PREDSEDNIK KAMAL IZIDOR SHAKER:</speaker>

               <p>Spoštovani gospod Logar, prosim, da se držite točke dnevnega reda.</p>
            </sp>
            <sp xml:id="SDT7-OZZEU-nujna-2-2014-09-17.sp46">

               <speaker>MAG. ANŽE LOGAR (PS SDS):</speaker>

               <p>Popolnoma se jo držim, hvala.</p>
               <p>Lahko gremo še naprej; če je torej postopek imenovanja nezakonit po neki definiciji
               torej tudi demokratičen, čeprav ne zakonit je takšen postopek vendarle potrebno
               spoštovati, ker je takšen postopek v interesu države. To je pa v temelju, v nasprotju
               z obljubami in načeli, ki jih nova politika in nova demokratična doktrina postavlja
               kot temelj preporoda Slovenije za boljši jutri.</p>
               <p>Zdaj, govorite oziroma mandatar je rekel, da je Slovenija dobila pomemben resor in,
               da je to priznanje Slovenije. To je priznanje Slovenije, to so besede dr.
               Cerarja.</p>
               <p>Zdaj, če to drži, to je priznanje Slovenije, če to drži, potem je jasno, da bo
               Slovenija ohranila ta resor, ker je to priznanje Sloveniji, tudi v primeru, da nova
               Vlada v Bruselj pošlje drugi predlog. Saj ne nazadnje bo sprejela kvaliteten,
               strokovno usposobljen in primeren predlog. Še več, sedaj natančno veste na katerem
               področju bo deloval, kar pomeni, da imate na razpolago neko zelo široko možnost
               izbire primernega kandidata, ki bo imel splošno podporo Vlade, splošno podporo
               politike in splošno podporo stroke. Zakaj se odpovedujete tej možnosti, zakaj?</p>
               <p>Zdaj, pravite, da… Dobro, postopek je nenavaden, vaši ministri pravijo nezakonit
               ampak, glede na to, da gre za pomemben resor, večkrat so <stage type="mag"/> <stage>(nadaljevanje)</stage> vidni predstavniki tudi rekli, da omenjena kandidatka
               ni primerna za ta resor ampak, glede na to, da gre za pomembni resor je potrebno
               zadevo podpreti. Ampak, slab kandidat na izjemno pomembnem resorju je še bistveno
               slabše kot slab kandidat na slabem resorju oziroma na nepomembnem resorju. Ker, na
               temu področju lahko naredi še bistveno večjo škodo.</p>
               <p>Zdaj, glede na izvajanje mandatarja, dr. Cerarja, smo nekako lahko dobil občutek v
               katero smer bo šla nova politika. Dokler smo na ravni neke akademske razprave in
               morali in etiki so seveda stališča zelo odločna, tudi v temu primeru je bil dr. Cerar
               zelo odločen. Ko pa pride do dejanski prevzem odgovornosti in do sprejema odločitve
               pa se odločnost kaže samo na tiste, do tistih, ki opozarjajo na te nepravilnosti ne
               pa do prevzemanja odgovornosti, sprejema odločitev v dobro Slovenk in Slovencev in na
               takšen način vodenje politike, ki je zapisana v koalicijski pogodbi.</p>
               <p>Tako da je danes dr. Cerar na nek način povedal, da imamo sedaj dve koalicijski
               pogodbi, ena je javna, podpisana s tremi koalicijskimi partnerji, ena je pa
               dogovorna, tajna, sprejeta na 161. dopisni seji Vlade, kjer so zagotovljeni dodatni
               štirje glasovi za morda ustavne spremembe. Nova vlada pa v temu krtičinemu trenutku
               in v tej pomembni zadevi za pogled v politike v prihodnje se bo pač obrnila stran in
               pridigala o morali in etiki na seveda tistih področjih, kjer ne bo treba sprejemati
               nobenih odločitev ali pa o tistih zadevah, ki ne dotikajo posameznikov iz vladne
               koalicije. Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp47">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Preden nadaljujem in dam repliko gospodu Brglezu bi samo opomnil, da se držimo točke
               dnevnega reda, da ne zahajamo na druga področja in da se posvetimo točno tistemu
               zaradi česar smo danes tukaj.</p>
               <p>Zdaj dajem pa repliko gospodu dr. Brglezu.</p>
            </sp>
            <sp xml:id="SDT7-OZZEU-nujna-2-2014-09-17.sp48">

               <speaker>DR. MILAN BRGLEZ (PS SMC):</speaker>

               <p>Repliciral bom samo na en del zgodbe.</p>
               <p>Izjava Machiavellija oziroma moja izjava o tem kaj je Machiavelli rekel je
               potvorjena. Namreč, ne gre zgolj za cilj in sredstva ampak gre v bistvu tudi za to,
               da se dela v imenu same države oziroma državotvorno. Vladar je bil vezan na obstoj
               državen ne na lastno eksistenco. Zato takšno poenostavljanje preprostost ne drži, je
               pa res, če lahko v, bom rekel razlagi tega vpletem en del zgodbe… Vsekakor obstaja
               bistvena razlika med političnimi izjavami znotraj posameznih debat in odgovornim
               ravnanjem v imenu države. Zdaj smo na točki, ko je potrebno odgovorno ravnati v imenu
               države. In vsekakor ni možno sprejemati kakršno koli odločitev ali pa vse odločitve
               nam niso preprosto dane.</p>
               <p>Med vsemi podporami, o katerem je predhodnik govoril je pozabil samo na eno bistveno
               za to državo, ni podpore Junckerja za to, ni podpore evropske komisije za to, za
               tisto, kar bo Slovenija v prihodnosti potrebovala. Zdaj pa, zviti popolnoma to zadevo
               zaradi tega, kar se je drugače zgodilo znotraj nas je vprašljiva zadeva. Dodatni
               argument, kar se ugotavlja, kar pa gre za samo ugotavljanje nezakonitosti pa lahko
               ugotovimo, da ta odbor ni tisti, ki je pristojen za to, da se ugotavlja nezakonitosti
               ampak je to preprosto pristojnost drugih organov. Ko bodo ti organi zadevo pripeljali
               do konca potem bomo soočeni s posledicami takšne ugotovitve in takrat bo zopet
               potrebno modro, državotvorno ravnati in nato odreagirati na ustrezen način. Takrat bo
               treba sprejeti novo politično odločitev. Do takrat je <stage type="mag"/> <stage>(nadaljevanje)</stage> pa najbolj modra politična odločitev tista, ki je v
               samem predlogu, ki ga je ponudila Stranka Mira Cerarja. Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp49">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Besedo dajem gospodu Horvatu, podpredsedniku odbora, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp50">

               <speaker>JOŽEF HORVAT (PS NSi):</speaker>

               <p>Hvala gospod predsednik, bom kratek in se bom v glavnem osredotočil na predloge
               sklepov.</p>
               <p>Zdaj, povsem normalno je, kar nam je tudi že povedala gospa Nataša Goršek Mencin,
               vodja predstavništva evropske komisije v Sloveniji. Komisija seveda kolegijski organ
               in da seveda komisija, Evropska komisija zastopa interese celotne Evropske unije,
               evropske zveze, torej celote. Evropska komisija pripravlja novo zakonodajo, je ne
               sprejema. To tudi mnogi naši volivci, državljanke in državljani, kot sem poslušal kaj
               izjave pred volitvami v evropski parlament so nekateri izjavljali, da itak Evropska
               komisija o vsem odloča in zaradi tega niso pomembne volitve v evropski parlament. To
               seveda ni res in takšne izjave seveda kažejo na to, kako se moramo izobraževati v
               Evropski uniji, začenši z osnovno šolo in tako naprej. Ampak, to je stvar najbrž spet
               nekega drugega odbora.</p>
               <p>Evropska komisija zgolj pripravlja novo zakonodajo in potem jo seveda predlaga v
               sprejem evropskemu parlamentu in Svetu Evropske unije, seveda pa tudi skrbi za
               pravilno aplikacijo oziroma uporabo zakonodaje v državah članicah.</p>
               <p>Zdaj, drugi sklep, ki ga predlaga v sklopu treh sklepov, ki ga predlaga Stranka Mira
               Cerarja, običajno so se tovrstni sklepi glasili "Odbor za zadeve Evropske unije
               naroči Raziskovalnemu centru", ne pa "na predlog Stranke Mira Cerarja bo Odbor za
               zadeve Evropske unije"… Se pravi, ta predlog Stranke Mira Cerarja bi jaz črtal in
               običajno se sklepi glasijo "odbor" ali pa "komisija naloži", kot pač smiselno
               paše.</p>
               <p>Jaz verjamem, kolega Jani, da bo ta raziskava drugačna kot ta moja iz 14. aprila,
               ponavljam, ker se je vmes vklopila v državah članicah, žal ne vseh, Lizbonska
               pogodba. In, če pa ne bo drugačna potem bom pa jaz tudi trdil, da Lizbonska pogodba
               ne velja ali pa še ne velja. Ker Lizbonska pogodba daje nacionalnim parlamentom,
               torej tudi Državnemu zboru daje večjo moč. Za to gre, daje večno moč. In jaz trdim,
               mogoče sem prevelik idealist, da je tudi Državni zbor Republike Slovenije sestavni
               del evropskega parlamentarizma ali pa parlamentarnega sistema. Mi tukaj o vsem
               odločamo. Skozi ta odbor gredo praktično vsi predlogi uredb, direktiv in tako
               naprej.</p>
               <p>Jaz bi samo želel, da smo mi tukaj na temu odboru in seveda tudi Vlada, da smo zelo
               aktivni ali pa bolj aktivni kot doslej. Vsi si želimo, da bi delali boljše, jaz si
               tudi želim, da bi nova Vlada delala boljše kot vse dosedanje. Da bi imela tudi večji,
               bom zdaj rekel, "rispekt" prav do tega odbora in da bi, to pa zdaj polagam
               predsedniku Vlade, dr. Miru Cerarju na srce, da pred vsakim zasedanjem evropskega
               vrha, evropskega sveta pride vsaj pred ta odbor, če že ne pred Državni zbor in
               razloži in pove kakšna so naša stališča glede tem, ki jih razpravljajo in sprejemajo
               na Evropskem svetu.</p>
               <p>Jaz sem se močno trudil z gospo Alenko Bratušek oziroma njenim kabinetom, da bi to
               prakso uveljavili. enkrat nam je uspelo in je potem enkrat samkrat je gospa Alenka
               Bratušek kot predsednica vlade prišla na ta odbor in potem je nekaj povedala in je
               rekla da po petnajstih morda dvajsetih minutah mora iti, ker da ima sestanke s
               poslansko skupino DeSUS. Potem sem jaz dal na tehtnico, kaj je bolj pomembno, ta
               država <stage type="mag"/><stage>(nadaljevanje)</stage> ali pa poslanska
               skupina DeSUS, beri koalicijski partner. In jaz glejte ljudje imamo spomin zato, da
               ne delamo napak in to je bila napaka. In jaz želim, da bi v bodoče bilo drugače, da
               bi ta odbor v nekem sožitju delal z Vlado in tudi kar se tiče evropskega semestra,
               ker zdaj spet ni točka tega dnevnega reda, da bi te razprave nekoliko drugače
               peljali.</p>
               <p>Tudi si želim, da bi, gospod Erjavec kot bodoči in sedanji zunanji minister večkrat
               prišel na odbor. Niti enkrat ga ni bilo na Odboru Evropske unije. Na skupno sejo z
               odborom z zunanjo politiko je prišel. Hvala bogu je tu imel odličnega državnega
               sekretarja in ga še vedno ima in tukaj iz tega mesta se mu jaz tudi zahvaljujem, mag.
               Igorju Senčarju, ki je odlično predstavljal evropske vsebine na tem odboru. Res čista
               desetka. Ampak grem naprej k tretjemu sklepu.</p>
               <p>Tukaj jaz predlagam razmislek kolegice in kolegi ali zdaj, ko bomo, jaz se strinjam,
               da je potrebno Zakon o sodelovanju med Državnim zborom in Vlado o zadevah Evropske
               unije odpreti. Zdaj pa ali določiti ali spremeniti samo v tistem delu in definirati
               kako se določa član komisije iz Republike Slovenije ali pa tudi drugi, torej
               predstavniki Republike Slovenije v drugih evropskih institucijah. Saj veste imamo
               evropsko banko, torej Računsko sodišče, Evropsko službo za zunanje zadeve in tako
               naprej in tako naprej, Sodišče Evropske unije. To je zdaj zgolj moj razmislek, če
               enkrat za zakon odpremo po moje potem dajemo domisliti celovito to relacijo. To
               sodelovanje med Vlado in med Državnim zborom in enkrat za vselej določimo te zadeve v
               duhu Lizbonske pogodbe. Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp51">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa, podpredsednik.</p>
               <p>Naslednji razpravljavec ima besedo, gospod mag. Marko Pogačnik. Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp52">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik hvala za dano besedo. Spoštovani prisotni kolegice, kolegi.</p>
               <p>Zdaj jaz absolutno podpiram, da korak za katerega se je odločila Slovenska
               demokratska stranka, da skličemo to izredno sejo odbora. Mislim, da argumentov je
               dovolj zato. Mislim, da tudi vse top novice v Sloveniji v zadnjem obdobju 1 meseca in
               pol se ukvarjamo samo z imenovanjem oziroma z predlaganim kandidatom za evropskega
               komisarja iz Slovenije. Jaz verjamem, da tudi ostale evropske države se na veliko s
               tem ukvarjajo, da v vseh evropskih državah ni prišlo do soglasja pri imenovanju
               oziroma predlogu evropskega komisarja vendar ocenjujem, da je pa Slovenija tukaj ena
               izmed bi rekel posebnosti in, da to meče dejansko bi rekel zelo slabo luč Slovenije
               tudi v bi rekel svetovnem merilu in pa evropskem merilu. Zdaj nedvomno dokaz je še en
               pri proceduri imenovanja slovenskega predstavnika v Evropski komisiji, da je
               slovenska zakonodaja slaba, da je pomanjkljiva in tudi to je bi rekel en primer, ki
               to dokazuje. Jaz danes obžalujem, da se te seje odbora ne udeležita bi rekel sedanji
               in pa verjetno bodoči zunanji minister in pa predsednik Socialnih demokratov kajti
               verjetno onadva bi lahko marsikaj pojasnila na kakšen način je potekel postopek
               izbora in pa na kakšen način je Vlada predlagala evropskega komisarja v Sloveniji.
               Zato tudi bi rekel naprošam predsednika, če lahko malo bolj podrobneje obrazloži
               opravičilo. Tako gospoda Erjavca kot gospoda Židana, da se danes nista morala
               udeležiti te zadeve. </p>
               <p>Zdaj problem, ki ga jaz vidim kakor sem že omenil. Nedorečena zakonodaja dejstvo je
               tukaj si jaz razlagam, da Slovenija bi rekel šibka tako na diplomatskem področju. Iz
               enega razloga, da dejansko smo prišli do ugotovitve, da se danes lahko posameznik ima
               odprto pot v Sloveniji, da lobira imenovanje oziroma predlog za evropskega komisarja.
               Dejansko tukaj celotna Slovenija ali pa širša javnost tako tudi bi rekel večina
               političnih strank nasprotuje imenu, ki je predlagano za evropskega komisarja in da se
               tukaj zadeva ne more ustaviti oziroma spremeniti. To pomeni, da danes posameznik v
                  Sloveniji,<stage type="mag"/><stage>(nadaljevanje)</stage> ki ima toliko
               domišljije. Toliko bi rekel manevrskega prostora lahko v Evropski uniji doseže
               samoimenovanje. Mislim, da je to problem, ki ga bi morali začeti reševati tudi v
               Sloveniji in, da je tukaj predsednica Vlade Alenka Bratušek bi rekel spretno
               izkoristila vse te bi rekel pomanjkljivosti, da je do tega prišlo.</p>
               <p>Zdaj bi rekel pozitivno ocenjujem, da se je današnje seje udeležil tudi bi rekel
               verjetno naslednji predsednik Vlade, gospod dr. Miro Cerar vendar sem pa jaz nad
               njegovim, bi rekel današnjimi pojasnili, ki jih je dal pred odborom razočaran in po
               drugi strani tudi zaskrbljen. Strinjam se, da pač on kot posameznik do danes ni imel
               vpliva, ni imel možnosti pri teh zadevah. Vemo, da je to v pristojnosti trenutne
               Vlade. Vendar stanje se bo verjetno jutri opoldan, proti večeru absolutno spremenila.
               In jaz sem od dr. Mira Cerarja pričakoval predvsem odgovore in pojasnila kaj bo
               naredil jutri, kaj bo naredil pojutrišnjem, ko bo imel polna pooblastila. Ali bo
               Vlada nova o tem razpravljala ali bo to na dnevnem redu in, če si bi rekel lahko
               razlagam današnji njegov govor lahko pridem do zaključka, da bodoči predsednik Vlade
               dr. Miro Cerar podpira Alenko Bratušek za imenovanje komisarke. Kajti danes ni rekel,
               da temu nasprotuje ali, da bo na kakršenkoli način poskušal pridobiti dodatne
               informacije kako je do tega prišlo. Ali so bili postopi izpeljani korektno in ne jaz
               mislim, da to ni pristojnosti tega odbora, da se s tem ukvarja, ukvarjajo naj se o
               teh stvareh drugi. Vendar funkcija predsednika Vlade mu omogoča, da v danem trenutku
               naredi spremembo in zakaj sem zaskrbljen. Zaskrbljen sem zaradi tega, ker verjamem,
               da bo Slovenija jutri dobila predsednika Vlade, ki bo zelo neodločen. In ne razumem
               po drugi strani, da je v prejšnjem na danes nagovoru rekel, da se bo on raje ukvarjal
               z bom rekel reformami, ki jih Slovenija nujno potrebuje s konsolidacijo javnih
               financ, za zagon gospodarstva, za odpiranje novih delovnih mest. Kako me lahko
               prepriča, da se bo ukvarjal s temi stvarmi, če se ne more ukvarjati bi rekel še z
               enim imenom posameznika pri imenovanju evropskega komisarja. In, da se te zadeve, ki
               jih je naštel so bistveno bolj zapletene, bistveno bolj kompleksne in po drugi strani
               si jaz lahko razlagam, da je to pač bil verjetno že neki predhodni dogovor sedanje
               koalicije Alenke Bratušek, verjetno pa sami zadevo najbolj poznate.</p>
               <p>Po drugi strani sem jaz prepričan, da je Slovenija dobila pomembno mesto v novi
               sestavi Evropske komisije. Imamo podpredsedniško mesto, imamo zelo pomemben resor in
               jaz osebno sem prepričan, da ta resor nismo dobili zaradi Alenke Bratušek ampak
               zaradi Slovenije. In predvsem kar spoštovana sedanja predsednica Vlade dejansko nima
               nobenih izkušenj na področju energetike, da bi bil to argument, da je pač Slovenija
               dala kandidata, ki ima bistveno bi rekel izkušnje na enem področju. To pomeni, da mi
               smo dobili resor zaradi Slovenije ne zaradi posameznice ali zaradi posameznika. Jaz
               bi od novega predsednika Vlade dr. Mira Cerarja pričakoval danes, da nam bo odboru in
               pa seveda tudi Sloveniji mogoče namignil v smeri, da takoj, ko bo dobil polna
               pooblastila, da bo kontaktiral Jean-Claude Junckerja in, da se bo z njim posvetoval
               kako naprej. Ali je Slovenija dobila to mesto zaradi Slovenije ali ga je dobila
               zaradi Alenke Bratušek. Kaj hipotetično to pomeni glede na to, da v Slovenija
               dejansko v veliki večini nasprotuje oziroma ocenjuje, da je kandidat iz Slovenije
               neprimeren. Kaj se naredi, če Vlada s tem nebi soglašala oziroma kakšna je možnost za
               umik te kandidature<stage type="mag"/><stage>(nadaljevanje)</stage> oziroma za
               imenovanje novega kandidata. Jaz bi to pričakoval. In bi se posvetoval z njimi in bi
               povedal. Verjetno se bi situacija bistveno drugače spremenila, če bi potem predsednik
               Vlade dejal poglejte Jean-Claude Juncker, ko polnimi pooblastili predsednika Evropske
               komisije se je odločil takšno in takšno zadevo in, da v primeru, če bo Slovenija
               predlagala novega kandidata lahko Slovenija pozabi na podpredsedniško mesto. Verjetno
               se bomo mogli pogovarjati o novem področju, ki ga bo Slovenija pokrivala. Nič od
               tega. In mislim, da smo lahko zaskrbljeni v Sloveniji kakšnega predsednika Vlade
               dobimo. In mislim, da bomo dobili še bolj neodločnega predsednika Vlade kot smo ga
               imeli do sedaj. Alenka Bratušek bi rekel vsaj, bi rekel dokazala že s tem svojim
               samim imenovanjem, da določena stališča bo zastopala do konca in, da bo branila eno
               pot in, da bo šlo. Da pri novem predsedniku Vlade pa lahko pričakujemo tudi bi rekel
               na predlog današnjih sklepov, da bo verjetno raje sklical 10 posvetovalnih odborov
               in, da bo zelo težko sprejel kakšno odločitev. In mislim, da bo to še en dodatni
               argument, da jutri ne bom glasoval za bi rekel podporo Vladi. Kajti zdaj vidimo kaj
               dejansko Slovenija dobi, ne tisto kar smo prej verjetno opozarjali, da tukaj ne gre
               za neke nove obraze in, da gre tukaj verjetno za škatlo, ki jo je Slovenija kupila ne
               ve se pa kaj jo ni, da to čedalje bolj prihaja do izraza. In jaz bi res apeliral
               predsednika nove Vlade, da verjetno poskuša. Bi rekel tudi Sloveniji pojasniti kaj bo
               naredil, ko bo postal predsednik Vlade, kaj bo naredila Vlada. Ali bo Vlada dala na
               dnevni red imenovanje oziroma predlog za evropskega komisarja. Nič od tega danes ni
               bilo od tega rečeno. Vse tisto kar je pa povedal za nazaj se pa jaz verjetno z njim
               strinjam. Pozabil je pa povedat oziroma omeniti, da je stranka SMC predlagala svojega
               kandidata. Ampak sam iz medijev sodeč je predstavnik SMC-ja sam umaknil soglasje. To
               pomeni, da stranka Mira Cerarja ni predlagala kandidata. Ni tega pojasnil danes ali
               je Janez Potočnik umaknil soglasje ali ne.</p>
               <p>Mislim, da je pa najmanj kar je, da pa magnetogram Vlade pride v javnost kajti to je
               informacija javnega značaja. In, da se že tukaj vidi, da verjetno se Vlada gre neke
               skrivalnice. Ne razumem tako bi rekel socialni demokratov DeSUS, ki so ponovne sedaj
               v koaliciji, da bi lahko vsaj oni pojasnili in tukaj res obžalujem, da danes,
               današnje seje se nista udeležila Karl Erjavec in, gospod Židan. Ki bi lahko iz prve
               roke pojasnila kaj se na tisti seji Vlade dogaja. Strinjam se s tem, da zakonodaja je
               slaba, da pač omogoča enemu izmed posameznikov, da pride do funkcije evropskega
               komisarja pri tem pa v Sloveniji nima nobene podpore. Ampak bi rekel odgovornost
               mislim, da v danem trenutku je na novi Vladi, na novem predsedniku Vlade, to je dr.
               Miro Cerar. Jaz mislim, da danes ima še možnost za izgovore, da iz takšnih in
               drugačnih razlogov ne more vplivati ampak jutri temu nebo več tako. In jutri naj pove
               ali v četrtek, ko bo imel polna pooblastila. Takrat ne bo imel izgovorov. In jaz
               pričakujem pri tem bi rekel pojasnila. Mislim, da vsi sklepi, ki jih je predlagala
               Slovenska demokratska stranka, da so korektni in bom tudi vse podprl.</p>
            </sp>
            <sp xml:id="SDT7-OZZEU-nujna-2-2014-09-17.sp53">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Morda bi še enkrat opozoril preden nadaljujemo, da se držimo predlagane točke
               dnevnega reda in razpravljamo o tej točki dnevnega reda. V pojasnilo spoštovani,
               gospod Pogačnik za opravičila sem prejel opravičila, gospe Alenke, mag. Alenke
               Bratušek, da je zaradi zasebne zadržanosti odstotna in, da se seje ne bo mogla
               udeležiti. <stage type="mag"/> <stage>(nadaljevanje)</stage> Gospoda Karla
               Erjavca verjamem da nadomešča mag. Igor Senčar, državni sekretar in pa mag. Dejan
               Židan se je ravno tako zaradi nujnih osebnih obveznosti opravičil.</p>
               <p>Zdaj pa, bi kar nadaljeval z razpravo in dajem besedo podpredsedniku Državnega zbora,
               gospodu Hainzu, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp54">

               <speaker>PRIMOŽ HAINZ (PS DeSUS):</speaker>

               <p>Hvala lepa.</p>
               <p>No, jaz seveda moram pojasniti, verjamem da gospod ni zadovoljen z mojo prisotnostjo
               na seji ampak danes se je predsednik Erjavec opravičil, torej član komisije, Erjavec
               opravičil, jaz ga pa nadomeščam, to je postopek bil in jaz si ne predstavljam kako bi
               zdaj lahko dodatno iskali argumente, kaj zdaj počne gospod Erjavec, ker vas zanima da
               ni mogel priti na sejo. Jaz seveda tega ne bi / Nerazumljivo./</p>
               <p>Drugo, kar se tiče samo en stavek, pa vem da ni potrebno, ampak okoli tega
               Machiavellizma nesrečnega, če lahko malo poenostavim, Machiavelli ni napisal tisto,
               kar mi danes mislimo da je Machiavellizem. Machiavellizem je seveda brutalen pohod na
               oblast, Machiavelli je pa napisal neko delo, kjer razlaga kako priti na oblast zato
               da rešiš in rešuješ državo, tako mimogrede ampak dobro, to ni tema dneva.</p>
               <p>Kar se tiče vprašaja, kdo naj bi odločal o tem, kdo gre za evropskega komisarja,
               tukaj sem seveda jaz eden tistih, ki seveda bom vedno glasoval za to, da je to
               Državni zbor. Ker tudi Lizbonska pogodba, če dviga na drugi nivo odločanje in
               prisotnost nacionalnih parlamentov, potem to seveda nima z evropskimi volitvami
               ničesar. Ker tukaj ste vi naredili, spoštovani gospod Horvat en preskok. Govorili ste
               o nacionalnem parlamentu potem ste pa rekli evropske volitve. Torej ne gre
               skupaj.</p>
               <p>Jaz sem za to, da tudi o temu kandidatu za evropskega komisarja odloča na koncu
               Državni zbor ali je to preko Odbora za evropske zadeve ali Državni zbor v celoti, ker
               se bojim, da smo v preteklosti bili soočeni z nekaterimi, bom rekel, dejstvi, ki so
               povozila Državni zbor kot institucijo. Jaz še vedno ampak ne bom menjal teme ampak
               vendar, oblikovanje občine Ankaran s strani Ustavnega sodišča je bilo pravzaprav
               nekorektno dejanje do Državnega zbora. Državni zbor se je seveda poskušal braniti
               ampak je potem predsednik podpisal nekaj, kar po mojem skoraj ne bi smel.</p>
            </sp>
            <sp xml:id="SDT7-OZZEU-nujna-2-2014-09-17.sp55">

               <speaker>PREDSEDNIK KAMAL IZIDOR SHAKER:</speaker>

               <p>Samo oprostite, ker vam… Bi vas prosil, če se držimo točke dnevnega reda.</p>
            </sp>
            <sp xml:id="SDT7-OZZEU-nujna-2-2014-09-17.sp56">

               <speaker>PRIMOŽ HAINZ (PS DeSUS):</speaker>

               <p>Vem, da grem čez ampak vsaj toliko kot nekateri, ki so doslej razpravljali.</p>
            </sp>
            <sp xml:id="SDT7-OZZEU-nujna-2-2014-09-17.sp57">

               <speaker>PREDSEDNIK KAMAL IZIDOR SHAKER:</speaker>

               <p>Prosim, da razpravljamo…</p>
            </sp>
            <sp xml:id="SDT7-OZZEU-nujna-2-2014-09-17.sp58">

               <speaker>PRIMOŽ HAINZ (PS DeSUS):</speaker>

               <p>… Hočem reči, da jaz sem za to, da o tem odloča Državni zbor.</p>
               <p>Jaz pa sicer v grobem te sklepe podporam, dejstvo je ,da imam v hiši institucijo, ki
               se s temi analizami ukvarja in mislim, da je tudi ta točka korektna. Torej, ti
               dodatni sklepi, ki smo jih potem dobili na mizo s strani vaše stranke, čeprav seveda
               je res to, da morajo biti to sklepi odbora ne pa sklepi ali pa predlog sklepov
               oziroma sklepi posamezne stranke.</p>
               <p>In seveda vprašanje, kaj zdaj z Alenko Bratušek, tukaj jaz seveda nimam kaj dodati
               temu, kar je prej rekel predsednik Vlade, jaz popolnoma soglašam z njegovo oceno. Kaj
               bomo pa kasneje doživljali, če eventualno pride do kakšnih analiz ali do kakšnih
               nekorektnosti, seveda bomo odločali kasneje. V temu smislu pa mislim da nisem edini,
               ki je to danes na tej seji že izrekel. Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp59">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp60">

               <speaker>JOŽEF HORVAT (PS NSi):</speaker>

               <p>Replika.</p>
            </sp>
            <sp xml:id="SDT7-OZZEU-nujna-2-2014-09-17.sp61">

               <speaker>PREDSEDNIK KAMAL IZIDOR SHAKER:</speaker>

               <p>Replika, gospod Horvat, izvolite, tri minute.</p>
            </sp>
            <sp xml:id="SDT7-OZZEU-nujna-2-2014-09-17.sp62">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Jaz bom čisto kratek in še vedno vztrajam pri tem kar sem povedal, da so evropske
               volitve, torej volitve v evropski parlament dejansko pomembne in da dejansko ljudje
               so vedeli, ko so glasovali za svojega kandidata v Evropskem parlamentu, koga so
               pravzaprav implicitno tudi določili, implicitno pravim, za predsednika Evropske
               komisije. In jaz tukaj delim mnenje, ki so ga izrazili bistveno izkušenejši politiki
               od mene in še enkrat jih citiram, žal pokojna predsednika avstrijskega parlamenta,
               gospa Barbara Pramer, 19. maja na tiskovni konferenci zahtevala, da: "V primeru zmage
               / nerazumljivo/ na evropskih volitvah maja letos njena stranka, torej / nerazumljivo/
               predlaga kandidata za avstrijskega komisarja." In,<stage type="mag"/> <stage>(nadaljevanje)</stage> gospod Martin Schulz, ki ga oba zelo dobro poznava je tudi
               bil v naši druščini letos je pred majskimi volitvami v evropski parlament povedal, če
               bo SPD v Nemčiji zmagala na evropskih volitvah on zahteva, da SPD predlaga kandidata
               za komisarja iz Nemčije. Vse to je dejansko v duhu Lizbonske pogodbe.</p>
               <p>No zanalašč sem izbral dva socialista, kar pa jaz nisem, kot veste.</p>
            </sp>
            <sp xml:id="SDT7-OZZEU-nujna-2-2014-09-17.sp63">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Besedo dajem podpredsednici odbora, gospe Levičar, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp64">

               <speaker>MARINKA LEVIČAR (PS DeSUS):</speaker>

               <p>Hvala lepa, lepo pozdravljeni, kolegi, kolegice.</p>
               <p>Jaz moram poudariti, da sem prišla v ta parlament zaradi tega, da bi ravnala
               državotvorno. In prav zaradi tega mi je bil všeč govor dr. Cerarja in njegovi
               povzetki. Jaz jih razumem, da bo ravnal državotvorno na vseh področjih in zato
               pravzaprav ne vem, kako lahko gospod Pogačnik že vnaprej dvomi in vzpostavlja takšno
               negativno oceno njegovega bodočega ravnanja, da bo ravnal neodločeno. Jaz ne vem,
               kako, povsem drugače razumeva isto besedilo, ki ga je dr. Cerar povedal, ne vem da
               smo si ljudje tako različni. Ne vem, če je to samo strankarska pripadnost ampak jaz
               sem bila do zdaj nestrankarski človek in tudi vnaprej, mislim, kot sem že rekla,
               delovati predvsem v dobro naše države. In jaz mislim, če naša država, ne glede na to,
               kdo je ta predstavnica v tej komisiji dobila tako pomemben resor smo Sloveni lahko
               samo zadovoljni. </p>
               <p>In mislim, da je res državotvorno, če pustimo kaj je bilo, kakor koli, da se oziramo
               samo vnaprej. In zato tudi podpiram in se mi zdijo pametni ti predlogi sklepov, ti
               trije sklepi, ki jih je predlagala stranka SMC in jih bom v nadaljevanju podprla.</p>
               <p>Še na nekaj bi rada aplicirala in sicer na… Mislim, ne aplicirala ampak poudarila
               svoje mnenje, ki je tudi prav drugačno od gospoda Jožefa Horvata. Pravi, da ga je
               sram in da ga bo lahko še bolj sram, če se bo tako naprej razvijalo kot se je ta
               zadeva. Mene, če je nekaj sram ne govorim javno, sem tiho ali pa povem nekemu zelo
               bližnjemu človeku. Zato tudi mislim, če nas je res sram, to kar se je v Sloveniji v
               zvezi s tem imenovanjem dogajalo potem to tiščimo pri sebi in se ozirajmo samo
               naprej, da nas v bodoče ne bo več sram.</p>
               <p>Toliko, hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp65">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa za vaše pozitivne misli v začetku vašega nagovora.</p>
               <p>Zdaj pa vabim k besedi mag. Logarja.</p>
            </sp>
            <sp xml:id="SDT7-OZZEU-nujna-2-2014-09-17.sp66">

               <speaker>MAG. ANŽE LOGAR (PS SDS):</speaker>

               <p>Hvala predsednik.</p>
               <p>Zdaj, moja predgovornica je dejala, da je potrebno ravnati državotvorno in da je zelo
               vesela, ker je mandatar to državotvornost predstavil v uvodnem nagovoru v tem, ko je
               sporočil, da v bistvu ne bo nič ukrepal.</p>
               <p>Tudi prvi med nami, predsednik parlamenta je apeliral na državotvornost, češ,
               državotvornost, skupni interesi, interes za Slovenijo kot državo so v temu pogledu
               prevladali pozabite izjave iz predvolilne kampanje, važno je, da se vsi borimo
               državotvorno za to državo.</p>
               <p>Zdaj pa, vi predsednik odbora nam tukaj na eksplicitno zaprosilo enega od poslanskih
               kolegov preberete opravičilo tvorca tega problema, torej odhajajoče predsednice Vlade
               in v svoji obrazložitvi zapiše, da se ne bo udeležila te razprave zaradi zasebne
               zadržanosti. Mi razpravljamo o državotvornosti, o stvareh, ki so v našem skupnem
               interesu, tisti, ki pa to povzroči se pa ne udeleži tega sestanka zaradi zasebnih
               obveznosti.</p>
               <p>Zdaj pa se jaz sprašujem kako naj povprečni državljan razume to politiko? Apel
               državotvornosti zato, da ni potrebno ukrepati, tisti zaradi<stage type="mag"/> <stage>(nadaljevanje)</stage> katerega pa bi morala politika ukrepati se pa
               zaradi zasebnih interesov ne udeleži te razprave. In naj spomnim na razpravo iz
               zaslišanja zunanjega ministra, ko je beseda nanesla tudi na vprašanje imenovanja
               predloga komisarja. Dejal je, citiram: "Dobra okoliščina je bila ta, da je tudi
               predsednica Vlade bila na tem vrhunskem zasedanju in sva se dogovorila o tem, na
               kakšen način bo tekla dopisna seja oziroma", pozor "pojasnil sem ji, da za takšno
               odločitev je potrebna odločitev Vlade, da mi ne moremo kar avtomatično, kot
               Ministrstvo za zunanje zadeve". Iz tega, kar je kandidat za ministra povedal lahko
               razberemo, da je očitno predsednica Vlade, ki je danes zasebno zadržana želela, da ta
               sklep o potrditvi komisarske ekipe sprejme kar ministrstvo samo. Še huje, kot je
               kolega Horvat prej govoril, ko je primerjal ureditev v Sloveniji oziroma postopke, ki
               smo jim priča v Sloveniji z ostalimi državami. Tisti, ki se je samo-kandidiral je
               očitno želel to odločitev prenesti še na nižji nivo, na Ministrstvo za zunanje zadeve
               in naj sami odločijo o tem. Očitno se je nekomu res mudilo z osebnim interesom.</p>
               <p>Med drugim, na temu zaslišanju je minister dejal tudi tole, citiram: "Moram reči, da
               se je prvič zgodilo, kljub temu, da je več kot trije ministri zahtevalo, da se seja
               prekine in da gre na redno sejo, da takšna volja ministrov ni bila spoštovana."
               Govorite o demokratičnem postopku, tukaj pa minister pravi, da volja ministrov ni
               bila spoštovana in nadalje poudarja, da je zadeva po njegovem mnenju nezakonita.</p>
               <p>Naj vas spomnim na besede, ki jih niste rekli samo v predvolilnih soočenjih niti ne
               samo v dvorani ampak ste jih podpisali, koalicija. Tri podpise ima tale koalicijska
               pogodba in koalicijska pogodba se neposredno refererira na vprašanje imenovanja
               kandidata za evropskega komisarja. Že na prvi strani, dovolite, da citiram: "V
               zadnjih letih je Slovenija v preveliki meri postala družba v kateri razpadajo
               pozitivni temelji družbenega povezovanja in je zato brez perspektive družba
               nezaupanja in manipulacij." Glavno poslanstvo te vlade je zato povrnitev zaupanja
               ljudi v državo. Družba nezaupanja in manipulacij, sprašujem se, se vam zdi, da takšen
               postopek in govorjenje pustimo za nazaj, saj tudi, če je postopek sporen, nezakonit
               glejmo naprej, dviguje zaupanje v družbi.</p>
               <p>In naprej, na strani štiri: "Država mora biti v odnosu do svojih državljanov in
               prebivalcev ter družbenih skupin odzivna in odgovorna." Je s tem, ko se želi izogniti
               odločitvi kljub temu da je splošno stališče v strokovni in laični javnosti proti
               takšnemu samoimenovanju in zlorabi oblasti to, da se ne odločite odgovorno do
               državljanov?</p>
               <p>In naprej, enako na četrti strani: "Novo politično delovanje mora biti odločno in
               nepopustljivo do vseh, ki bi na kakršni koli načni želeli izrabiti politiko za svoje
               interese." Se vam zdi to državotvorno ravnanje odločno in nepopustljivo? Meni se ne.
               Zagotovo je ta stavek nastal na podlagi tistih izjav gospoda Cerarja, ki sem jih prej
               prebral, o nedostojnosti in nepravem postopku imenovanja. V tem me prepričuje tudi
               določilo na strani štiriinpetdeset, kjer v deveti točki zapišete: "Spremembe in
               dopolnitve Zakona o sodelovanju med Državnim zborom in Vlado Republike Slovenije na
               področju Evropske unije, zakon bomo dopolnili z dogovorom o tem, kako bo v prihodnje
               potekalo imenovanje evropskega komisarja iz Slovenije." Detektirali ste ta problem,
               opozorili ste nanj, ustavili ste ga v koalicijsko<stage type="mag"/> <stage>(nadaljevanje)</stage> pogodbo. Neposredno ste ga referirali na moralno etična
               načela za katero naj bi se ta Vlada zavzemala. Danes pa kot da to ni več pomembno
               ampak, da je potrebno imeti v uvidu interese, zdaj ne vem države ali koalicije ali
               koalicije pod B/?/ torej tiste skrite koalicije. Zagotovo pa to niso odločitve
               oziroma ne-odločitve v interesu državljank in državljanov, zaradi česar so tudi
               toliko glasov namenili Stranki Mira Cerarja. Meni je neverjetno s kakšno lahkoto se
               zamahne nad stavki, ki so zapisani in dani v javnost na začetku mandata te
               koalicije.</p>
               <p>V začetku se ustvarja splošne standarde delovanja nove koalicije in tukaj je na mestu
               vprašanje za vladno koalicijo ali so to tisti standardi, za katere ste se zavzemali v
               predvolilni kampanji? Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp67">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Samo pojasnilo, jaz bi si zelo želel, da bi povabljeni prišli na to sejo pojasniti
               določene zadeve pa vendar, sam verjetno ne morem privleči koga in verjetno pač vsak
               ima svoje razloge, takšne ali drugačne ampak verjamem, da v bodoče se bodo teh sej
               tudi udeleževali.</p>
               <p>Besedo… Gospod Horvat imate repliko?</p>
            </sp>
            <sp xml:id="SDT7-OZZEU-nujna-2-2014-09-17.sp68">

               <speaker>JOŽEF HORVAT (PS NSi):</speaker>

               <p>Ne, prijavljam se za razpravo.</p>
            </sp>
            <sp xml:id="SDT7-OZZEU-nujna-2-2014-09-17.sp69">

               <speaker>PREDSEDNIK KAMAL IZIDOR SHAKER:</speaker>

               <p>Razpravo, dobro.</p>
               <p>Besedo ima gospod Čuš, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp70">

               <speaker>ANDREJ ČUŠ (PS SDS):</speaker>

               <p>Pred tem smo bili s strani poslanske kolegice označeni ali pa vprašani zakaj smo pa
               tako negativno nastrojeni, zakaj smo pesimisti… Zdaj, ko smo vstopali v ta mandat sem
               nekako kot državljan upal da se bo le kaj postorilo, da se bo nekaj naredilo ampak,
               spoštovani, jaz sem zdaj tri dni bil prisoten na marsikaterem odboru in ta zaslišanja
               me ravno ne navdajajo z optimizmom. Posebej pa še potem, ko poslušam te razprave
               danes.</p>
               <p>Dr. Cerar je vso kampanjo, še danes veliko govori o etiki in novih standardih, v
               končni fazi je tudi sam kritiziral samo-predlaganje Alenke Bratušek za evropsko
               komisarko, to je bilo označeno kot nemoralno in neetično. In, kaj imamo danes na
               koncu? Samo en kup praznih besed in tako bo očitno cel mandat. Spomnite se druge
               morale mesije slovenske politike, dr. Viranta, ki je podobno začel zelo visoko,
               končal pa res nizko.</p>
               <p>Dr. Cerar, tudi marsikdo danes tukaj je povedal, da se bo počakalo na poročilo
               Komisije za preprečevanje korupcije, ki pa gospod Bratušek že nekaj dni čaka na
               pošti. In, zdaj glede na to, da je gospa Bratušek zasebno zadržana upam da ne bo tako
               naslednjih pet let in da se ne bo na tej pošiljki nabralo precej prahu. ker jaz si ne
               morem predstavljati, kaj se bo zgodilo, če bo gospa Bratušek imenovana za evropsko
               komisarko potem pa bo prišlo to poročilo ven. Po mojem bo odgovornost moral prevzeti
               predvsem dr. Cerar, ki s to svojo mlačnostjo, ki jo je pokazal tudi danes in verjetno
               jo bo tudi v prihodnje nekako dokazuje, da je zaključek današnje seje ali pa
               razprave, kakor koli boste vi s tem koalicijskim glasovalnim strojem preglasovali
               naše sklepe, ki so po mojem zelo korektni, boste s tem odkazali, da tako Stranka Mira
               Cerarja kot tudi celotna koalicija podpira kandidaturo Alenke Bratušek za evropsko
               komisarko. Ker, če je ne bi podpirali bi umaknili ta predlog, ki je bil sprejeti n
               predlagali druge kandidate.</p>
               <p>Pa tukaj je bilo tudi nekaj očitno, da, če ne bo ženska nebo takšnega položaja
               vplivnega… Jaz mislim ne vem zakaj tako podcenjujete kolegice in pa ženske. Menim da
               imamo ogromno odličnih in sposobnih kandidatk, ki bi to funkcijo opravljale zagotovo
               veliko boljše, kot bi jo, oziroma jo bo Alenka Bratušek.</p>
            </sp>
            <sp xml:id="SDT7-OZZEU-nujna-2-2014-09-17.sp71">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. Besedo dajem podpredsedniku gospodu Horvatu, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp72">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik, bom čisto kratek.</p>
               <p>Zdaj, ko razmišljamo o postopkih za imenovanje kandidata za komisarja<stage type="mag"/> <stage>(nadaljevanje)</stage> oziroma komisarko iz Republike
               Slovenije v Evropski komisiji bi seveda želel, da osvetlimo dejansko širša določila
               pogodbe o Evropski uniji. Znano je, da pogodba o Evropski uniji tudi vsebuje določbe
               o prenehanju mandata komisarja oziroma komisarke. Zdaj, jaz bi se morda na tej točki,
               če smem, obrnil na državnega sekretarja, gospoda Igorja Senčarja, če bi nam lahko te
               določbe pogodbe o Evropski uniji pojasnil, ki govorijo o razlogih pri katerih lahko
               mandat komisarja oziroma komisarke preneha. To bi mene zanimalo, mislim da ste tukaj
               tudi nekdo, ki je kar nekaj let preživel zelo blizu Evropske komisije, da nam to
               lahko kompetentno pojasnite.</p>
               <p>Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp73">

               <speaker>PREDSEDNIK KAMAL IZIDOR SHAKER:</speaker>

               <p>Bi želeli podati pojasnilo? Izvolite, na kratko bi vas prosil.</p>
            </sp>
            <sp xml:id="SDT7-OZZEU-nujna-2-2014-09-17.sp74">

               <speaker>GOSPOD ___________:</speaker>

               <p>Hvala.</p>
               <p>Torej, vse določbe, ki so zdaj v Lizbonski pogodbi so tudi rezultat nakopičenih
               izkušenj z, ena žalostnih izkušenj za komisijo je bila takrat, je bil odstop
               celotnega kolegija Santierove/?/ komisije zaradi problemov okoli enega člana komisije
               oziroma v njenem kabinetu, tako da so v temu smislu določbe sedaj veljavne pogodbe o
               Evropski uniji nekoliko bolj razdelane. So vključene v člen, ki sem ga že prej
               citiral, ki ima tako določbe glede imenovanja kot določbe glede prenehanja.</p>
               <p>Poleg tega, da opozorim še, je pa tukaj še pogodba o delovanju Evropske unije, ki ima
               tudi nekaj pomembnih členov, mogoče najboljše da, če dovolite da jih kar preberem te
               določbe, da vemo o čem govorimo. Torej o prenehanju član komisije, seveda tukaj se
               govori o članu, ki je že član komisije, torej veljal za trenutek, ko je komisija že
               potrjena in je kandidat že član. "Član komisije odstopi na zahtevo predsednika."
               Potem naprej: "Evropski parlament lahko v skladu s členom 234. – Pogodbe o delovanju
               Evropske unije glasuje o predlogu nezaupnice komisiji. Če je nezaupnica izglasovana
               člani komisije kolektivno odstopijo, visoki predstavnik Unije za zunanje zadeve in
               varnostno politiko pa odstopi iz funkcije, ki jo opravlja v komisiji", ker ima namreč
               dvojno funkcijo, je podpredsednik komisije hkrati pa je še poleg tega član oziroma
               visoki predstavnik. Pogodba o delovanju Evropske unije pa o členu 245. med drugim
               tudi pravi, mislim da je to tudi pomembno vedeti: "Člani komisije se vzdržijo vseh
               dejanj, ki so nezdružljiva z naravo njihove funkcije, države članice spoštujejo
               njihovo neodvisnost in ne poskušajo vplivati nanje pri opravljanju njihovih nalog."
               Člen 246. recimo pa: "Razen ob redni zamenjavi ali smrti, dolžnosti člana komisije
               prenehajo z njegovim odstopom ali razrešitvijo. Mesto, ki se izprazni zaradi odstopa
               ali razrešitvijo ali smrti člana se za preostanek njegovega mandata zapolni z novim
               članom z istim državljanstvom, ki ga imenuje Svet v medsebojnem soglasju s
               predsednikom komisije, po posvetovanju z Evropskim parlamentom in v skladu z merili
               iz drugega odstavka, člena 17.3., Pogodbe o Evropski uniji,"<stage type="mag"/> <stage>(nadaljevanje)</stage> in tako naprej, mislim lahko tudi skopiramo vse
               te člene, da ne bom preveč na dolgo bral. Ampak, torej, Evropska komisija se je,
               seveda pisci pogodbe, to pomeni tudi države članice na medvladni konferenci, so se
               nekaj naučili iz tiste izkušnje in predvideli procedure ali določbe, ki so nekoliko
               bolj jasne, kot so bile prej v Maastrichtski pogodbi.</p>
            </sp>
            <sp xml:id="SDT7-OZZEU-nujna-2-2014-09-17.sp75">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa za pojasnilo.</p>
               <p>Besedo dajem gospodu mag. Pogačniku, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp76">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za dano besedo.</p>
               <p>Zdaj ta razprava, ki sem jo že prej nekako načel in povedal svoje mnenje. Jaz bi
               pričakoval samo eno, in sicer pač volilni rezultat na državnozborskih volitvah je bil
               jasen s tem, glede na procent, ki ga je stranka SMC dobila. Jaz mislim, da so
               pričakovanja državljank in državljanov Republike Slovenije velika. In predvsem ta, bi
               rekel, etična merila, ki jih je ta stranka na začetku predvsem poudarjala in jaz sem
               tukaj skeptičen. Gremo pot, ki je bila že znana v Sloveniji v zadnjem obdobju in
               sicer nekaj se govori, drugo se dela, da se bo nadaljevala tudi pod to koalicijo. Jaz
               verjamem in sem prepričan, da demokracija je sistem v katerem sigurno ne morejo biti
               vsi zadovolji, me pa izrazito moti to sprenevedanje sedanje koalicije, SMC-ja,
               DeSUS-a in SD-ja. Nekako po ovinkih govorite: ne podpiramo, smo prosti. Potem ko bi
               morali pa sprejeti neko odločitev, ko bi jo lahko, pa tega ne sprejmete.</p>
               <p>Glejte, pojdite pred javnost, povejte odločno podpiramo Alenko Bratušek za evropsko
               komisarko. Naredite to, kajti iz tega razloga zdaj pa vseh teh razprav se vidi, da
               dejansko Alenko Bratušek podpirate. Imejte to politično moč, to politično zavest,
               tisto odločitev, ko jo sprejmete, da jo tudi argumentirate. Pojdite pred javnost in
               povejte: koalicija v sestavi pod mandatarjem predsednikom Vlade dr. Mira Cerarja,
               SD-ja in DeSUS podpira imenovanje Alenke Bratušek za komisarko in bo zadeva
               zaključena. Ampak s tem sprejmete tudi to odgovornost, ki jo morate. Z jutrišnjim
               dnem boste sprejeli odgovornost vodenja Slovenije za vse te odločitve. Ne se skrivati
               za nekaterimi izjavami. In zakaj mi te zadeve danes veliko poudarjamo? SDS so jasno
               povedali, ne podpiramo imenovanje Alenke Bratušek iz več razlogov, smo javno
               povedali, smo načelna stranka. Vi do danes tega še niste povedali javno. Jutrišnji
               dan se bo to začelo, pojdite pred javnost in povejte, dosti je teh skrivalnic in
               potem se odločimo kaj bo Slovenija pričakovala od evropske komisarke. To pa je potem
               pomemben korak naprej za Slovenijo, ampak samo to bi želel, da vi stopite pred
               javnost in da dejansko poveste, to kar je verjetno že kar nekaj časa dogovorjeno, da
               podpirate imenovanje Alenke Bratušek za evropsko komisarko.</p>
            </sp>
            <sp xml:id="SDT7-OZZEU-nujna-2-2014-09-17.sp77">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Nimamo več razpravljavcev, zato zaključujem razpravo in počasi oziroma takoj
               prehajamo na odločanje o predlaganih sklepih. Glasovali bomo ločeno o vsakem sklepu
               posebej. In sicer, najprej bomo glasovali o prvem sklepu predlagatelja, drugemu
               sklepu se je predlagatelj odpovedal in ga ni več in torej prejšnji tretji sklep novi
               drugi sklep, četrti sklep postane tretji sklep in peti postane četrti. <stage type="mag"/><stage>(nadaljevanje)</stage> Tako, da odpiram razpravo za
               obrazložitev glasu pri prvem sklepu, ki se glasi: Odbor za zadeve Evropske unije
               zahteva, da Vlada RS v roku 7 dni od sprejema sklepa omogoči javen dostop do
               magnetograma 39. seje vlade Republike Slovenije z dne 31. julija 2014 na kateri se je
               Vlada Republike Slovenije seznanila s predlogom za kandidate za člane Evropske
               komisije in do magnetogramov vseh sej Vlade Republike Slovenije na katerih se je
               razpravljalo o kandidatih za člane Evropske komisije.</p>
               <p>Obrazložitev glasu. Če ne, glasujemo o predlaganem sklepu. Pričenjam glasovanje,
               glasujemo, zaključujem glasovanje.</p>
               <p>Kdo je za? <stage>(5 članov.)</stage> Je kdo proti? <stage>(9 članov.)</stage></p>
               <p>Ugotavljam, da sklep ni bil sprejet.</p>
               <p>No drugi predlog sklepa, ki se glasi: Odbor za zadeve Evropske unije predlaga da
               predsednik Vlade Republike Slovenije dr. Miro Cerar umakne predlog kandidatov
               predsednice Vlade, ki je v času predlaganja opravljala tekoče posle, mag. Alenke
               Bratušek za člane Evropske komisije z dne 31. julija 2014 ter v najkrajšem možnem
               času oziroma najkasneje na prvi seji Vlade RS predlaga Vladi RS, da potrdi kandidata
               ali kandidate za člana Evropske komisije, ki izpolnjujejo pogoje po 17 . členu
               Pogodbe o delovanju Evropske unije tako, da upošteva tudi kandidate, ki jih
               predlagajo stranke, ki so na volitvah v Evropski parlament dobile največje število
               glasov. Bi želel kdo obrazložiti svoj glas? Izvolite. V imenu predlagatelja oziroma…
               predlagatelja. Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp78">

               <speaker>MAG. ANŽE LOGAR (PS SDS):</speaker>

               <p>Hvala lepa.</p>
               <p>Jaz bi samo zato, ker je bilo prej s strani enega od poslancev izražen pomislek nad
               drugim delom tega tretjega oziroma zdaj drugega predloga sklepa v pojasnilo. Namreč,
               dikcija tega člena je v Evropski uniji je tako, da upošteva tudi kandidate, kar je
               opcijsko določilo. Vlada sama izbere katere kandidate bo predlagala, v tem členu
               referiramo zgolj na to, da med možnimi kandidati pogleda tudi na stran zmagovalcev
               evropskih volitev in v nobenem primeru Vlade ne zavezuje za to, da bi morala izbrati
               tiste predloge, ki jih predlaga zmagovalna stran. V tem primeru tudi odpadejo zadržki
               ali razlogi, zaradi katerega je omenjeni poslanec odpovedal podporo temu členu.</p>
            </sp>
            <sp xml:id="SDT7-OZZEU-nujna-2-2014-09-17.sp79">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Gospod Čuš, obrazložitev glasu, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp80">

               <speaker>ANDREJ ČUŠ (PS SDS):</speaker>

               <p>Sam bom predlog sklepa podprl, bo pa z nesprejetjem tega sklepa stranka Mira Cerarja
               tudi formalno in uradno potrdila, da podpira Alenko Bratušek za evropsko
               komisarko.</p>
            </sp>
            <sp xml:id="SDT7-OZZEU-nujna-2-2014-09-17.sp81">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Še kakšna obrazložitev glasu? Izvolite, gospa Potočnik.</p>
            </sp>
            <sp xml:id="SDT7-OZZEU-nujna-2-2014-09-17.sp82">

               <speaker>ANDREJA POTOČNIK (PS SMC):</speaker>

               <p>Hvala za besedo.</p>
               <p>Jaz bom glasovala proti temu sklepu, bi pa rada obrazložila, da se s tem ko sem proti
               temu sklepu ne strinjam z, kot je bilo navedeno prej, s kandidaturo mag. Alenke
               Bratušek, in prosim da ne potvarjate teh besed v sklepu, ker ne glasujem proti.</p>
               <p>Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp83">

               <speaker>PREDSEDNIK KAMAL IZIDOR SHAKER:</speaker>

               <p>Prosim, da ste spoštljivi do članov odbora in do kolegov poslank in poslancev.</p>
               <p>Še kakšna obrazložitev? Izvolite, gospod Mesec.</p>
            </sp>
            <sp xml:id="SDT7-OZZEU-nujna-2-2014-09-17.sp84">

               <speaker>LUKA MESEC (PS ZL):</speaker>

               <p>Ja, jaz podobno, kot sem že rekel v svoji intervenciji, podpiram del sklepa, da se
               Alenko Bratušek odpokliče kot kandidatko za komisarko, ne podpiram pa drugega dela
               sklepa, ki ga ne moremo brati drugače, kot da predlagatelj želi sam postati tisti, ki
               bo predlagal komisarja.</p>
            </sp>
            <sp xml:id="SDT7-OZZEU-nujna-2-2014-09-17.sp85">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Še kakšna obrazložitev? Če ne, dajem predlagani sklep na glasovanje. Začenjam
               glasovanje, glasovanje poteka, zaključujem glasovanje. <stage type="mag"/><stage>(nadaljevanje)</stage> Kdo je za? <stage>(4 člani.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni bil sprejet.</p>
               <p>Prehajam na tretji sklep, ki bi ga morda ob soglasju predlagatelja modificirali, ker
               je zelo podoben predlaganemu sklepu številka 3. Ja, vi ste predlagatelj.</p>
            </sp>
            <sp xml:id="SDT7-OZZEU-nujna-2-2014-09-17.sp86">

               <speaker>MAG. ANŽE LOGAR (PS SDS):</speaker>

               <p>Tretji sklep, ki je predlagan v sklopu teh štirih predlogov sklepov, je povzetek
               tega, kar ste zapisali v koalicijski pogodbi. Vaša želja pri modificiranem sklepu je,
               da eskulpirate vlado iz odločanja oziroma iz pristojnosti, da predlaga spremembe tega
               zakona, mislim da s tem ne sledite zapisu v vaši koalicijski pogodbi, da želite sklep
               narediti še manj oprijemljiv in v takšnem pogledu ne moremo podpreti modificiranega
               sklepa in vztrajamo s tem sklepom, ki je popolnoma, poudarjam, popolnoma v skladu z
               zapisom v koalicijski pogodbi. Če pa želite, vam lahko tisto, kar je zapisano v
               koalicijski pogodbi še enkrat preberem.</p>
               <p>Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp87">

               <speaker>PREDSEDNIK KAMAL IZIDOR SHAKER:</speaker>

               <p>O.K. Ugotavljam, da glede tega nismo dosegli soglasja. Bi pa ta sklep za začetek
               prebral, in sicer Odbor za zadeve Evropske unije predlaga Vladi Republike Slovenije
               naj v najkrajšem možnem času pripravi predlog sprememb in dopolnitev zakona o
               sodelovanju med Državnim zborom in Vlado v zadevah Evropske unije, ki bo v postopek
               odločanja vključeval Državni zbor Republike Slovenije, kot neposredno volje
               predstavniški organ vseh državljank in državljanov. Želi kdo, to je pač sklep, ki ga
               je predlagal predlagatelj in ima morda obrazložitev svojega glasu. Če ne, dajem ta
               sklep na glasovanje in sicer začenjam glasovanje, glasovanje teče in zaključujem
               glasovanje.</p>
               <p>Kdo je za? <stage>(4 člani.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni sprejet.</p>
               <p>Četrti predlagani sklep: Odbor za zadeve Evropske unije predlaga da predsednik Vlade
               Republike Slovenije dr. Miro Cerar javnosti jasno pojasni razloge zaradi katerih je
               spremenil stališče do podpore kandidatom za člana Evropske komisije ter ali je sploh
               opravil telefonski pogovor z Jean - Claudom Junckerjem in v celoti predstavi
               vsebino pogovora na temo evropskega komisarja, ki pripada Republiki Sloveniji v roku
               3 dni od sprejema tega sklepa. Želi kdo obrazložiti svoj glas? Če ne, dajem ta sklep
               na glasovanje. Začenjam glasovanje, glasujemo, končujem glasovanje.</p>
               <p>Kdo je za? <stage>(4 član.)</stage> Je kdo proti? <stage>(9 članov.)</stage></p>
               <p>Ugotavljam, da sklep ni bil sprejet.</p>
               <p>Prehajam na predloge sklepov, in sicer, prvi sklep: Odbor za zadeve Evropske unije se
               je seznanil s pojasnilom predsednika Vlade Republike Slovenije dr. Mira Cerarja. Želi
               kdo… Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp88">

               <speaker>MAG. MARKO POGAČNIK (PS SDS):</speaker>

               <p>Hvala, predsednik za dano besedo.</p>
               <p>Jaz mislim, da gre to zgolj za seznanitveni sklep. In o takšnih sklepih, se po
               navadi, mislim, da je brezpredmetno da se tudi glasuje, kajti nihče od tukaj ne more
               reči, da se s tem ni seznanil in da je to pač sklep, ki je seznanitveni in da ni
               potrebno o njem glasovati.</p>
               <p>Bom pa osebno, bi rekel, tretji predlog podprl. Jaz mislim, da bomo s tem tudi
               pokazali svojo načelnost, da če nekdo nekaj predlaga, da zato, ker smo opozicija temu
               ne nasprotujemo, kar je bilo verjetno pri sklepih, ki jih je predlagala SDS prej
               jasno razvidno, da ste glasovali proti koalicijski aparat samo zgolj zaradi tega, ker
               je bil to predlog SDS-a in da se bo praksa verjetno prejšnje koalicije nadaljevala
               tudi s sedanjo, žalostno, da verjetno vse tiste besede o moralnosti, etiki, ki ste jo
                  poudarjali<stage type="mag"/><stage>(nadaljevanje)</stage> v predvolilnem
               času, potem tudi v povolilnem času in na osnovi katerega so vam državljanke in
               državljani Republike Slovenije zaupali teh 36%, da se bo zdaj izkazalo, da so bile to
               zgolj prazne besede.</p>
               <p>Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp89">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa za to obrazložitev.</p>
               <p>Tretji sklep je bil zelo podoben vašemu, tako da hvala lepa, da ste ga že zdaj
               obrazložili.</p>
               <p>In dajem prvi sklep, ki sem ga prebral, na glasovanje. Glasujemo, glasovanje poteka,
               zaključujem glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Drugi sklep pa se glasi: Odbor bo Raziskovalno-dokumentacijskemu sektorju Državnega
               zbora naročil naj pripravi mednarodno in primerjalno analizo sistemov in postopkov
               imenovanja komisarjev v drugih državah članicah EU. Želi kdo obrazložiti svoj glas?
               Če ne, dajem ta sklep na glasovanje, glasovanje poteka, zaključujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(? članov.)</stage></p>
               <p>Ugotavljam, da je sklep potrjen.</p>
               <p>Prehajamo na tretji sklep in sicer, malo smo ga modificirali, glede na to, da je ta
               zakon o sodelovanju med Vlado Republike Slovenije in Državnim zborom Republike
               Slovenije po navadi sprejemal, predlagal in sprejemal tudi, Državni zbor Republike
               Slovenije predlagam majhno modifikacijo in sicer, ga bom kar prebral, tretji sklep,
               in sicer: Odbor predlaga, da se pripravi predlog sprememb in dopolnitev zakona o
               sodelovanju med Državnim zborom in Vlado v zadevah Evropske unije, ki bo v postopek
               imenovanja člana Evropske komisije in Republike Slovenije vključeval Državni zbor
               Republike Slovenije, kot neposredno voljen predstavniški organ vseh državljank in
               državljanov. Želite obrazložiti svoj glas? Izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp90">

               <speaker>JOŽEF HORVAT (PS NSi):</speaker>

               <p>Hvala, gospod predsednik.</p>
               <p>Dovoljujem si razpravo, ker je sklep modificiran in se zahvaljujem. Soglašam, kot pa
               se spomnite sem pa dal na razpolago razmislek oziroma nas vse pozval k razmisleku ali
               bomo omenjeni zakon odpirali samo zaradi imenovanja kandidata za komisarja ali tudi
               za druge kandidate v druge institucije Evropske unije. Ne bi namreč želel, da bi se
               zdaj sami zapletli, ko bomo zakon spisali in potem bo nekdo rekel, ja kako pa bomo
               predlagali našega sodnika v sodišče EU, pa bo nekdo rekel: Ne, ne, imamo sklep, ki
               govori samo o komisarju. Morda ne bomo tako rigorozni, ampak v principu tudi soglašam
               s tem, kar ste prebrali.</p>
               <p>Hvala.</p>
            </sp>
            <sp xml:id="SDT7-OZZEU-nujna-2-2014-09-17.sp91">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Besedo ima dr. Brglez, izvolite.</p>
            </sp>
            <sp xml:id="SDT7-OZZEU-nujna-2-2014-09-17.sp92">

               <speaker>DR. MILAN BRGLEZ (PS SMC):</speaker>

               <p>Jaz ta sklep razumem, da je ta zadeva tista minimalna zadeva, ki jo je treba
               popraviti. Se bo pa najverjetneje v samem postopku in v razpravi, kjer bo vodena na,
               pač ne bomo hiteli po nekem hitrem postopku, se bo izpostavilo, da je treba še kaj
               drugega v tem zakonu popraviti in seveda to bo možnost s samim odpiranjem tega
               zakona. Je pa to zakon, ki zahteva tako veliko večino, da ta stvar ni tako preprosta,
               in vsaj tisto minimalno, kar je najverjetneje strinjanje, da se popravi je ta del, ki
               se nanaša na samo to kandidiranje. Upam pa, da bodo razmerja moči takšna, ki bodo
               omogočala še dodatne popravke tega zakona.</p>
            </sp>
            <sp xml:id="SDT7-OZZEU-nujna-2-2014-09-17.sp93">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Gospod Nemec.</p>
            </sp>
            <sp xml:id="SDT7-OZZEU-nujna-2-2014-09-17.sp94">

               <speaker>MATJAŽ NEMEC (PS SD):</speaker>

               <p>Ja, tudi z moje strani se strinja z obema predhodnikoma, da rešujemo zadevo per
               partes, če smem tako reči, ker je to pač namreč prioriteta, ampak da se začne
               reševati.</p>
               <p>Hvala lepa.</p>
            </sp>
            <sp xml:id="SDT7-OZZEU-nujna-2-2014-09-17.sp95">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Ja, želite razpravljati? <stage>(Ne.)</stage></p>
               <p>Ja, še v pojasnilo. Glede na to, da imamo eno in edino točko dnevnega reda, mislim da
               se ta sklep nanaša direktno per partes na to točko dnevnega reda, zaradi tega je tudi
               tako formuliran. Se pa strinjam tudi z gospodom podpredsednikom, in predsednikom, da
               bomo zadevo reševali celostno.<stage type="mag"/><stage>(nadaljevanje)</stage>
               Tako da jaz, če ni več razprave, bi dal ta sklep zdaj na glasovanje. Pričenjam
               glasovanje, glasovanje teče, zaključujem glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem 1. točko in 2. nujno sejo Odbora za zadeve Evropske unije in se vam
               vsem zahvaljujem za udeležbo in še naprej želim lep dan. <stage>(Seja se je končala 17.
                  septembra 2014 ob 13.03.)</stage>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-Skupna-2016-02-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT7-Skupna-2016-02-29.OZP">359C00B6B2130557C1257F62003C2C4C</idno>
               <idno type="custom"
                     subtype="session"
                     corresp="#SDT7-Skupna-2016-02-29.OZZEU">ECB395E79A93B99AC1257F63004855FD</idno>
               <idno type="custom" subtype="day" corresp="#SDT7-Skupna-2016-02-29.OZP">7F9DCAD9DF3750ACC1257F790048C0D8</idno>
               <idno type="custom" subtype="day" corresp="#SDT7-Skupna-2016-02-29.OZZEU">7B99562C00E2BA6FC1257F790048C59F</idno>
               <idno type="URI" corresp="#SDT7-Skupna-2016-02-29.OZP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=7F9DCAD9DF3750ACC1257F790048C0D8</idno>
               <idno type="URI" corresp="#SDT7-Skupna-2016-02-29.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=7B99562C00E2BA6FC1257F790048C59F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2016-02-29.OZP" n="18">
               <name>nujna seja</name>
               <date when="2016-02-29"/>
            </setting>
            <setting who="#SDT7-Skupna-2016-02-29.OZZEU" n="29">
               <name>nujna seja</name>
               <date when="2016-02-29"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2016-02-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2016-02-29.OZP">
                        <orgName key="OZP">Odbor za pravosodje</orgName>
                     </org>
                     <org xml:id="SDT7-Skupna-2016-02-29.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">SKUPNA SEJA REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">18. nujna seja</stage>
            <stage type="title">in REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">29. nujna seja</stage>
            <stage type="date">(29. februar 2016)</stage>
            <stage type="chairman">Sejo je vodil Matjaž Nemec, predsednik Odbora za pravosodje in Kamal Izidor
            Shaker, predsednik Odbora za zadeve Evropske unije.</stage>
            <stage type="time">Seja se je začela ob 10.01.</stage>
            <stage type="mag"/>


            <sp xml:id="SDT7-Skupna-2016-02-29.sp1">

               <speaker>PREDSEDNIK MATJAŽ NEMEC:</speaker>

               <p>Spoštovane kolegice, dragi kolegi, začenjamo 18. nujno sejo Odbora za pravosodje.</p>
               <p>Obveščam vas, da so zadržani in se seje ne morejo udeležiti gospa Iva Dimic.</p>
               <p>Na seji kot nadomestni člani s pooblastilom namesto mag. Lilijane Kozlovič je
               prisoten Tilen Božič, namesto gospoda Igorja Zorčiča je tu Simon Zajc, namesto mag.
               Dušana Verbiča je tu Kamal Izidor Shaker, namesto dr. Mateja T. Vatovca je tukaj dr.
               Franc Trček.</p>
               <p>Prehajamo na določitev dnevnega reda seje Odbora.</p>
               <p>Dne 25. 2. 2016 sem vas obvestil, da se dnevni red 18. nujne seje z dne 23. 2. 2016
               razširi z 2. točko, in sicer gre za Predlog stališča Republike Slovenije do Predloga
               direktive Evropskega parlamenta in Sveta o nekaterih vidikih pogodb o dobavi
               digitalnih vsebin, EPA 1054-VII, EU U 624.</p>
               <p>Razširitev dnevnega reda je določena na podlagi 154. d člena Poslovnika Državnega
               zbora.</p>
               <p>S tem je določen dnevni red seje kot je bil predlagan s sklicem in navedeno
               razširitvijo.</p>
               <p>Besedo dajem g. Shakerju, predsedniku Odbora za zadeve Evropske unije. Izvolite.</p>
            </sp>
            <sp xml:id="SDT7-Skupna-2016-02-29.sp2">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. Kolegice in kolegi, začenjam 29. nujno sejo Odbora za zadeve Evropske
               unije.</p>
               <p>Obveščam vas, da imam tudi sam dve pooblastili, in sicer mag. Bojana Krajnca bo na
               tej seji nadomeščal mag. Aleksander Kavčič in gospo Andrejo Potočnik gospa Ksenija
               Korenjak Kramar.</p>
               <p>Obveščam vas tudi, da so na sejo povabljeni poslanci Evropskega parlamenta iz
               Republike Slovenije ter predstavniki Vlade, Državnega sveta in Informacijske pisarne
               Evropskega parlamenta.</p>
               <p>Prav lepo pozdravljeni vsi skupaj, državna sekretarka z Ministrstva za pravosodje s
               sodelavko.</p>
               <p>In kar prehajam na določitev dnevnega reda seje Odbora.</p>
               <p>S sklicem seje ste ga tudi prejeli. Ker v poslovniškem roku nisem prejel predlogov za
               njegovo spremembo, je določen takšen dnevni red seje, kot ste ga prejeli s
               sklicem.</p>
               <p>Ker je vsebina obeh gradiv med seboj povezana, predlagam, če se članice in člani
               Odborov strinjate, da bi ti dve točki obravnavali skupaj. Ker ne vidim nobenega
               nasprotovanja, smatram, da je zadeva na nek način potrjena.</p>
               <p>In kar prehajamo na obravnavo <title>1. IN 2. TOČKO DNEVNEGA REDA - PREDLOG STALIŠČA
                  REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O
                  NEKATERIH VIDIKIH POGODB O SPLETNI IN DRUGI PRODAJI BLAGA NA DALJAVO, EPA
                  1051-VII, EU U 623, IN PREDLOG STALIŠČA REPUBLIKE SLOVENIJE DO PREDLOGA DIREKTIVE
                  EVROPSKEGA PARLAMENTA IN SVETA O NEKATERIH VIDIKIH POGODB O DOBAVI DIGITALNIH
                  VSEBIN, EPA 1054-VII, EU U 624.</title>
               </p>
               <p>Gradivo k U 623 smo prejeli od Vlade 18. 2. 2016, k U 624 pa 24. 2. 2016 na podlagi
               prvega odstavka 4. člena Zakona o sodelovanju med državnim zborom in vlado v zadevah
               Evropske unije. Rok za obravnavo predlogov stališč v Državnem zboru je 4. 3.
               2016.</p>
               <p>Predloga stališč sta bila v skladu z določili Poslovnika Državnega zbora dodeljena v
               obravnavo Odboru za zadeve Evropske unije kot pristojnemu odboru ter Odboru za
               pravosodje kot matičnemu delovnemu telesu. <stage type="mag"/>(nadaljevanje) Na tej točki kar prosim gospo Tino Brecelj, državno
               sekretarko na Ministrstvu za pravosodje, da nam predstavi predloga direktiv in zlasti
               Predloga stališč Republike Slovenije do teh direktiv. Izvolite.</p>
            </sp>
            <sp xml:id="SDT7-Skupna-2016-02-29.sp3">

               <speaker>TINA BRECELJ:</speaker>

               <p>Najlepša hvala, gospod predsednik, za besedo. Lep pozdrav vsem navzočim.</p>
               <p>Republika Slovenija je zadržana do predloga direktive Evropskega parlamenta in Sveta
               glede nekaterih vidikov pogodb o spletni prodaji blaga in drugi prodaji blaga na
               daljavo. V zvezi s to direktivo imamo številne pomisleke, ki jih bom v nadaljevanju
               tudi na kratko predstavila.</p>
               <p>Kot enega, naših glavnih pomislekov, velja izpostaviti padec ravni varstva
               potrošnikov na nacionalni ravni, ki sledi, torej bo sledil, če bo direktiva v taki
               vsebini sprejeta, saj po naši oceni predlog naravnan predvsem v smeri spodbujanja
               čezmejne spletne prodaje, torej predvsem v korist podjetij, ki se že ali naj bi se
               šele začela ukvarjati s tovrstno prodajo. Premalo pa je predlog naravnan v smeri
               varovanja standarda varstva potrošnikov.</p>
               <p>Prav na področju standardov varstva potrošnikov smo namreč v naši državi zelo visoko.
               In sprejem predloga v takšni vsebina bi pomenil pomemben padec standarda, ki ga sedaj
               pri nas zagotavljamo potrošnikom.</p>
               <p>Ena od, če lahko rečem, z vidika slovenskega prava oziroma gledano z našimi očmi,
               bistveno novost predstavlja obvezna hierarhija jamčevalnih zahtevkov uredbe. Torej,
               uredba predvideva, da kupec, ko uveljavlja svoje zahtevke, te zahtevke uveljavlja po
               določenem vrstnem redu, in je tudi natančno navedeno, kaj mora najprej ugovarjati.
               Kar pomeni, torej, takšna, torej uvedba hierarhije pomeni, da bo moral kupec
               potrošnik najprej zahtevati popravilo ali zamenjavo blaga, šele v drugi fazi pa
               znižanje kupnine in odstop od pogodbe.</p>
               <p>Poleg tega bodo morale države članice, ki poznajo dolžnost notifikacije, torej
               dolžnost grajanja napak, to odpraviti, kar velja tudi za Republiko Slovenijo.</p>
               <p>Torej, v teh stavkih je zajeto tisto bistveno, kar nas v direktivi moti. Torej, to,
               da bi se morali odpovedati, ker direktiva predvideva harmonizacijo. Temu, torej
               pravici, ki jo sedaj pri nas potrošnik ima, da se sam odloča, kateri zahtevek bo
               uveljavljal, in tukaj ni predpisana nobena hierarhija. In drugo, da bi se morali
               odpovedati sistemu, ki ga pozna naš pravni sistem, torej dolžnosti notifikacije
               grajanja napak, torej naš sistem predvideva določeno aktivnost kupca, ki hkrati
               pomeni tudi določeno predvidljivost pravnega prometa. Kupec je zavezan, kdaj in kako
               mora domnevno napako grajati, prodajalec pa ima na ta način tudi pravico in možnost,
               da je ažurno in ustrezno seznanjen o morebitni napaki.</p>
               <p>Še nekaj dejstev, zaradi katerih je omenjena direktiva po naše posebej problematična.
               Eno od teh je, da se nanaša le na spletne prodaje, ne pa tudi na neposredne prodaje
               blaga. To bi pomenilo še nadaljnjo fragmentacijo potrošniškega acquisa, in posledično
               ne bi spodbudilo zaupanja potrošnikov, da bi povečali svoje čezmejne spletne nakupe.
               Težko si lahko predstavljamo, da bi se vsak izmed nas, oziroma, da bi si vsak
               potrošnik lahko zapomnil, na kakšen način, kje, kdaj je posamično blago kupil in temu
               ustrezno potem tudi uveljavljal svoje pravne možnosti. Torej, če ne bi bile te pravne
               možnosti enotne za različne vrste blaga in za različen način nakupa.</p>
               <p>Prav tako, rešitev, ki jo direktiva predvideva, ne bi bila ugodna za prodajalce, saj
               bi še vedno morali upoštevati dva različna režima. Enega za spletno, enega za
               nespletno prodajo. Tukaj je treba povedati, da ima komisija načrt, da že tekom
               pogajanj te direktive, na podlagi rezultatov REFIT analize, razširi predlog tudi na
               neposredno prodajo blaga z osebnim stikom, torej ta problem neenotnega obravnavanja
               je bil zaznan. <stage type="mag"/>(nadaljevanje) Ideja
               je, da se predlog razširim, kar bi, glede na to, da sedanji predlog, gledano s
               slovenskega vidika, precej niža standarde varstva potrošnikov, pomenilo znižanje
               varstva potrošnikov na celotni ravni za vso prodajo blaga. Torej, čeprav pozdravljamo
               nek enotni pristop, je pa potrebno poudariti, da enoten pristop s takšnimi vsebinami,
               kot so sedaj predvidene za naše pravno okolje, pomeni nižanje pravnega standarda.</p>
               <p>Zato je naše stališče, da je potrebno počakati na rezultate preučitve obstoječe
               zakonodaje na področju varstva potrošnikov in potem sprejeti enotna pravila za
               celotno prodajo, pri čemer bi bilo potrebno zagotoviti oziroma v našem primeru
               ohraniti visok nivo varstva potrošnikov.</p>
               <p>Kot sem že prej omenila, je, torej, naslednji velik problem, uvedba hierarhije
               jamčevalnih zahtevkov. Torej, če bi v taki vsebini direktiva bila sprejeta, slovenski
               potrošnik ne bi mogel več prosto izbirati med popravilom, zamenjavo, znižanjem
               kupnine in odstopom od pogodbe, kar bi pomenilo pomembno znižanje pravnega
               varstva.</p>
               <p>Seveda si lahko predstavljate, da si predstavniki trgovcev želijo odpravo izbire med
               jamčevalnimi zahtevki. Trgovinska zbornica je enako pobudo za uvedbo hierarhije
               podala tudi v postopku sprejemanja novega zakona o varstvu potrošnikov. Menijo
               namreč, da podjetja na podlagi obstoječe zakonodaje s strani potrošnikov dobivajo
               nesorazmerne zahtevke. Po drugi strani pa potrošniške organizacije delijo mnenje, da
               bi odprava možnosti proste izbire kupca pomenila bistveno znižanje nivoja varstva
               potrošnika.</p>
               <p>Naj v zvezi s to temo še povem, da predlog osnutka novega zakona o varstvu
               potrošnikov določa neko vmesno rešitev, in sicer, da potrošnik lahko, v kolikor
               napako blaga javi v prvem mesecu od izročitve, prosto izbira med zahtevki, kasneje pa
               mora najprej zahtevati popravilo oziroma zamenjavo, šele nato pa lahko odstopi od
               pogodbe. Znižanje kupnine v sorazmerju z napako, pa seveda lahko zahteva vedno, ker
               znižanje kupnine je že sam po sebi sorazmeren ukrep.</p>
               <p>Kot sem vam tudi že uvodoma omenila, vidimo težavo tudi v predlagani odpravi
               dolžnosti notifikacije grajanja napak. Proti tej odpravi smo predvsem s stališča,
               torej, kot sem že rekla, našega pravnega sistema. Če kupec prodajalca o stvarnih
               napakah ne obvesti pravočasno, izgubi jamčevalne zahtevke po sistemu, kot ga imamo
               sedaj, ki bi jih lahko, torej uveljavil zaradi teh napak. Torej, s pravočasnim
               grajanjem ali pa ne. Torej, če kupec ta rok zamudi, se prodajalec posledično
               razbremeni odgovornosti za napako, pri čemer mora zatrjevati in dokazati okoliščino,
               da o napaki ni bil pravočasno obveščen. Torej, z odpravo te dolžnosti, po eni strani
               tudi rušimo ta razmerja, te odgovornosti, ki so, tukaj smo prepričani, smo to tudi že
               večkrat utemeljili, v našem sistemu dobro zastavljene.</p>
               <p>Nazadnje naj izpostavim še, ko govorimo o vsebinah direktive, še dejstvo, da
               direktiva uvaja tudi tržno prostovoljno garancijo, in da gre tudi tukaj za popolno
               harmonizacijo, kar bi pomenilo, da bi morala Slovenija odpraviti obvezno enoletno
               zakonsko garancijo, ki jo poznamo pri nas pri široki paleti tehničnih proizvodov. Za
               nastop garancijske obveznosti, drugače kot pri uveljavljanju jamčevalnih zahtevkov,
               zadošča, da se napaka oziroma nedelovanje pokaže v garancijskem roku, notifikacija pa
               tukaj, kot predpostavka ni potrebna. Pri garanciji, pa kot vemo, hierarhija velja,
               prav zato, ker je garancija avtomatizem. Tukaj poznamo hierarhijo jamčevalnih
               zahtevkov.</p>
               <p>Torej, kot sem rekla, zadnja od pomembnih vsebin direktive, bi torej pomenila, da te
               avtomatske garancije, ki jo sedaj poznamo, ne bi bilo več.</p>
               <p>S tem predlogom se v bistvu na nek način strinjamo. Predvsem podpiramo ureditev
               enotnega obveznega jamstva. Zdaj imamo sicer z možnostjo <stage type="mag"/>(nadaljevanje) grajanja stvarnih napak po eni strani, po drugi
               strani pa z obvezno garancijo dvojni sistem. Torej, mi se strinjamo z uvedbo enotnega
               sistema, vendar poudarjamo, da je treba, če se gre v enotni sistem, vsekakor ohraniti
               visok nivo varstva potrošnikov. Torej, možnost potrošnika, da izbira vrsto
               jamčevalnega zahtevka, ki pa je sedanji predlog direktive ne zagotavlja. Hvala
               lepa.</p>
            </sp>
            <sp xml:id="SDT7-Skupna-2016-02-29.sp4">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za to uvodno predstavitev.</p>
               <p>Odpiram razpravo in besedo dajem dr. Francu Trčku. Izvolite.</p>
            </sp>
            <sp xml:id="SDT7-Skupna-2016-02-29.sp5">

               <speaker>DR. FRANC TRČEK (PS ZL):</speaker>

               <p>Dobro jutro v imenu Združene levice in tudi mojem osebnem imenu. Lep pozdrav vsem
               skupaj.</p>
               <p>Obe direktivi, o katerih razpravljamo, sta predvideni kot tako imenovani direktivi
               maksimalne harmonizacije, kar pomeni, tako bo. Državna sekretarka je lepo povedala
               kaj povozi v tem smislu v naši obstoječi zakonodaji oziroma, kako se dogaja
               zniževanje.</p>
               <p>Ob branju tega in poslušanju tega se spomnim tiste stare Renaultove reklame Monfils,
               ampak jo malo obrnem, kaj še ostane majhnim. Zdaj, če se dotaknem te problematike, s
               katero sem se profesionalno kar dosti ukvarjal. Slovenija je med razvitimi
               informatičnimi družbami dolgo časa izstopala po tem, da je nekako zaostajala v
               e-potrošništvu, če se tako izrazim.</p>
               <p>Neko dolgoletno razmerje med informatiziranimi in e-potrošniki je bilo v večini
               primerljivih držav 1 proti 2. Skratka, polovica je tudi bila e-potrošnikov. V
               Sloveniji je bilo to dolgo razmerje 1 proti 4.</p>
               <p>Tisti, ki se nekako bolj spomnite, ki imate daljšo brado, glede te problematike, se
               lahko spomnite, recimo, kako je v 90 letih Nova Ljubljanska banka odsvetovala svojim
               komitentom e-potrošništvo onkraj meja. V nekem trenutku celo prepovedala uporabo
               njihovih kartic in tako naprej.</p>
               <p>Na tej ravni zakonodaje se lahko do neke mere strinjam z državno sekretarko, da imamo
               dokaj dobro urejeno. Ampak seveda, delo parlamenta je tudi spremljanje, kako se
               zakonodaja izvaja v praksi in moram reči, da Slovenija zelo zaostaja glede zavedanja
               pravic potrošnikov. Pa pustimo zdaj ob strani, katera politična opcija je hotela to
               malo bencljati v neko drugo smer, komu gre na živce, verjetno gospa Breda Kutin z
               ekipo in tako naprej. To so zdaj neka dejstva.</p>
               <p>Če se dotaknemo, seveda ljudje s trgovske zbornice bodo rekli nesorazmerni zahtevki
               potrošnikov. Ampak veste, tukaj je tudi podobno kot pri socialnih transferih. Ljudi,
               ki bi namenoma goljufali, je relativno malo. Saj je to prej par procentkov, včasih
               promilih, kot to, kar govorijo tovrstna združenja. In to kažejo raziskave, ni to
               nekaj tako, da jaz na pamet iz glave govorim.</p>
               <p>Glede na vse to, kar je bilo povedano, se ne bi ponavljal. Moramo dati tudi pohvalo
               resornemu ministrstvu, ki je napisalo najboljši del v tisti strategiji Slovenije v
               naslednjem semestru, ker nekako podajate neke cele vrste upravičenih pomislekov.
               Jasno kažete na to, kaj ta maksimalizacija v bistvu pomeni. Ampak, seveda, te
               direktive so bile pisane verjetno pod vplivom nekih lobijev digitalne industrije, če
               se tako izrazim. In se zelo jasno vidi, da sočasno lobiranja potrošniških organizacij
               v Bruslju ali pa tudi na nacionalni ravni niso bila tako uspešna.</p>
               <p>Dejansko, ob vsem navedenem, se v bistvu sprašujem, zakaj Slovenija ne nasprotuje
               direktivi? Ker razen enega drobca je v bistvu ta direktiva oziroma zlasti ta prva,
               zelo zelo problematična. Skratka, zdi se mi, da bi včasih lahko država dala tudi
               tovrstni ste, ja, mi smo zadržani, to je maksimalno, kar smo mi sposobni. Ali smo
               zadržani ali pa v glavnem pozdravljamo.<stage type="mag"/>(nadaljevanje) A veste, in mene to zelo žalosti, ker tukaj se ponavljam.
               Na vrhunskih šolah za evro birokrate Slovenijo predstavljajo kot tovrstni primer v
               študijski literaturi in pri predmetih. To ne govorim na pamet. Pojdite v Maastricht
               pogledati, če mi ne verjamete, tam je ena od takih šol.</p>
               <p>Podobno je pri tej drugi direktivi, če skupaj obravnavamo, kjer se z vidika
               potrošnikov odpira cela vrsta zadev. Interoperabilnost. Dejstvo, da se digitalni
               produkti hitro posodabljajo. Kako bo s temi tako imenovanimi update različicami.
               Vprašanje prenosljivosti, ki smo jo obravnavali pri neki drugi direktivi, tako na
               Odboru za Evropske zadeve, Odboru za gospodarstvu.</p>
               <p>Nekako, mi še vedno v teh lobiranjih pozabljamo, da obstajajo tudi neki alternativni
               mehanizmi avtorskega prava. on bi bilo čas, da se nekako že premisli o tem. Nasploh
               pa, če rečem, če to postavim že v sedemdeseta, bom rekel, po 30 letih informatične
               družbe bi verjetno bil potreben premik tudi v pravniški stroki, premik v smeri
               prehoda iz teritorijalizacije v, če se tako temu izrazim, e-vektor. Mi še vedno imamo
               večino avtorskega prava teritorialno baziranega in iz tega nastaja celi niz tovrstnih
               zadev. Če bi zelo dolgo vlekel primerjavo, tudi stalno prebivališče postaja vedno
               manj taka oprijemljiva kategorija.</p>
               <p>Predvsem bi rad, da se mi odgovori na to, kar sem navedel glede druge direktive,
               interoperabilost, posodabljanje, prenosljivost, stališče Slovenije do mehanizmov
               avtorskega prava, alternativnega, creative commons, open sourcering in tako
               naprej.</p>
               <p>Tako kot sem že rekel, uvodoma po tej liniji kritike se pri Združeni levici, ker je
               izjema, upam, da jih bo več, strinjamo s tem, kar ste zapisali v resornem
               ministrstvu, se pa seveda sprašujemo, zakaj z zadržkom? Zakaj ne bi enostavno imeli
               stališče, direktiva, takšna kot je, za nas ni sprejemljiva, zaradi tega, tega, tega,
               tega in tega, ker gre definitivno v eno smer. A veste, podobno kot v tem Državnem
               zboru pozabimo, da to, da če hočemo imeti budžet, potrebujemo tudi nekoga, ki sliši
               na ime delavec. Če hočemo imeti enotni skupni trg evropski, pa potrebujemo tudi
               potrošnika, ki mora biti ustrezno zaščiten. Hvala za besedo.</p>
            </sp>
            <sp xml:id="SDT7-Skupna-2016-02-29.sp6">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Gospod Simon Zajc, izvolite.</p>
            </sp>
            <sp xml:id="SDT7-Skupna-2016-02-29.sp7">

               <speaker>SIMON ZAJC (PS SMC):</speaker>

               <p>Hvala gospod predsednik. Jaz bi v uvodu začel ravno z nasprotjem, z nasprotnim
               stališčem od gospoda Trčka. Namreč, jaz pa podpiram to direktivo, in se mi zdi, v
               bistvu, zelo pomemben korak naprej. Zato ker tisti, ki smo se kdaj ukvarjali s
               prodajo digitalnih vsebin vemo, kako zamudno je, če moraš res za vsako državo paziti,
               kakšno ureditev ima, vsaka zase predpisano. Še posebej pride potem do težav takrat,
               ko se vrača kaj oziroma, ko se kakšen izdelek ali digitalno vsebino reklamira in je
               potem to zamudno, drago in iz tega stališča se mi zdi nerazumno, da bi direktivi, ki
               poenostavlja pravila oziroma poenoti pravila v vsej Evropski uniji, nasprotoval samo
               zaradi tega, ker imaš neke zadržke.</p>
               <p>In tudi tega zadržka jaz v resnici ne razumem, zakaj je problem, če imamo mi
               hierarhijo zahtevkov, to bi prosil, da se mi malo bolj razloži. Namreč, meni se zdi
               absolutno pošteno do obeh, tako do prodajalcev kot do kupca, če imaš probleme z
               izdelkom oziroma pač storitvijo, ki si jo naročil, se mi zdi pošteno, da imaš najprej
               možnost, oziroma, da moraš najprej zahtevati popravilo oziroma odpravo napak, zaradi
               katere imaš problem. Šele potem pa mogoče vračilo ali zmanjšanje kupnine.</p>
               <p>Ne vem, zakaj bi to predstavljalo zmanjšanje mojih pravic. Saj sem se odločil za nek
               izdelek, ga kupim, če je zdaj kaj z njim narobe, se mi zdi fer, da se ga najprej ali
               zamenja ali popravi, šele potem pa gremo naprej od tega. In se mi iz tega stališča,
               po mojih izkušnjah in po mojem razmišljanju, to ne zdi en razlog za zadržek, ker se
               mi zdi, da se na ta način oba, in kupca in prodajalca zadostno obvaruje. Tako, da
               mogoče, če se mi malo bolj razloži, da bom zastopil ta naš zadržek. <stage type="mag"/>(nadaljevanje) Drugače pa se mi zdi v vsakem primeru
               dobro to, da se pravila poenostavijo. Ker moramo se zavedati, da slovenska podjetja,
               tako, pač predvsem manjša, za njih je ravno prodaja preko spleta tisto okno v svet,
               ki je najcenejše. Poceni pa je oziroma cenejše je pa tudi zaradi tega oziroma, ko
               bodo pravila enaka, bodo še toliko lažje in ceneje dostopala do vseh trgov, kar je pa
               za nas, ki imamo to izvozno filozofijo, že malo vgrajeno v gene, zelo pomembno, da se
               ne ukvarjamo potem z vsako državo posebej, ampak da vemo, tako kot je pri nas, je
               tudi drugje, in se več ne komplicira, in delaš in ne izgubljaš energije za
               raziskovanje za posamezne države v EU, ki naj bi bil skupni trg. Hvala.</p>
            </sp>
            <sp xml:id="SDT7-Skupna-2016-02-29.sp8">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Besedo ima gospa Ksenija Korenjak Kramar.</p>
            </sp>
            <sp xml:id="SDT7-Skupna-2016-02-29.sp9">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa. Jaz tudi moram izraziti v bistvu svoje zadržke oziroma zaskrbljenost.
               Žal. Torej, predvsem zaradi tega, ker je v tej zvezi predvidena harmonizacija, tako
               kot je že kolega pred mano, in pa, gospa državna sekretarka, razpravljali. In sicer,
               zato moramo vedeti, da smo se leta in leta trudili za to, da bi ozaveščali, pa še
               ozaveščamo potrošnike o tem, kakšne pravice ima. Potekalo je ogromno projektov. Bile
               so vzpostavljene pisarne za svetovanje potrošnikov. Vse z namenom, torej, da jih
               ozaveščamo o njihovih pravicah in s tem tudi posredno torej vplivamo na dvigovanje
               tega nekega pravnega varstva. In v tej smeri v bistvu gre moj pomislek.</p>
               <p>Direktiva da, vendar, torej pa s pogojem, da pri tem ne slabšamo oziroma ne znižujemo
               pravnih standardov, za katere smo si tako zelo prizadevali, v katere smo vlagali tako
               veliko energije.</p>
               <p>In še nekaj. Tukaj ne morem mimo tega, da se mi ne bi nekako utrnilo neka misel v
               smislu potrošnika kot šibkejšega na nek način. In tukaj se moramo postaviti na to
               pozicijo. Ščitimo šibkejšo stran, če na drugi strani govorimo o stranki kapitala,
               govorimo o podjetju, ali pa multinacionalki, ali pa kakorkoli obrnemo.</p>
               <p>Tako, da mislim, da je to zelo pomembno, in zaradi tega je moja razprava in
               razmišljanje v smeri zadržanosti oziroma postaviti se na stališče, da smo za, v
               kolikor ne načenjamo in ne znižujemo standardov, ki smo jih v bistvu že dosegli.
               Kajti to je velik dosežek oziroma veliko truda je bilo vloženo v to, da imamo takšen
               visok standard. Torej, da imamo to grajanje napak in pa tudi, da imamo možnost izbire
               potrošnika. In vse to tudi prispeva potem k pravni varnosti. Sploh ta del, ki se
               nanaša na samo grajanje napak. In to je tako v korist potrošnika kot tudi podjetja,
               ki je na drugi strani kot ponudnik oziroma kot prodajalec.</p>
               <p>In mislim, da mimo tega pač ne moremo. Tudi, če bo prišlo v bistvu do te razširitve,
               ki je po mojem mnenju obvezna oziroma nujna zato, ker ne moremo pristati na to, da
               bomo imeli dvojna pravila. Torej, za ene, torej elektronsko oziroma prodajo po spletu
               tako, za neposredno prodajo blaga tako, ker to bo spet povzročilo zmedo in pa bo
               vplivalo na zniževanje pravne varnosti, predvsem z vidika potrošnika.</p>
               <p>Tako, da, morda bi veljalo nekako bolj odločno nastopiti v tem smislu branjenja in
               zagovarjanja, torej teh standardov, ki jih v bistvu že imamo. Hvala.</p>
            </sp>
            <sp xml:id="SDT7-Skupna-2016-02-29.sp10">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Besedo ima Anja Bah Žibert. Izvolite.</p>
            </sp>
            <sp xml:id="SDT7-Skupna-2016-02-29.sp11">

               <speaker>ANJA BAH ŽIBERT (PS SDS):</speaker>

               <p>Hvala za besedo, predsedujoči. Zdaj pač nekateri pomisleki so bili izpostavljeni,
               ampak moj osnovni pomislek je pa zdaj, da je pa zmeda še večja. Če predstavnika
               koalicije govorita skorajda nasprotujoče. Eden pravi, kako je dobro, drugi pa pravi,
               da ima pomisleke in da to ni najbolje. Bi bilo fajn, da imamo vsaj neko enotno
               stališče tudi s strani koalicije oziroma tudi Vlade. Zdaj, ali Vlada to direktivo
               podpira, ali je ne podpira. Zdaj pa, če posamezne dele ne podpira, naj pove,
               podpiramo, ne podpiramo. Jaz nisem imela čisto jasno občutek, ali zdaj podpiramo v
               celoti, ali bomo pač nasprotovali posameznim zadevam.</p>
               <p>In še nekaj. Kadar imamo pač te implementacije teh direktiv, tudi pri nekaterih
               drugih zakonih, in ko koaliciji to pride prav, neverjetno odločno govori, kako je
               treba te direktive implementirati v našo zakonodajo.<stage type="mag"/>(nadaljevanje) In da drugače ne gre. Bomo že kmalu, mislim, da jutri
               imel tak zakon na dnevnem redu seje Državnega zbora, pa vas bom spomnila na to.</p>
               <p>Včasih pa pač neke stvari enostavno ni treba. Zdaj pa bi bilo res fajn vedeti, kje
               smo. Ali zdaj pač gre za neke dogovore, ki so na nivoju Evropske unije enotni. Jaz
               pač tukaj tudi pozdravljam. Jaz ne poznam tako poglobljeno stvari, kot jih je
               predstavil gospod Trček. Pač se s tem ne ukvarjam.</p>
               <p>Ampak, dejstvo pa je, da jaz osebno se mi zdi, kadar gremo korak k neki harmonizaciji
               držav Evropske unije, pozitiven, zato, ker je potem zmeda manjša. Gotovo bo slabo, če
               bomo neke pravice v državi zmanjševali. Zdaj seveda, v kakšnem obsegu.</p>
               <p>Kar pa se tiče potrošnje in pa prodaje in pa nakupa blaga na daljavo, imam pa jaz več
               pomislekov kot to, da ljudje ne vedo svojih pravic pa obveznosti. To, da smo
               velikokrat država, kjer se znajdemo na zemljevidu, kjer nismo med državami, kjer
               lahko kupimo to blago na daljavo in smo velikokrat med, se tamle pri Avstriji pa
               Italiji konča. Pa bi bilo fajn, če bi kdaj kaj o tem rekli, a se ta zemljevid tudi za
               Slovenijo močno izboljša. In bomo tudi naredili, po moje, zelo pomemben korak naprej
               k temu, da bo tudi ta potrošnja širša, bolj razširjena in bližja kupcu.</p>
               <p>Absolutno pa podpiram vse projekte in pa smeri tudi, kar se tiče pravic potrošnikov,
               da se njihove pravice čim večkrat izpostavljajo, bodisi s pomočjo kakšnih projektov,
               bodisi s tem, da najdejo tudi na spletnih straneh jasne podatke, kako in kaj. Če
               spletno kupuješ, in če so ti podatki potem na nekih ministrstvih, ki so, zelo
               objavljeni, potem jaz res ne vidim posebnih težav pri tem.</p>
               <p>Tako, da bi bila res vesela, da se pove. Vem, da so zadržki. Zdaj pa, kako pomembni
               so ti zadržki? Kaj to pomeni? Ali zdaj Vlada v končni fazi direktivo podpira takšno,
               kot je? Ker zdaj pač lahko rečemo, so zadržki, ampak podpiramo. Ampak s strani
               koalicijskih dveh poslancev, pa ni bilo čisto jasno zadaj, kaj se dogaja. Tako da,
               zato mogoče kako dodatno pojasnilo. Hvala lepa.</p>
            </sp>
            <sp xml:id="SDT7-Skupna-2016-02-29.sp12">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. Bom dal besedo, ampak pred tem se je k razpravi prijavil še dr. Franc
               Trček.</p>
            </sp>
            <sp xml:id="SDT7-Skupna-2016-02-29.sp13">

               <speaker>DR. FRANC TRČEK (PS ZL):</speaker>

               <p>Hvala za besedo. Jaz pa v osnovi pozdravljam, da ne le koalicijski poslancem, pa
               poslanke in poslanci iz iste stranke imata različna mnenja. Navsezadnje nam to tudi
               Ustava zagotavlja v tistem pomembnem členu, da poslanke in poslanci nismo vezani na
               to, kaj nam partija tumba v glavo.</p>
               <p>Gospa Bah Žibert je povedala še eno pomembno zadevo, ki smo jo obravnavali pri neki
               drugi direktivi, da smo res vedno bolj pogosto izključeni, zlasti pri določenih
               možnostih e-nabave, kot bi rekle moje prijateljice iz Zagreba, geč getičev (?)
               določenih naprav, recimo Kindle je tak primer. Dobro, velika večina prebivalk te
               države, tudi moji ljubi Belokranjci ravno ne živijo ob meji z Avstrijo, pa to mi
               nekako uredimo, pa potem tam poštno ležeče kupimo in gremo v Lipnico. Je tudi neka ta
               zadeva, ki bi se jo morali zavedati.</p>
               <p>Zdaj vednost, nevednost okrog direktiv. Ja glejte, jaz te direktive berem. Berejo jih
               moji strokovci. Imamo izpostavo Evropske komisije na Bregu, kjer je prišel zdaj novi
               predsednik, vrhunski evro birokrat, ki je tudi zelo naklonjen komunikaciji z Državnim
               zborom. In na ta način se seveda tudi potem razjasnijo neka dejstva okrog tovrstnih
               direktiv.</p>
               <p>Glejte, nisem imel tega namena brat. Prebral bom samo to, kar smo si podčrtali iz
               mnenja same Vlade. Nastala bo še večja nepreglednost kot doslej. Komisija sama
               priznava, da se bo v nekaterih državah članicah, med katerimi je tudi Republika
               Slovenija, nivo varstva potrošnikov znižal. Primerjava predloga direktive in veljavne
               nacionalne ureditve pokaže, da predlog direktive korenito posega v sedanjo ureditev,
               ki je naravnana bolj v korist potrošnika. <stage type="mag"/>(nadaljevanje) To so pač neka dejstva, ki jih je, recimo, za razliko
               od resornega Ministrstva za okolje in prostor, s katerim se moram največ kregati, je
               državna sekretarka zelo korektno in jasno podala. Zdaj, malo bi se še obregnil ob
               gospoda Zajca: »Mi, ki vemo kako.« In nerazumno, da bi nasprotoval, če imam zadržke.
               Tudi že ta logična izpeljava mi je malo čudna.</p>
               <p>Majhna in srednja podjetja, slovenska, če se dotaknemo tega prodora na tuje trge, s
               tako imenovanimi e-izdelki. Skratka, ali vsebinami, digitaliziranimi, ali nekimi
               konkretnimi, kot bi rekli v Mariboru, gereti, morajo pa seveda zadostiti nekim drugim
               ciljem, da bojo uspešne, in tukaj mora resorno ministrstvo ali več njih vzpostavljati
               robne pogoje.</p>
               <p>Ena je seveda neka kvaliteta za izdelkov in vsebin, na katerih temelji zaupanje.</p>
               <p>Drug, zelo pomemben vidik, zaradi katerega tudi pogosto Slovenija izpade, na njega pa
               je že opozarjal konec osemdesetih, v začetku devetdesetih, oče modernega marketinga,
               že pokojni Peter Drucker, ki je rekel, da bo v informatični družbi vedno bolj
               pomembno, kako reševat problem door to door. Kako te izdelke čim bolj hitro,
               stroškovno ugodno dostavljati nekomu, in nato seveda potem vezati to celo zaščito
               potrošnikov. In, če bi, recimo, malo bolj resno razmišljali, ali pa če bi jaz
               slučajno vodil resor za gospodarstvo, bi se resno ukvarjali z izdelavo neke
               platforme, če hočete celo e-zadruge, kjer bi manjšim in srednjim podjetjem olajšali
               tovrstne zadeve.</p>
               <p>Mi imamo v pameti specializacij turizem, ena država z 2 milijonoma, dobri 20.000 km²,
               nima enega kvalitetnega enotnega domačega portala, skozi katerega bi lahko celi svet
               gledal, rezerviral in tako naprej, kar ima, bom rekel, vsaka še najmanjša kanadska
               provinca. Preverjeno.</p>
               <p>To so zadeve, če se gremo vsebinsko, pa nekako, da ne bom predolg, in pričakujem
               odgovore. Hvala.</p>
            </sp>
            <sp xml:id="SDT7-Skupna-2016-02-29.sp14">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Zdaj, dr. Trček, odprli ste eno tako pomembno temo, in sicer
               glede e-trgovanja. Naj vas samo na tej točki obvestim, da bo Evropska komisija maja
               letošnje leto predstavila ta zakonodajni sveženj za nadaljnje spodbujanje
               e-trgovanja, ki bo vključeval tudi ukrepe za odpravo neopravičenega geografskega
               blokiranja, izboljšanje preglednosti trgov, čezmejne dostave paketov in boljše
               izvrševanje pravil EU o varstvu potrošnikov prek meja. Toliko morda, samo s te točke
               v pojasnilo. Seveda ga nestrpno pričakujemo in seveda bomo tudi še nadalje sodelovali
               s predstavništvom Evropske komisije v Republiki Sloveniji.</p>
               <p>Zdaj pa, kar prosim državno sekretarko za pojasnila. Izvolite.</p>
            </sp>
            <sp xml:id="SDT7-Skupna-2016-02-29.sp15">

               <speaker>TINA BRECELJ:</speaker>

               <p>Hvala lepa. Moram reči, da sem mogoče malo na ušesih sedela. Bilo je korektno
               povedano, da obravnavamo obe direktivi skupaj. Jaz sem pa v svoji uvodni predstavitvi
               samo o prvi govorila. Zato bo zdaj, bom določene stvari pojasnila.</p>
               <p>In kar se tiče prve, to je Direktiva o nekaterih vidikih pogodb o spletni prodaji
               blaga in drugi prodaji blaga na daljavo, smo, torej je Vlada zadržana. To je povedano
               diplomatsko. V jeziku, ki je tudi meni bolj všečen, bi pa rekla, da smo proti. Se
               strinjam z opombo oziroma s pripombo, ki jo ima gospod Trček, dajmo direktno
               povedati. Ampak seveda, mi v teh mnenjih uporabljamo to, če lahko rečem, diplomatsko
               izrazoslovje. Torej, glede prve smo proti.</p>
               <p>Glede druge, to pa je, bom, da se ja ne zmotim kje v naslovu, Direktiva o nekaterih
               vidikih pogodb o dobavi digitalnih vsebin, skrajšano. Tukaj pa podpiramo cilje, ki
               jih ta direktiva zasleduje. Torej, cilje pa podpiramo iz sledečih razlogov, če jih
               samo tako zbirno navedem: zato, ker menimo, da ta direktiva zapolnjuje pravno
               praznino z enotnimi specialnimi pravili, ki zagotavljajo varstvo potrošnikov v
               primeru neskladnosti digitalnih vsebin s pogodbo. Torej, na ravni potrošniškega
               acquisa, je namreč za sedaj za to področje ni posebnih pravil. To je prvi razlog.</p>
               <p>Drugi, podpiramo cilje tudi zato, ker <stage type="mag"/>(nadaljevanje) menimo, da zagotavljajo povečanje pravne varnosti za
               podjetja in potrošnike pri prodaji na daljavo in pri neposredni prodaji. Zakaj
               menimo, da gre za povečanje pravne varnosti? Zato, ker je predvidena popolna
               uskladitev pravil glede dobave digitalnih vsebin, ki bo trgovcem olajšala čezmejno
               poslovanje. Predviden je tudi oziroma naveden jasen sklop pravic po vsej Evropski
               uniji, ki bo potrošnikom omogočil, da bodo ti bolj zaupali dostopanju do digitalnih
               vsebin.</p>
               <p>Kar se pa Slovenije tiče, tudi za slovenskega potrošnika bo nova ureditev, v primeri
               s sedanjim nivojem varstva, pomenila izboljšanje, saj trenutno naš potrošnik nima na
               voljo enotnega varstva glede odgovornosti za napake za digitalne vsebine. Podpiramo
               direktivo tudi zato, ker uvaja inovativen in celovit pristop urejanja. Zajeta je
               dobava skoraj vseh digitalnih vsebin. Ni razlikovanja med tem, na kakšen način so
               dobavljene digitalne vsebine. Torej, zelo podpiramo, da gre dejansko za enovit
               pristop. Nič ne ostaja zunaj direktive. Zajeta je tudi digitalna vsebina, ki se ne
               zagotavlja za plačilo v denarju, ampak kjer potrošnik plača s podatki. Torej, bom,
               kasneje, če bo potrebno, še konkretneje.</p>
               <p>Želela sem to poudariti. Torej, glede prve smo proti, zadržani. Drugo, zaradi ciljev,
               ki jih zasleduje, podpiramo. So pa še določene nejasnosti, določene stvari, ki jih je
               še potrebno spogajati in se o njih, bom rekla, natančneje dogovoriti. To je, zdaj
               upam, da so stvari, da smo si na jasnem, kakšno je stališče Vlade.</p>
               <p>Zdaj bi pa poskušala še na nekaj vprašanj odgovoriti oziroma tega, kar je bilo
               izpostavljeno.</p>
               <p>Gospod Zajc, vi pravite, torej, zakaj ni hierarhije jamčevalnih zahtevkov. Da bi se
               vam to na nek način zdelo pravičneje, če malce tako karikiram. Tukaj bi rada še
               enkrat poudarila, mi smo vendarle na stališču, da je potrebno varovati tudi, kot je
               gospa Korenjak Kramar lepo rekla, potrošnika, kot šibkejšo stranko, v primerjavi s
               prodajalcem, kot močnejšo, če lahko tako rečem. Potrošnik vendarle, menimo, je
               upravičen do pričakovanja, da bo stvar brezhibno delovala. In če temu ni tako, naj mu
               bo prepuščeno, torej, na kakšen način oziroma kaj bo od nasprotne stranke zahteval.
               Se pa strinjamo, da celotno jamčevanje ni do konca izpeljano, in to je naša želja, če
               se spet vrnem na prvo direktivo, da bi ohranili možnost, torej, da ni hierarhije
               jamčevalnih zahtevkov, da potrošnik prosto izbira.</p>
               <p>Potrebno pa je dodati regresni zahtevek, torej, da bo prodajalec lahko uveljavljal
               regresni zahtevek do, recimo, proizvajalca oziroma do tistega v verigi, kjer je
               napaka dejansko nastala. S tem tudi rešimo problem, da bi bili z nekimi napakami, ki
               jih niso zakrivili, obremenjeni, manjši, večji, in tako naprej, podjetniki. Regresni
               zahtevek nam pa manjka, tukaj pa se lahko strinjamo.</p>
               <p>Drugače, pa kot rečeno, menimo, da je vendarle potrebno potrošniku pustiti izbiro.
               Tukaj mi kolegica daje dokument. Ena analiza, ki jo je tudi Komisija naredila,
               recimo, kaže, da če bi bila obveznost hierarhije, torej, da ni več te možnosti, da
               potrošnik sam izbira. Torej, analiza kaže, da bi le 43 % prodajalcev privolilo le v
               popravilo blaga, tako, ja, tako, 43 % tukaj v tej analizi zajetih prodajalcev bi
               privolilo le v popravilo. Izjemoma, če bi bila dana. In le izjemoma, torej v
               zamenjavo blaga ali znižanje kupnine. Se pravi, če nimamo te opcije, bi tukaj pri
               tako velikem odstotku se strinjali samo s popravilom. Bo potem kolegica natančneje o
               tej analizi, če vas bo to zanimalo.</p>
               <p>Zdaj bi pa rada še gospodu Trčku, ki pa je omenjal avtorsko pravo in to vezanost na
               teritorij. Tukaj bi pa rada poudarila, kar se tiče avtorskega prava. V to področje
               seveda spadajo tudi patenti in vse, kar je s tem povezano. Tukaj se nekako zavzemamo,
               da bi pri nas zaživelo enotno patentno sodišče. Torej, Vlada se za to zavzema. Na ta
               način bi imeli v Sloveniji enoto mednarodnega sodišča. To je manj pomembno. <stage type="mag"/>(nadaljevanje) Bolj pomembno pa je to, da
               bi v bistvu z enim zahtevkom ali z enkratnim uveljavljanjem pravne pravice ali z eno
               registracijo, bi bil tvoj patent priznan, torej v vseh državah članicah, in tukaj na
               ta način presežemo to sedanjo teritorialnost, ki je tako značilna za področje
               avtorskega prava. To samo tako, pod vrstico, da nas to v prihodnosti tudi še čaka.
               Imamo center za arbitražo in mediacijo v tovrstnih sporih. Predvidoma naj bi imeli
               tudi enoto patentnega sodišča.</p>
               <p>Toliko mogoče, jaz upam, da sem tudi gospe Bah Žibert odgovorila, s tem kaj podpiramo
               in česa ne. Hvala lepa.</p>
            </sp>
            <sp xml:id="SDT7-Skupna-2016-02-29.sp16">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Ker ne vidim več želje po razpravi, jo tudi zaključujem, in
               dajem besedo predsedniku Odbora za pravosodje. Izvolite.</p>
            </sp>
            <sp xml:id="SDT7-Skupna-2016-02-29.sp17">

               <speaker>PREDSEDNIK MATJAŽ NEMEC:</speaker>

               <p>Drage kolegice in kolegi, najprej bomo glasovali, se opravičujem. Preden nadaljujem
               za zapisnik, naj omenim še, da namesto dr. Jasne Murgelj je tukaj gospa Vojka
               Šergan.</p>
               <p>Najprej bomo glasovali članice in člani Odbora za pravosodje. Naj omenim, da
               glasujemo z napravami od 41 do 60, to je sistem C.</p>
               <p>Na glasovanje dajem predlog mnenja, ki se glasi: Odbor za pravosodje podpira Predlog
               stališča Republike Slovenije do Predloga direktive Evropskega parlamenta in Sveta o
               nekaterih vidikih pogodb o spletni in drugi prodaji blaga na daljavo, EPA 1051-VII,
               EU U 623, in Predlog stališča Republike Slovenije do Predloga direktive Evropskega
               parlamenta in Sveta o nekaterih vidikih pogodb o dobavi digitalnih vsebin, EPA
               1054-VII, EU U 624, in predlaga Odboru za zadeve Evropske unije kot pristojnemu
               odboru, da predloga stališč sprejme.</p>
               <p>Začnemo z glasovanjem. Zaključujem glasovanje.</p>
               <p>Kdo je za? (11 članov.) Je kdo proti? (Nihče.)</p>
               <p>In ugotavljam, da je bil sklep sprejet.</p>
               <p>S tem zaključujem 1. in 2 točko dnevnega reda in 18. nujno sejo Odbora za
               pravosodje.</p>
               <p>Besedo dajem gospodu Shakerju, predsedniku Odbora za zadeve Evropske unije.
               Izvolite.</p>
            </sp>
            <sp xml:id="SDT7-Skupna-2016-02-29.sp18">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa. Glasujemo še članice in člani Odbora za zadeve Evropske unije.</p>
               <p>Najprej na glasovanje dajem predlog stališča Republike Slovenije v zvezi z zadevo EU
               U 623, ki se glasi: Republika Slovenija je zadržana do Predloga direktive Evropskega
               parlamenta in Sveta glede nekaterih vidikov pogodb o spletni prodaji blaga in drugi
               prodaji blaga na daljavo, saj ima v zvezi s tem številne pomisleke. Kot enega glavnih
               pomislekov velja izpostaviti padec ravni varstva potrošnikov na nacionalni ravni, saj
               je po naši oceni, predlog naravnan predvsem v smeri spodbujanja čezmejne spletne
               prodaje, torej predvsem v korist podjetij, ki se že ali naj bi šele začela ukvarjati
               s spletno prodajo, premalo pa v smeri varovanja standarda varstva potrošnikov.</p>
               <p>Glasujemo z glasovalnimi napravami od 1 do 20. In pričenjam glasovanje. Glasovanje
               poteka. In zaključujem glasovanje.</p>
               <p>Kdo je za? (8 članov.) Je kdo proti? (Nihče.)</p>
               <p>Ter ugotavljam, da je sklep sprejet.</p>
               <p>Zdaj pa dajem na glasovanje še predlog stališča Republike Slovenije v zvezi z zadevo
               EU U 624: Republika Slovenija podpira cilje, ki jih zasleduje Predlog direktive
               Evropskega parlamenta in Sveta glede nekaterih vidikov pogodb o dobavi digitalnih
               vsebin. Področje dobave digitalnih vsebin je namreč področje, ki se zelo hitro
               razvija, pri čemer pa večina nacionalnih pravnih ureditev (tudi slovenska) zaenkrat
               še ni našla ustreznih odgovorov na izzive, ki jih razvoj tehnike prinaša tudi na
               področju pogodbenega prava. Sprejem enotnih specialnih pravil na evropski ravni bo
               preprečil dodatno razdrobljenost predpisov na področju potrošniškega prava EU in
               prinesel jasnost ter s tem pravno predvidljivost tako za ponudnike digitalnih vsebin
               kot tudi za potrošnike.</p>
               <p>Glasujemo. Glasovanje poteka. In zaključujem glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Ter ugotavljam, da je sklep sprejet.</p>
               <p>Nekdo se je zmotil in glasoval z napačno glasovalno napravo.</p>
               <p>Najlepša hvala obema predstavnicama Ministrstva za pravosodje, članicam in
               članom.</p>
               <p>S tem tudi zaključujem 1. točko dnevnega reda in tudi 2. točko te seje in 29. nujno
               sejo Odbora za zadeve Evropske unije. <title>Seja se je končala 29. februarja 2016 ob
                  10.50.</title>
               </p>
            </sp>
         </div>
      </body>
   </text>
</TEI>

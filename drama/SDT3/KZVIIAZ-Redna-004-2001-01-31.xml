<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-KZVIIAZ-Redna-004-2001-01-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za volitve imenovanja in administrativne zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">638AAB71A234EF67C12569D6004F7712</idno>
               <idno type="custom" subtype="day">32B99A9D593E32C5C12569E50034B045</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=32B99A9D593E32C5C12569E50034B045</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KZVIIAZ-Redna-004-2001-01-31.KZVIIAZ" n="004">
               <name>Redna</name>
               <date when="2001-01-31"/>
            </setting>
         </settingDesc>
         <particDesc>
            <listOrg>
               <org xml:id="SDT3-KZVIIAZ-Redna-004-2001-01-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KZVIIAZ-Redna-004-2001-01-31.KZVIIAZ">
                        <orgName key="KZVIIAZ">Komisija za volitve imenovanja in administrativne zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VOLITVE, IMENOVANJA IN ADMINISTRATIVNE ZADEVE</stage>
            <stage type="session">nadaljevanje 4. seje</stage>
            <stage type="date">(31. januar 2001)</stage>
            <stage type="chairman">Sejo je vodil Jožef Školč, predsednik komisije.</stage>
            <stage type="time">Seja se je pričela ob 9.11 uri.</stage>


            <sp xml:id="SDT3-KZVIIAZ-Redna-004-2001-01-31.sp1">

               <speaker>PREDSEDNIK JOŽEF ŠKOLČ:</speaker>

               <p>... ter predlagam, da nadaljujemo 4. sejo Komisije državnega zbora za volitve,
               imenovanja in administrativne zadeve. Na dnevnem redu nam je ostal še predlog
               kandidata za generalnega sekretarja državnega zbora Republike Slovenije s predlogom
               odloka. Nadalje predlog odloka o ustanovitvi slovenskega dela pridružitvenega
               parlamentarnega odbora. Tu gre za nadaljevanje. Potem dogovor o ustanovitvi delovnih
               teles državnega zbora s predlogi odlokov in pa predlogi odlokov o izvolitvi stalnih
               delegacij državnega zbora v mednarodnih parlamentarnih institucijah in mednarodnih
               organizacijah, ter administrativne zadeve. K posameznim točkam ste dobili dodatna
               gradiva, ki so tudi, bom rekel, javnosti v celoti znana, zato dovolite, da ne navajam
               vsakega posebej. Imamo pooblastilo za gospoda Levič Petra, ki nadomešča gospoda
               Vnučca Bogomirja. Sicer smo po naši evidenci sklepčni in lahko nadaljujemo z delom.</p>
               <p>Ali želi k tem dnevnim redom, ki je bil že sprejet kdo kaj predložiti naprej, nazaj,
               drugo pač ni možno. Izvolite.</p>
            </sp>
            <sp xml:id="SDT3-KZVIIAZ-Redna-004-2001-01-31.sp2">

               <speaker>FRANC PUKŠIČ:</speaker>

               <p>Hvala lepa. Med gradivi nisem opazil odloka o komisiji za Slovence po svetu. Ali še
               to ni pripravljeno? Ga ni v tem paketu oziroma ali tega odloka ne bo, kar pomeni in
               tudi komisije o Slovencih v zamejstvu in po svetu ne bo? Hvala lepa.</p>
            </sp>
            <sp xml:id="SDT3-KZVIIAZ-Redna-004-2001-01-31.sp3">

               <speaker>PREDSEDNIK JOŽEF ŠKOLČ:</speaker>

               <p>Gospod podpredsednik situacija je natančno enaka kot v začetku seje. Stvari niso
               bile usklajena in zato ni bilo mogoče pripraviti odloka. Če bodo, je to, bom rekel,
               25 minut dela. Torej gremo lahko k dnevnem redu.</p>
               <p>K predlogu kandidata za generalnega sekretarja državnega zbora Republike Slovenije.
               Kandidaturo je predlagal gospod predsednik državnega zbora, ki pa se za danes zaradi
               neodložljivih obveznosti v Bruslju opravičuje. Upam, da boste njegove razloge
               razumeli, ne glede na to, da smo to sejopreložili tudi na nadaljevanje seje
               pravzaprav naredili na njegovo prošnjo. Prosim! Po tej točki smo .... Želi kdo
               razpravljati o tem predlogu gospod Pahorja? <stage>(Ne želi.)</stage> Torej predlagam, da gremo na odločanje in sprašujem kdo
               je za to, da potrdimo gospod Veliščkovo za kandidatko za državnega zbora.</p>
               <p>Kdo je za? <stage>(8 članov.)</stage> Je kdo proti? <stage>(1 član.)</stage></p>
               <p>To smo sprejeli.</p>
               <p>Prehajamo na <title>PREDLOG ODLOKA O USTANOVITVI SLOVENSKEGA DELA, PRIDRUŽITVENEGA PARLAMENTARNEGA
               ODBORA,</title>
               tu gre za nadaljevanje. Spomnili se boste, da je gospa Pozsonceva predlagala, da se
               v to delegacijo imenuje tudi nekoga iz poslanske skupine narodnosti. Mi imamo predlog
               odloka, ki to upošteva. Predlog pa je podal odbor za mednarodne odnose. Želi o tem
               kdo razpravljati? Ne želi. Predlagam, da glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Predlog odloka je sprejet.</p>
               <p>Prehajamo na <title>DOGOVOR O USTANOVITVI DELOVNIH TELES DRŽAVNEGA ZBORA.</title>
               </p>
               <p>Tu smo seveda zapleteni v diskusijo, ki je povezana tudi z točko 8. Predlagam, na
               nek način, kolikor to rešuje, opravimo diskusijo skupaj, odločanje pa posamično.</p>
               <p>Mi smo k tej točki prejeli še dodaten predlog poslanske skupine socialdemokratske
               stranke in predlog predsednika državnega zbora. Tako da imamo v tem trenutku 4
               predloge, tistega ki je do nedavna veljal za usklajenega, potem imamo predlog za
               spremembo odloka iz začetka seje, se opravičujem, poslanska skupina SDS, potem imamo
               še en predlog poslanske skupine SDS, in predlog predsednika državnega zbora, z 30.11.
               Naštel sem jih po vrsti, kot so pač prihajali.  Če je potrebno, jih pojasnjevati, mislim da bo vsak
               za svoj predlog podal pojasnilo, s tem da se mi zdi na mestu vprašati, ali je
               smiselno obravnavati oba predloga, Socialdemokratov ali samo enega. Zadnjega, torej
               imamo tri predloge. Želi kdo besedo? Gospod Janša.</p>
            </sp>
            <sp xml:id="SDT3-KZVIIAZ-Redna-004-2001-01-31.sp4">

               <speaker>IVAN (JANEZ) JANŠA:</speaker>

               <p>Hvala za besedo, spoštovani predsednik, kolegice in kolegi.</p>
               <p>Kot smo napisali tudi v samem besedilu predloga, mi želimo s tem predlogom oziroma s
               takšnim predlogom, ker ne vztrajamo, da je število ravno takšno kot smo ga
               predlagali, niti ne vztrajamo, da je število, dodatno število ravno iz naše poslanske
               skupine, vztrajamo pa, da je to iz, da je to dodatno število iz ene od dveh
               poslanskih skupin, ker ni nobenega dvoma ali sta v poziciji ali v opoziciji. Se pravi
               iz opozicijskih poslanskih skupin. Skratka ta predlog smo dali zato, ker želimo
               preveriti ali je bila ta ponudba, da ima opozicija večino v obeh nadzornih delovnih
               telesih iskrena. Če je bilata ponudba iskrena, dana je bila s strani največje
               koalicijske oziroma vladne stranke Liberalne demokracije, dokaz za to je magnetogram,
               ki je priložen, potem je vseeno ali je ta večina za en glas ali za dva. In če to
               povečamo za glas ali dva, če število članov povečamo za glas ali dva in to v korist
               opozicije, potem je ta dilema kam spada Stranka mladih Slovenije, brezpredmetna. Tako
               bi presekali ta gordijski vozel, prihranili čas, ki smo ga že veliko potrošili za to
               dilemo in prišli do rešitve.</p>
               <p>Skratka, če je bila ponudba Liberalne demokracije, še enkrat ponavljam, to je bila
               ponudba največje koalicijske stranke, zaradi tega je prišlo potem do takšnega poskusa
               oblikovanja teh nadzornih delovnih teles, to je bila tudi praksa v prejšnjem mandatu.
               Če je bila ta ponudba iskrena, potem je ta predlog sprejemljiv oziroma je predlog v
               tej smeri sprejemljiv, ker sem rekel, da ne vztrajamo na število 5, važno je, da je
               razlika več kot eden, tako da vprašanje, ali je Stranka mladih Slovenije, pozicija
               ali opozicija,odpade, je bila ponudba iskrena, potem se lahko, se boste najbrž
               pripravljeni pogovarjati v tej smeri, če pa ne, potem pa je, potem pa so maske padle
               in se nam ne gre za iskreno ponudbo, da ima opozicija večino v nadzornih delovnih
               telesih, ampak je šlo za pozo, češ, to se lepo sliši, lepo izgleda kot neko darilo
               opoziciji, v resnici bomo pa še vedno lahko z nekimi strankami, ki so vmes trgovali
               za večino.</p>
               <p>No, pa še ena stvar je. Mi ne bi želeli, da tudi če recimo, se opravičujem, ampak
               zdaj obnavljam ravno to debato, kam spada Stranka mladih Slovenije. Jaz mislim da,
               glede na to, kar je bilo doslej povedano tukaj, ne bomo prišli skupaj. V najboljšem
               primeru je rezultat te polemike to, da je ta stranka nekje vmes. Z eno nogo je v
               vladi, z eno nogo je v opoziciji. In zna se zgoditi, da bo potem tudi pri vsakem
               glasovanju prišlo do trgovanja za tisti glas večine. Tega pa mi ne bi želeli. Želimo
               si, da je transparent, da je parlament prostor, kjer se transparentno odloča, kjer se ve, kako in kaj in
               kjer ne prihaja do situacij, ko je možno s takšnim ali pa drugačnim lobiranjem
               spremeniti zelo važne odločitve delovnih teles.</p>
            </sp>
            <sp xml:id="SDT3-KZVIIAZ-Redna-004-2001-01-31.sp5">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Gospod Potrč.</p>
            </sp>
            <sp xml:id="SDT3-KZVIIAZ-Redna-004-2001-01-31.sp6">

               <speaker>MIRAN POTRČ:</speaker>

               <p>Hvala lepa. Jaz bi si želel, moram reči pa, da tudi pričakujem, da se danes sprejme
               odločitev in da nehamo razprave in prelaganje odločanja o vprašanju, ki je dobilo
               takšen obseg in takšen pomen, ki ga po mojem ne zasluži. Mislim, da so prepotencirane
               tudi posledice eventualnih odločitev in jaz mislim, da bo vsak od nas kakršno bo
               vlogo ob tem odigral, moral za svoja dejanja ob odločitvah za delovna telesa in
               eventualno tudi kasneje pač v javnosti prevzeti.</p>
               <p>Jaz soglašam, da je vse povedano in tudi sam ne bi želel ponavljati zgodb na svoj
               lasten način, ker vseh od teh ponavljanj pač pomeni, da nekdo z nas vzame, nek ...,
               nek datum, nek trenutek in iz tistega gradi zase, edino koristno zgodbo, čeprav je
               resnica mnogo bolj celovita in so bile različne faze, zelo različno postavljene.</p>
               <p>Jaz mislim, da gre za, predvsem prestižno vprašanje in tak način smo ga mi tudi
               doslej jemali. V Združeni listi socialnih demokratov smo doslej bili mnenja, da je
               prav poiskati možen kompromis in bili na njega pripravljeni, zavedali pa smo se in
               tako tudi ravnali, da bi bilo slabo, da se takšen kompromis eventualno sklepa tudi na
               račun nepricinpielnih rešitev. Mi zato tudi zadnjega predloga, ki so ga dali iz
               poslanske skupine Socialno demokratske stranke razumemo kot predlog, ki meni pomeni
               pravzaprav ultimat, ki so ga poslanci SDS napovedali na zadnji seji državnega zbora.
               In na ta način nismo pripravljeni o reševanju razpravljati, če pa bi se stranke, ki
               imajo največ glasov v državnem zboru skupaj dogovorile in odločali drugače, potem je
               zaradi nas lahko sprejemljiva tudi takšna rešitev, ampak mi pri njen ne bi želeli
               sodelovati.</p>
               <p>Menimo pa, da je predlog, ki ga je dal nam vsem, gospod Pahor, tisti na katerem bi
               bilo možno kot na kompromisnem predlogu eventualno soglasje najti. In v kolikor bi
               bila zato pripravljenost, bi to pač pomenilo, da iščemo rešitev v kateri ne dajemo
               prav v teh razpravah nobeni od skupin, če lahko tako rečem, ampak najdemo pač neko
               umesno pot, zaradi miru v hiši. Hvala lepa.
               </p>
            </sp>
            <sp xml:id="SDT3-KZVIIAZ-Redna-004-2001-01-31.sp7">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Gospod Anderlič.</p>
            </sp>
            <sp xml:id="SDT3-KZVIIAZ-Redna-004-2001-01-31.sp8">

               <speaker>ANTON ANDERLIČ:</speaker>

               <p>Najprej okrog predloga gospoda Pahorja. Meni se zdi ta predlog popolnoma neresen in
               ga ne podpiramo. Kar se pa tiče ostalih stvari, ki so bile navedene v zvezi z
               razvojem dogodkov ob imenovanju delovnih teles, je treba seveda še kakšen drug
               magnetogram citirati, čeprav v ničemer ne zanikam ali pa zmanjšujem pomen besed, ki
               so bile izrečen na tisti seji Kviaza, ki se tukaj citira. Gre preprosto za to, da LDS
               tako ali tako ni v situaciji, da komurkoli nekaj daje ali obljublja ali ne vem kaj.
               LDS pač ni tista in tudi narobe bi bilo, da bi nekdo nekomu nekaj jemal, drug bi ali
               to sprejel ali pa ne ali pa še drugače, kot se sedaj postavlja, da reče, samo tako
               mora biti, sicer mi ne sodelujemo. To ni prava pot za dogovor. Mi smo resnično v
               najboljši veri, 21. decembra na Kviazu sprejeli stališči obeh poslanskih skupin SDS-a
               in NSi-ja, da se strinjata s strukturo obeh nadzornih delovnih teles. Smo potem 10.
               in 11. januarja po uskladitvi že začeli sestavljati tudi po imensko delovna telesa in
               tudi od teh dveh nadzornih, enega že imenovali, že predlagali predlog odloka na
               Kviazu in to je tisto, kar je za nas bilo potem samo po sebi jasno, da je tisti
               predlog, torej da ima koalicija štiri člane, in da je pa skupaj članov 9, kar pomeni,
               da vse nekoalicijske stranke imajo enega več oziroma obratno, vse stranke imajo
               enega, socialdemokrati pa dva člana v obeh delovnih telesih, tako da so že s tega
               vidika, bom rekel nad stranka. In za nas je mogoče iskati dogovore od tistega naprej,
               kar je že ustanovljeno oziromapredlagati rešitve, ki bodo pri neustanovljenih
               delovnih telesih sestavo naredili tako, da bo zadovoljiva za vse. Kar je pa že
               ustanovljenega, je pač ustanovljeno in poudarjam, to je bilo s soglasjem obeh teh
               strank narejeno.  Edini problem zares je bil, da so na pogovorih, ki jih je bilo veliko,
               pa seveda tudi na seji Kviaza pa odbora za zunanje zadeve in seveda na zboru o isti
               stvari govorili popolnoma različni ljudje in očitno za dogovore - govorim seveda o
               predstavnikihpredvsem socialdemkratske stranke, tudi Nove Slovenije delno. Gre za to,
               da očitno se te informacije niso prenašale, kaj je bilo prej dogovorjeno in kaj je
               tisto, kar je še za narediti. In s tega vidika me čudi, kako to, da se zdaj sklicuje
               na nekaj, kar je bilo v daljni preteklosti, vmes so se zgodila nova dejstva, torej so
               se oblikovali soglasno odloki za nadzor, so objavljeni v Uradnem listu, brez
               nasprotovanja - v magnetogramu se citirata dva, en socialdemokrat in en član Nove
               Slovenije - tako da bi gospod Janša, če citira magnetograme, moral citirati vse. Da
               je potem, ko je nastalo novo dejstvo, ko je zbor ustanovil ti dve delovni telesi in
               ko sta že ti dve stranki dali imena, je prav neverjetno, da se gre zdaj pa nazaj dva
               meseca. Imam občutek, da je obstajala realna nevarnost, v narekovajih, da se bo
               izbilo iz rok tema dvema strankama zadnji argument za problematiziranje, za
               vztrajanje na nekih principih in kazanje s prstom na druge, kako da smo grdi, kako da
               maltretiramo manjšino, kako da ne dajemo opoziciji, kar ji gre, in podobno. Točno
               tako se je zgodilo - pred ključnim dejanjem umik z bojnega polja, v narekovajih.</p>
               <p>Tako da bi pravzaprav zares rad vedel, kakšen je cilj. Ali je cilj samo zavlačevati,
               samo kazati s prstom na druge? Vedno imam občutek, kar nekajkrat pravzaprav, da se
               postavlja višja zahteva, ki za nas ne bi bila sprejemljiva, zato da bi se lahko s
               prstom pokazalo, kot češ, poglej jih, kakšni so, nas hecajo, in tako naprej.</p>
               <p>Tako da v celoti zavračam argumentacijo, ki je bila podana kot obrazložitev predloga
               strukture, ki se predlaga zdaj, torej da imata ti dve stranki toliko članov, kot se
               jih predlaga. Zdi se mi pa podcenjujoče, da se o katerikoli stranki govori na način,
               kot se tu govori. Sam nočem o nobeni stranki govoriti, kakšna je, kje je, vsaka je
               tam, kamor se sama postavi. In naša stranka je podpisala še s tremi strankami
               koalicijsko pogodbo in nesporno povemo, da smo v koaliciji, kaj pa z drugimi, pa vedo
               najbolj sami, predvsem pa po konkretnem obnašanju in glasovanju pri mnogo vprašanjih,
               ki so že do zdaj bila daleč od tega, da bi lahko trdili, da je  SMS koalicijska stranka.</p>
            </sp>
            <sp xml:id="SDT3-KZVIIAZ-Redna-004-2001-01-31.sp9">

               <speaker>PREDSEDNIK JOŽEF ŠKOLČ:</speaker>

               <p>Repliko ima gospod Janša na gospoda Anderliča, potem gospod Delak.</p>
            </sp>
            <sp xml:id="SDT3-KZVIIAZ-Redna-004-2001-01-31.sp10">

               <speaker>IVAN (JANEZ) JANŠA:</speaker>

               <p>Ja, gospod Anderlič sicer ni odgovoril direktno, ampak iz tega izvajanja je bilo
               jasno, da iz tega predloga ne bo nič.</p>
               <p>No, poglejte, mi nismo nikoli postavili zahteve, da ima opozicija večino v teh
               nadzornih delovnih telesih kot nekaj, kar bi izključevalo vse drugo. To je bila
               praksa, do katere je prišlo v prejšnjem mandatu enkrat sredi mandata. Na začetku tega
               mandata je bila pa liberalna demokracija tista, ki je rekla, da je to povsem
               sprejemljivo; kdor tega ne verjame, naj si pač prebere magnetogram nastopov gospoda
               Bavčarja in gospoda Anderliča. In tudi zdaj ne pravimo, da v primeru, če pač te
               večine ne bo, mi v teh komisijah ne bomo sodelovali. Bomo sodelovali, z zavestjo, da
               se bo dalo narediti zelo malo. Nismo pa pripravljeni voditi teh komisij in nismo
               pripravljeni biti maska za to, da bo nekdo govoril, tukaj je parlamentarni nadzor, v
               resnici pa na teh komisijah ne bomo mogli izglasovati niti tega, naj ministrstvo za
               finance pošlje nek akt, za katerega obstaja sum, da je z njim kaj narobe - saj boste
               to lahko preglasovali.</p>
               <p>Torej, imejte večino v teh komisijah, vodite te komisije in se delajte, da
               opravljate parlamentarni nadzor.</p>
            </sp>
            <sp xml:id="SDT3-KZVIIAZ-Redna-004-2001-01-31.sp11">

               <speaker>PREDSEDNIK JOŽEF ŠKOLČ:</speaker>

               <p>Gospod Juri, razprava, še prej replika, gospod Potrč.</p>
            </sp>
            <sp xml:id="SDT3-KZVIIAZ-Redna-004-2001-01-31.sp12">

               <speaker>MIRAN POTRČ:</speaker>

               <p>Če lahko samo en stavek, kar zadeva prejšnji mandat pa sestavo nadzornih odborov.</p>
               <p>Sestavljeni so bili po proporcionalnem načelu. Gospod Janša, sestavljeni so bili
               glede na delež strank. Ker je pa koalicija in opozicija v prejšnjem mandatu imela
               minimalno razliko in ker so se upoštevala tudi načela, da ima vsaka stranka najmanj
               enega, je v določenem času rezultat bil točno tak, kot gospod Janša govori - da je
               res opozicija imela faktično večino. Ampak ne po načelu, da naj ima večino, ampak
               glede na dejstvo, da je bila razlika med opozicijo in koalicijo po številu in po
               oblikovanju poslanskih skupin takšna, da so principi, ki veljajo za sestavo delovnih
               teles, takšen rezultat dali. Nikoli z eno besedo ni bilo govora v prejšnjem mandatu o
               tem, da naj bi imela večino in da bi jo zato dobila. Samo toliko, da bo pojasnjeno.
               Hvala.</p>
            </sp>
            <sp xml:id="SDT3-KZVIIAZ-Redna-004-2001-01-31.sp13">

               <speaker>PREDSEDNIK JOŽEF ŠKOLČ:</speaker>

               <p>No, zdaj imamo v bistvu še dve repliki, in ker ne dvomim, da bodo novosti kar vrele
               na dan, bi vas prosil, da se le osredotočimo na predlagani odlok in spremembe odloka
               ter poskušamo to, kot vsi pravite, mučno zadevo pripeljati do formalnega odločanja.</p>
               <p>Repliko ima gospod Bajuk, potem gospod Anderlič.
               </p>
            </sp>
            <sp xml:id="SDT3-KZVIIAZ-Redna-004-2001-01-31.sp14">

               <speaker>ANTON ANDERLIČ:</speaker>

               <p>Jaz sem seveda odgovoril. Lahko še enkrat odgovorim, da za nas je nesporno jasno, da
               koalicija nima večine, in si jo nismo izmislili mi. Je pa res, da v prejšnjem
               mandatu, vsaj zadnji del mandata, je edinikrat odstopala praksa od tega, da bi
               opozicija vodila nadzorno delovno telo, kot je nadzor nad varnostno-obveščevalnimi
               službami. Takrat, ko je bil nek trenutek, v katerem je iz opozicijske poslanske
               skupine izstopila ali pa bila izstopljena poslanka, ki je potem prešla na drugo
               stran. To je pa edino res, ne pa obratno, da je opozicija vse skozi imela večino.</p>
               <p>Najbrž se boste tudi spomnili, da če dodam še to, da je bilo na začetku mandata vsaj
               tri mesece časa, ko smo sestavljali vlado in da sta obe delovni telesi bili
               ustanovljeni, že takrat, ko koalicije sploh še ni bilo. In se je na nek način začel
               uveljavljati princip, ki v parlamentarni demokraciji še kako velja - torej da
               parlament nadzira izvršno vejo oblasti v teh dveh segmentih še posebej. To ni smo
               teorija, ampak to je tudi praksa sodobnega parlamentarizma. Parlament izvrši nadzor
               nad tema dvema segmentoma, torej nad varnostno in obveščevalnimi službami ter nadzor
               nad porabo javnega denarja. Hvala.</p>
            </sp>
            <sp xml:id="SDT3-KZVIIAZ-Redna-004-2001-01-31.sp15">

               <speaker>PREDSEDNIK JOŽEF ŠKOLČ:</speaker>

               <p>Gospod Drobnič, imate repliko. Izvolite.</p>
            </sp>
            <sp xml:id="SDT3-KZVIIAZ-Redna-004-2001-01-31.sp16">

               <speaker>MAG. JANEZ DROBNIČ:</speaker>

               <p>Hvala za besedo, gospod predsednik. Bom zelo kratek. Iz vse te diskusije veje eno
               dejstvo, da prevladujoča vladna koalicija se očitno boji resnega nadzora.</p>
               <p>Torej ali stvari tečejo narobe, ali pa se boji da bodo tekle narobe in bi jih lahko
               zalotili z ustreznim instrumentom. Če ti delaš, kot vlada, kot vladna stranka,
               dostojno v redu po zakonih, se resnega nadzora ti ni potrebno bati. Jaz imam tudi
               življenjsko izkušnjo imam, da se nisem bal računskega sodišča. Če sem pravilno delal,
               ni to noben problem. Torej iz tega preposto je moč potegniti, da obstaja ta bojazen.
               Ker drugih argumentov, pravzaprav, ni.</p>
               <p>Kako smo sprejemali prejšnje odloke, lahko na kratko povem. Opozicijske stranke smo
               rekli sledeče, ker imate tako očitno prevlado, si ustanovite odbore, zato da boste
               lahko potrdili lastne ministre.  In mi vas pri tem ne bomo nadlegovali. Se bomo pa držali
               poslovnika in pa želimo opravljati tisto funkcijo, ki nam jih tudi daje poslovnik in
               pa državni zbor.</p>
               <p>Toliko, da se razbistrijo te reči. V tem je ta bojazen in zato je ta ponudba
               opozicijskih strank resna, dostojna, ker se zaveda odgovornosti, kakršna ji sledi,
               brez kakršnihkoli zafrkavanj.</p>
            </sp>
            <sp xml:id="SDT3-KZVIIAZ-Redna-004-2001-01-31.sp17">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Repliko ima najprej gospod Pukšič, potem gospod Anderlič in nato gospod
               Pucko.</p>
            </sp>
            <sp xml:id="SDT3-KZVIIAZ-Redna-004-2001-01-31.sp18">

               <speaker>FRANC PUKŠIČ:</speaker>

               <p>Gospodu Anderliču bi rad repliciral v zvezi s prejšnjo razpravo.</p>
               <p>Gospod Anderlič, ker sem že velikokrat slišal to vašo razlago, tudi po medijih in
               seveda slovenski neodvisni mediji jo povzemajo, da je le kaj, resnice pa do danes še
               ni nobeden napisal - ni res, ni res, kar govorite in je, prvič, čista demagogija,
               drugič pa laž, da je gospa Polonca Dobrajc najprej bila v opoziciji, potem pa v
               poziciji. Gospa Polonca Dobrajc je od leta 1996 naprej vodila odbor za nadzor nad
               varnostno-obveščevalnimi službami. Gospa Polonca Dobrajc je takrat podprla izvolitev
               dr. Drnovška in Drnovškovo vlado, potemje podprla dr. Bajuka in izvolitev Bajukove
               vlade, in v obeh primerih je vodila odbor za nadzor nad varnostno-obveščevalnimi
               službami. Tako da to ni res, kar govorite, in to je potvarjanje resnice. Upam pa, da
               zgodovinski spomin nekaj let nazaj ni tako kratek oziroma vsaj tega bi se lahko
               spomnili, če ste že vi pozabili, pa kdo drug. Hvala lepa.</p>
            </sp>
            <sp xml:id="SDT3-KZVIIAZ-Redna-004-2001-01-31.sp19">

               <speaker>PREDSEDNIK JOŽEF ŠKOLČ:</speaker>

               <p>Hvala. Gospod Anderlič.</p>
            </sp>
            <sp xml:id="SDT3-KZVIIAZ-Redna-004-2001-01-31.sp20">

               <speaker>ANTON ANDERLIČ:</speaker>

               <p>Gospod Drobnič, en sam argument je, in temu se reče volitve in rezultat na volitvah.
               In vi pač ne morete dobiti, ker bi bilo to, seveda, krivično do volivcev, da dobite
               nesorazmerno velik delež v kateremkoli organu v tej državi. Taka je pač demokracija.
               Argument so volitve in če to upoštevate, vam mi lahko obljubimo in damo čisto vse,
               samo ne moremovam dati drugačnega rezultata na volitvah, dokler ga ne boste dobili na
               naslednjih volitvah, recimo. Tega pač ne moremo, to ni v naši moči.</p>
               <p>Gospod Pukšič, kakšna sveta preproščina! Vi mečete neke stvari nekontrolirano,
               nezavedno ali kakorkoli drugače. Poglejte, niti enkrat nisem govoril o tem, kdo je
               kakšno vlado podprl, me to tudi ne zanima, ker to ni relevantno. SNS... Ja, saj lahko
               afne guncate, ni nobenega problema. Ni nobenega problema, lahko afne guncate. Če bi
               pa predsednik opozoril podpredsednika,da naj ne skače v besedo, bi bilo tudi v redu.
               Glejte, SNS je bila opozicijska poslanska skupina ali pa obratno, ni bila vladna, in
               poslovnik zelo jasno govori, da predsedništvo v teh dveh delovnih telesih pripada
               članom opozicijskih poslanskih skupin. V trenutku, ko je gospa Polonca Dobrajc - če
               ste jo vi tu imenovali z imenom, ker je jaz nisem - ko je izstopila ali je bila
               "izstopljena" iz poslanske skupine SNS, ni bila več članica opozicijske poslanske
               skupine, ne glede na to, kako je  glasovala, ali je za ali proti, v glavnem so bila pa tam
               glasovanja tajna, pa se dolgo časa ni vedelo, kako je glasovala, sploh glede na to,
               da se je sprenevedala in javno razlagala nekaj drugega. Ampak to ni bistveno.
               Bistveno je, da ni predsednikovanje komisije vsaj pol leta bilo v rokah članov
               opozicijskih poslanskih skupin. To je dejstvo, vse drugo, kar ste govorili, ni res.
               In meni podtikati, da govorim neresnico, je seveda res čudno. Poglejte si podatke za
               nazaj, pa boste hitro videli</p>
            </sp>
            <sp xml:id="SDT3-KZVIIAZ-Redna-004-2001-01-31.sp21">

               <speaker>PREDSEDNIK JOŽEF ŠKOLČ:</speaker>

               <p>Replik imamo lepo število. Sprašujem, ali je mogoče kdo že kaj slišal, kar bi rad
               povedal, pa se odpoveduje repliki - sam sem namreč vse to že slišal, pa sem se zadnji
               v to vključil pravzaprav - če hočemo priti do konca.</p>
               <p>Najprej gospod Pucko, še prej gospod Rokavec.</p>
            </sp>
            <sp xml:id="SDT3-KZVIIAZ-Redna-004-2001-01-31.sp22">

               <speaker>FRANCI ROKAVEC:</speaker>

               <p>Hvala za besedo. Samo nekaj bi dodal.</p>
               <p>Namreč, prepričan sem, da je bilo v dosedanjem obdobju, pa je bilo to že tudi
               rečeno, s strani koalicije, pa če govorim tudi s strani naše stranke narejeno
               marsikaj, da bi prišlo do dogovora. Vendar po vseh dosedanjih dogodkih se človeku
               zazdi - to pa repliciram gospodu Drobniču - da na nek način opozicija noče sprejeti
               odgovornosti za svoje delo. Namreč, če gledamo, da je 21. decembra lanskega leta
               opozicijapristala in ni bilo niti enega glasu proti pri glasovanju o odloku o
               ustanovitvi obeh nadzornih komisij, potem smo bili priče na prejšnji seji 23.
               januarja, ko je prišla poslanska skupina socialdemokratov s predlogom, da ima tri
               člane v obeh nadzornih odborih, in smo priče danes, po dobrem tednu dni, z novim
               predlogom, da ima poslanska skupina socialdemokratov pet članov. Ustmeno je bilo
               rečeno, da se ta predlog lahko navezuje na obe poslanski skupini, socialdemokratov in
               Nove Slovenije. Vendar tako licitiranje in na nek način spreminjanje predlogov
               dejansko za mene, pa mislim, da tudi za navadnega državljana ni več resno. In bi res
               prosil, da se na nek način odloči tudi opozicija, ali je pripravljena sprejeti svojo
               težo odgovornosti, in da na nek način tudi parlament dejansko začne funkcionirati v
               polnosti. Hvala.</p>
            </sp>
            <sp xml:id="SDT3-KZVIIAZ-Redna-004-2001-01-31.sp23">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Naslednja replika pripada gospodu Pečetu, če jo želi.</p>
            </sp>
            <sp xml:id="SDT3-KZVIIAZ-Redna-004-2001-01-31.sp24">

               <speaker>SAŠO PEČE:</speaker>

               <p>Hvala za besedo. Lahko istočasno tudi izkoristim, da predstavim mnenje slovenske
               nacionalne stranke? Hvala. 
               Gospod Anderlič je na začetku rezultat volitev. Rezultat volitev je nedvoumno
               pokazal, da lahko tudi ti dve delovni telesi, torej ti dve nadzorni delovni telesi
               oblikujete sami in potem takem, če bi se tega tudi sami zavedali oziroma bi se držali
               svojih besed, bi tudi izoblikovali ti dve delovni telesi. Kar se tiče samega nadzora
               in pa stališča Slovenske nacionalne stranke do tega verižnega vprašanja, ki ga zdaj
               že res predolgo vlečemo, je pač, da nadzor vlade, vladnih služb, vladnih uradov, ne
               more vršiti vladajoča koaliciji oziroma vladajoče stranke. Iz tega ven sledi, da
               večino v teh dveh organih morajo imeti opozicijske stranke, kakor tudi
               predsednikovanje tema dvema organoma. Iz to ven izhaja, da predlog, ki je bil podan
               prejšen četrtek oziroma, ki smo ga člani komisije dobil prejšen četrtek, mislim da je
               izhajal iz strani Nove Slovenije in Socialdemokratske stranke po 11 članski sestavi
               delovnih teles, je za našo stranko najbolj sprejemljiv in najboljsmiseln. Na
               današnjem, danes posredovane predloge, torej predloge predsednika državnega zbora o
               parnem številu članov v teh dveh delovnih telesih, ne moremo pristati, zaradi tega
               razloga. Kar pa se tiče predlog Socialdemokratov o povečanju iz 2 na 5 iz osnovnega
               predloga, se nam zdi prav tako nesprejemljivo, kakor je tudi en izmed govornikov pred
               mano rekel, da v temu primeru za licitiranje, ki nas ne bo pripeljalo nikamor.</p>
               <p>Skratka smiselno se nam zdi, da je tisti predlog in verjamemo v njegovo možnost, ki
               bo uresničeval naloge, ki bo uresničeval nadzorno funkcijo, to je, da ti dve delovni
               telesi štejeta po 11 članov. Hvala.</p>
            </sp>
            <sp xml:id="SDT3-KZVIIAZ-Redna-004-2001-01-31.sp25">

               <speaker>PREDSEDNIK JOŽEF ŠKOLČ:</speaker>

               <p>Hvala. Samo za to bi jaz prosil, da tudi potem, če hočete, da se lahko o tem odloča,
               da vložite pisni predlog, tako kot drugi. Gospod Pukšič.</p>
            </sp>
            <sp xml:id="SDT3-KZVIIAZ-Redna-004-2001-01-31.sp26">

               <speaker>FRANC PUKŠIČ:</speaker>

               <p>Gospod Anderlič, še enkrat ste s svojim izvajanjem potrdili, da mogoče res ne veste
               kaj govorite oziroma vsaj za pol leta nazaj ne. Prvič, vi ste gospo Polonco Dobrajc,
               torej dajali v koš pozicijske poslanke, od takrat ko je podprla izvolitev Bajukove
               vlade in od takrat naprej govorite, da nadzor na varnostno obveščevalnimi službami ni
               vodila opozicija, ni bilo v rokah opozicije. Enostavno ni res. Gospa Polonca Dobrajc
               nikoli ni podpisala nobene koalicijskepogodbe, prvič. In drugič, ni podpisala
               nobenega dokumenta o sodelovanju, kvečjemu je bila neodvisna poslanka. Edino to. To
               pa v skladu s poslovnikom ne, ji ne omejuje in ničesar ne omejuje, da ne bi morala
               voditi delovnega telesa nadzora nad varnostno obveščevalnimi službami. Po drugi
               strani Stranko mladih, ki je pa podpisal dokument o sodelovanju z Liberalno
               demokracijo, pa seveda uvrščate v opozicijsko stranko.</p>
               <p>Saj gospod Potrč lahko suflirate vmes kolikor želite, vendar nekateri dokumenti so
                  pač danes oziroma danes
           </p>
            </sp>
            <sp xml:id="SDT3-KZVIIAZ-Redna-004-2001-01-31.sp27">

               <speaker>PREDSEDNIK JOŽEF ŠKOLČ:</speaker>

               <p>Jaz bi prosil, če se vseh teh komentarjev vzdržite, jaz, če ste zato, lahko tudi
               organiziram oziroma predlagam, da organizirate simpozij o Polonci Dobrajc in o tem,
               kako je vse to bilo, ampak zdaj bi vas prosil, da se osredotočimo na predloge odlokov
               in da jih ne glede na to, kaj mislite o njih, obravnavate kot tiste odloke, o katerih
               je potrebno sprejeti odločitev. Se opravičujem zato intervenco, pa bi vas prosil, če
               se tudi vi osredotočite na predloge odlokov in mi pomagate pripeljati zadevo do
               točke, do katere pač vsi pravite, da želite priti, da odločamo. Če pa kdo to ne želi,
               naj v bistvu pove, da hoče, da se to preloži, pa lahko tudi o tem glasujemo. To je
               bilo že nekajkrat narejeno. Izvolite.</p>
            </sp>
            <sp xml:id="SDT3-KZVIIAZ-Redna-004-2001-01-31.sp28">

               <speaker>FRANC PUKŠIČ:</speaker>

               <p>Vsekakor želim, da se pride do konca, ker je skrajni čas, da se ta zgodba konča.
               Očitno nekaterim pač odgovarja, da se to vleče. Govoril sem o tem samo zato, ker
               nekateri danes enostavno ne ločijo, kaj je pozicija, kaj je opozicija in tako dalje.
               In vse skupaj mešajo v en koš ter seveda zato imajo popolnoma drugačne metre,
               drugačna merila kot pa so jih imeli pred še nekaj časa. Hvala lepa.</p>
            </sp>
            <sp xml:id="SDT3-KZVIIAZ-Redna-004-2001-01-31.sp29">

               <speaker>PREDSEDNIK JOŽEF ŠKOLČ:</speaker>

               <p>Hvala. Imamo še dve repliki. Gospod Janša in gospod Anderlič.</p>
            </sp>
            <sp xml:id="SDT3-KZVIIAZ-Redna-004-2001-01-31.sp30">

               <speaker>IVAN (JANEZ) JANŠA:</speaker>

               <p>Jaz mislim, da je gospod Drobnič povedal tisto, za kar vsebinsko v tej zgodbi
               pravzaprav gre. Gre zato, kako si kdo predstavlja parlamentarni nadzor in tukaj je
               bistvena razlika. Gospod Anderlič si ta parlamentarni nadzor predstavlja tako, da bo
               on nadzoroval svoja strankarska kolega Ropa in Kopača, zvečer bo sedel z njima na
               sestanku izvršilnega odbora Liberalne demokracije, se bo dogovoril kako naj ta nadzor
               izgleda, naslednji dan bo pa kot član nadzorne komisije, pa ta nadzor opravljal. In
               tako približno si potem Liberalna demokracija predstavlja parlamentarni nadzor. Mi bi
               pa radi, da bi bilo to verodostojno.</p>
               <p>Res je, lahko prepiramo do konca mandata, katere stranke so koaliciji in katere
               niso, dejstvo pa je, da tukaj niti ne gre zato, saj Liberalna demokracija doslej
               nikoli v osmih letih ni funkcionirala kot stranka, ki bi bila del neke koalicije,
               ampak je funkcionirala kot stranka, ki je z drugimi strankami podpisala različne
               pogodbe o sodelovanju. In tukaj gre zato, ne zato, da imajo stranke, ki so v neki, ki
               so sestavile vlado večino v teh nadzornih telesih, ampak gre zato, da imajo stranke,
               ki so podpisale takšno ali drugačno pogodbo z Liberalno demokracijo, to večino. Za
               LDS je to dovolj. Za LDS je to dovolj, ali so vladi aliniso, važno da jih imajo
               privezane s takšno ali drugačno pogodbo in znotraj tega se potem širi manevrski
               prostor.</p>
               <p>Kar se pa rezultatov volitev tiče, gospod Anderlič, volivci niso nič odločili kdo bo
               v vladi in kdo bo v opoziciji. Vi ste podpisali, vse pogodbe, ki ste jih podpisali,
               ste podpisali z manjšimi strankami od naše. Vse pogodbe, ki ste jih podpisali, ste
               podpisali s strankami, ki so dobile manj zaupanja volivcev kot mi. Tako, da volilci niso imeli nobene besede
               pri tem kdo, katera stranka bo v koaliciji in katera ne bo. Nobena ni dobila
               absolutne večine.</p>
            </sp>
            <sp xml:id="SDT3-KZVIIAZ-Redna-004-2001-01-31.sp31">

               <speaker>PREDSEDNIK JOŽEF ŠKOLČ:</speaker>

               <p>Gospod Janša, pardon gospod Anderlič.</p>
            </sp>
            <sp xml:id="SDT3-KZVIIAZ-Redna-004-2001-01-31.sp32">

               <speaker>ANTON ANDERLIČ:</speaker>

               <p>Tale zamenjava je danes preveč pogosta ...</p>
            </sp>
            <sp xml:id="SDT3-KZVIIAZ-Redna-004-2001-01-31.sp33">

               <speaker>PREDSEDNIK JOŽEF ŠKOLČ:</speaker>

               <p>Mogoče so razlogi ...</p>
            </sp>
            <sp xml:id="SDT3-KZVIIAZ-Redna-004-2001-01-31.sp34">

               <speaker>ANTON ANDERLIČ:</speaker>

               <p>Seveda bom odneha polimizirat z gospodom Pukšičem, ker lahko pustim vsako upanje, da
               bi mu uspel dopovedati, da po poslovniku piše kdo pripadnik katere poslanske skupine
               je lahko predsednik. In nekdo, če je samostojen poslanec in recimo ni v poslanski
               skupini seveda se ne razvršča v opozicijsko poslansko skupino, ampak to nima
               posebnega smisla in ne bom o tem razpravljal naprej.</p>
               <p>Ja, za razliko gre, gospod Janša, med nama. Gre za to, da jaz vendarle trdim, da je
               potrebno vzpostaviti parlamentarni nadzor, vi pa trdite, da je potrebno vzpostaviti
               socialdemokratski nadzor nad oblastjo. To je razlika in to velika razlika. V
               sodobnih, in seveda ne samo nadzor, po možnosti tudi preiskovalno komisijo, ki bo
               vsakega ministra, vsakega državnega uradnika stresala takrat ko ji bo to pasalo. To
               seveda ni pristop, ki bi bil v katerikoli parlamentarni demokraciji sploh zaznan in
               mogoč. Vi najbrž ravno tako poznate kot jaz, kako, kakšne so parlamentarne ureditve
               in kako je to postavljeno.</p>
               <p>Kar se tiče LDS, LDS je samo toliko v težji situaciji, da očitno se vse pričakuje od
               nje, kaj da bo naredila, vsi ostali pa naj bi gledali njej pod prste. Jaz sem seveda
               zato, da se ta nadzor vrši, da pa se ne vrši na način preiskovalnih komisij, kot vi
               to predlagate. Za to so po zakonu druge institucije in seveda ne mislim, da jih ne
               boste ustanovili tudi v tem državnem zboru. Hvala.</p>
            </sp>
            <sp xml:id="SDT3-KZVIIAZ-Redna-004-2001-01-31.sp35">

               <speaker>PREDSEDNIK JOŽEF ŠKOLČ:</speaker>

               <p>Imate repliko?</p>
            </sp>
            <sp xml:id="SDT3-KZVIIAZ-Redna-004-2001-01-31.sp36">

               <speaker>GOSPA ____:</speaker>

               <p>Hvala lepa. Kviaz že tretji mesec nekako razpravlja o isti temi in dejansko se
               nekako vrtimo v krogu. Jaz sem si ogledovala, glede na to, da sem novinka, tudi
               nekatere magnetograme, in sem ugotovila, da bodo naši zananci zgodovinarji in mogoče
               tisti, ki se bodo politološko ukvarjali z delom našega telesa spraševali, ali je to
               bilo telo državnega zbora ali mogoče kakšne gospodarske zbornice, glede na to, da se
               uporabljajo izrazi trgovanje, trgovina, pogodbe, procenti, deleži, darov in ne vem
               kaj vse skupaj.... Čisto samo tako kot razmislek. Mogoče bi pa bilo dobro gospod
               Anderlič, da bi napisali darilno pogodbo. Ve se komu. Hvala lepa.</p>
            </sp>
            <sp xml:id="SDT3-KZVIIAZ-Redna-004-2001-01-31.sp37">

               <speaker>PREDSEDNIK JOŽEF ŠKOLČ:</speaker>

               <p>Sedaj imamo še tri razprave. Prosim za mir v dvorani.  Imamo pač tri razprave, ki v tem trenutku povedo, da ne
               bo mogoče danes odločati, zato ker napovedujem, da jutri nadaljujemo ob 9.00, s tem
               da bomo do 10.00 ure danes lahko razpravljali. Najprej ima besedo gospod Delak.</p>
            </sp>
            <sp xml:id="SDT3-KZVIIAZ-Redna-004-2001-01-31.sp38">

               <speaker>ANTON DELAK:</speaker>

               <p>Hvala lepa za besedo. Moram najprej povedati, da visoko cenimo prizadevanje gospoda
               predsednika državnega zbora, Pahorja, da se ta problem na nek način razreši.</p>
               <p>Namreč tudi mi si želimo, da bi vse poslanske skupine v tem državnem zboru, prevzele
               svojo odgovornost za odločanje. Res pa je, da vsaka stvar se enkrat konča in dozdeva
               se mi, tako kot so nekateri že ugotovili, da se ta zadeva predolgo vleče in zaradi
               tega, seveda, tu naj povem, da naša poslanska skupina v teh različnih "debatah" ne
               misli več sodelovati. Posebno pa še zaradi tega, ker vse kar je bilo do sedaj
               sklenjeno, razdeljeno, če se lahko tako izrazim, je v skladu tako s poslovnikom, tako
               s standardi, ki veljajo v demokratičnih parlamentarnih državah in ne vidimo nobene
               potrebe več, da bi se ustavljali na teh stvareh.</p>
               <p>Torej povem, da mi nikakršnih novih predlogov ne bomo podprli. Hvala.</p>
            </sp>
            <sp xml:id="SDT3-KZVIIAZ-Redna-004-2001-01-31.sp39">

               <speaker>PREDSEDNIK JOŽEF ŠKOLČ:</speaker>

               <p>Besedo ima gospod Juri.</p>
            </sp>
            <sp xml:id="SDT3-KZVIIAZ-Redna-004-2001-01-31.sp40">

               <speaker>AURELIO JURI:</speaker>

               <p>Hvala. Kolega Delak je povedal, da se mora enkrat zadeva končati. Kar se mene tiče,
               seveda, ... sem vesel, da nisem ne vodja poslanske skupine, ne zadolžen pogajalec pri
               tej stvari.</p>
               <p>Bil sem prepričan na prvotno razdelitev in na prvoten predlog 18 delovnih teles.
               Seveda obžalujem tisti trenutek, ko smo odprli debato o različnih formulah zaradi
               nestrinjanja opozicijskih strank. Kakorkoli že tri mesece se pogajamo, mislim, da
               vsem malo, tudi javnosti že malo prekipeva, ker stvar postaja neresna. Podani so neki
               končni predlogi. Zagotovo jaz ne morem podpreti predloga SDS. Sem pa pristaš temu, da
               poskusimo s predlogom, ki ga je dal predsednik državnega zbora. Mislim, da ni tako ne
               resen predlog, .. 10 članov nadzornih delovnih teles, od katerih 5 zagotovo ima
               opozicija pod A, 4 zagotovo ima koalicija, enega pa ima bodisi ali opozicija pod B
               ali soporter<stage>(?)</stage> koalicije. Kakorkoli že s tistimi desetimi glasom bo treba lubirati
               enkrat eni enkrat drugi Izkušnje v preteklosti o lubiranju, nenazadnje tudi za
               podporo Bajukovi vladi, kažejo da tudi opozicija je sposobna to postoriti.</p>
               <p>Zato predlagam, da se opredelimo do teh dveh predlogov in da enkrat zaključimo
               zadevo. Hvala.</p>
            </sp>
            <sp xml:id="SDT3-KZVIIAZ-Redna-004-2001-01-31.sp41">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Jutri ob 9.00 bo besedo dobil gospod Bajuk.</p>
               <stage type="time">(Seja je bila prekinjena 31. januarja 2001 ob 10.00.)</stage>
            </sp>
         </div>
      </body>
   </text>
</TEI>
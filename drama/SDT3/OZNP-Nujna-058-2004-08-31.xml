<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZNP-Nujna-058-2004-08-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0749451539CD3325C1256EFB002D9118</idno>
               <idno type="custom" subtype="day">62E20233C68D1CA9C1256F0100284451</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=62E20233C68D1CA9C1256F0100284451</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZNP-Nujna-058-2004-08-31.OZNP" n="058">
               <name>Nujna</name>
               <date when="2004-08-31"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZNP-Nujna-058-2004-08-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZNP-Nujna-058-2004-08-31.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">58. nujna seja</stage>
            <stage type="date">(31. avgust 2004)</stage>
            <stage type="chairman">Sejo je vodil Maksimiljan Lavrinc, predsednik odbora.</stage>
            <stage type="time">Seja se je pričela ob 8.37 uri. </stage>


            <sp xml:id="SDT3-OZNP-Nujna-058-2004-08-31.sp1">

               <speaker>PREDSEDNIK MAKSIMILJAN LAVRINC:</speaker>

               <p>Lep pozdrav tako članicam in članom odbora kot sedmi sili, našim strokovnim
               sodelavkam in sodelavcem! Upam, da smo si nabrali oziroma dodobra napolnili baterije,
               tako da bo diskusija lahko bolj uglajena in strpna. Kot ste videli, je nujna seja
               sklicana zavoljo tega, ker bi bilo koristno do seje državnega zbora pripraviti
               predlog sklepa glede poslovnika komisije za preprečevanje korupcije. No, in včeraj
               sem potem naglo bolj predlagal še razširitev z 2. točko, to pa je obravnava zahteve
               za razpis predhodnega zakonodajnega referenduma o zakonu o stalnem prebivanju tujcev
               z državljanstvom drugih držav naslednic nekdanje SFRJ v Republiki Sloveniji, ki so
               imeli na dan 23.12.1990 in 25.2.1992 v Republiki Sloveniji prijavljeno stalno
               prebivališče. O tem predlogu razširitve bomo potem, ko bo opravljena razprava, tudi
               glasovali. Sicer pa predlagam, da poskušamo biti kar najbolj racionalni. Če bo
               potrebno, zaradi tega, ker je vse to tako precej na hitro, bomo oziroma predlagam, če
               se naredi tudi kakšna pavza, če bi nam vsega ne uspelo narediti danes, imamo, mislim,
               da na voljo morda še tudi jutrišnji dan oziroma jutro.</p>
               <p>Želi kdo o mojem predlogu razpravljati? Če ne, bom najprej dal na glasovanje predlog
               širitve dnevnega reda. Pred tem pa moram ugotoviti na zapisnik, da je kolega Dušan
               Vučko opravičeno odsoten in ga nadomešča Jaša Zlobec; drugih opravičil ni bilo.</p>
               <p>Kdo je za predlog širitve? Ugotavljam, da večina. Je kdo proti? <stage>(Nihče.)</stage></p>
               <p>Sprašujem še gospo Pemovo, ali smo sklepčni? Smo. Hvala lepa.</p>
               <p>Predlagam, da se lotimo <title>1. TOČKE DNEVNEGA REDA – PREDLOG KOMISIJE ZA
                  PREPREČEVANJE KORUPCIJE.</title>
               </p>
               <p>Gre za predlog sklepa pravzaprav o dajanju soglasja oziroma o tem, da bi državni zbor
               dal soglasje. To bomo opravili na podlagi 112. in 171. člena. Uvodoma lahko ugotovim,
               da ste dobili najprej osnovni predlog komisije, potem ste dobili mnenje naše
               zakonodajno-pravne službe in na to mnenje ste dobili tudi potem popravek - torej,
               komisija se je odločila, da popravi poslovnik v tistih delih, ki so bili za našo
               zakonodajno-pravno službo sporni. Predlagam, da se lotimo razprave. Predlagam tudi,
               da uvodoma slišimo najprej predsednika komisije, gospoda Draga Kosa, potem bom dal
               besedo zakonodajno-pravni službi in na koncu vam. Ob vsem tem pa bi predlagal
               predvsem to, da se v uvodu morda da malce širši uvod, mi pa se moramo pri naših
               diskusijah <stage type="mag">(Nadaljevanje)</stage> zavedati, da je v
               tem primeru naš vpliv omejen, torej lahko samo vzamemo ali pustimo. Direktor imate
               besedo.</p>
            </sp>
            <sp xml:id="SDT3-OZNP-Nujna-058-2004-08-31.sp2">

               <speaker>DRAGO KOS:</speaker>

               <p>Hvala lepa, gospod predsednik. Čeprav je poslovnik že po definiciji dosti tehnično
               enak smo se mi v komisiji, ko smo ga sestavili, poskušali držati načela, da bi naj
               bila komisija organ, ki bo tudi znotraj svojega delovanja moral dosegati najvišjo
               stopnjo integritete poštenosti, zakonitosti. In smo poskušali skozi sicer tehnične
               določbe tega poslovnika tudi spraviti v življenje. Drugače je poslovnik v večini, saj
               drugače tudi ne more biti, sledi zakonu o preprečevanju korupcije, razen tam, kjer
               zakon sam napotuje na uporabo zakona o kazenskem postopku smo mi potem te določbe
               prenesli tudi v poslovnik.</p>
               <p>Pri pripravljanju poslovnika smo ugotovili, da bo delo komisije lahko uspešno samo,
               če bo pri tem lahko računalo na polno, zavestno in res dobronamerno sodelovanje in
               pomoč vseh drugih državnih organov v Republiki Sloveniji. Ker je pač zakon napisan
               tako, da temelji dosti tudi na lastni zavesti delavcev v teh državnih organih in
               komisija pač ne bo mogla kaj dosti kot pa uresničevati zakon in poskušati spodbujati
               funkcionarja v državnih organih, predvsem v predstojnikih teh organov, da bodo zakon
               res izvajali. Seveda, ker ne živimo v idealnem svetu, računamo tudi na to, da bo
               prihajalo do odstopov, do odklonov in tudi nekatere te situacije smo poskušali rešiti
               v poslovniku, seveda še vedno v okviru tistega, kar nam je dal v roke zakon. Če bi ga
               na hitro pogledal, bi rekel, da je sploh po zadnjih spremembah, kjer so posledice
               mnenja zakonodajno-pravne službe, s katero smo imeli dosti dolg usklajevalni sestanek
               in s katero smo se tudi dosti hitro našli, vsaj v osnovnih stvareh. Je dosti
               spremenjen, vsaj nomotehnično. Zakon o preprečevanju korupcije kolikor koliko je
               kratek ni najbolj enostavni zakon začetek in smo uporabili kar dosti truda, da smo
               potem njegove določbe lahko ustrezno prenesli tudi v tekst poslovnika. Že uvodoma,
               tako kot verjetno že veste smo tiste določbe, ki so vzbudile največ pozornosti, pa za
               delo komisije niti niso najbolj pomembne, smo odpravili. Izključno sledeč mnenju
               zakonodajno-pravne službe je to materija, ki potrebuje zakonsko ureditev. Kar nas še
               posebej veseli zaradi tega, ker zdaj takšno stališče do uporabe poligrafa ni bilo
               najbolj jasno. In komisija se teh zvišanih pravnih standardov veseli in jim bo seveda
               sledila pri svojem delu, kar pomeni, da ko bo prišlo do prvih sprememb zakona o
               preprečevanju korupcije, da bomo razmislili tudi o tem, da te in druge določbe, ki se
               bodo izkazala, da so pomembne za naše delo, ne samo v zakonu. Seveda to ne pomeni, da
               bomo šli mi odpirati zakon, ker je v bistvu, niti ni star še eno leto, samo zaradi
               tega. Ampak prepričani smo, da se bo sčasoma nabralo dosti, da bo tak poseg
               upravičen.</p>
               <p>Poslovnik sam je dosti enostaven. V prvem poglavju določa samo to, tehnične določbe
               plus, da morajo vsi delavci v komisiji služiti v svojem poklicnem in zasebnem
               življenju kot zgled vsem drugim državnim organom in tako prispevati k ugledu države
               in državnih organov.</p>
               <p>Kar se tiče vodij in organizacij komisije so osnovne stvari določene že v zakonu.
               Zakon tudi določa, da je komisija kolegijski organ in poslovnik je samo izpeljal
               določila zakona o tem, kakšna mora biti udeležba na sejah, s kakšno večino se
               sprejemajo sklepi. Ker bo komisija sprejemala zelo pomembne odločitve smo v poslovnik
               vnesli tudi določilo o tem, kdaj se mora posamezni funkcionar oziroma javni
               uslužbenec komisij izločiti iz odločanja, tako da ja ne bi prišlo do očitkov <stage type="mag">(Nadaljevanje)</stage> o pristranskem obravnavanju
               posameznih zadev.</p>
               <p>Če bi komisija ugotovila zadeve, ki ne sodijo v njene pristojnosti, jih je seveda že
               po veljavni zakonodaji dolžna odstopiti drugim organom.</p>
               <p>Posebno pozornost smo posvetili javnosti dela komisije, ki se bo zagotavljala na ta
               način, da bo komisija lahko na svoje seje vabila tudi predstavnike nevladnih
               organizacij in drugih organizacij ter posameznike, ki lahko pripomorejo k delu
               komisije. Splošno javnost, se pravi vključujoč medije, pa bo komisija vabila na
               sestanke oziroma svoje seje po posebnem sklepu, s tem da je v 16. členu že vnaprej
               napisano, katere vse zadeve pa bodo obvezno posredovane javnosti. Gre za načelna
               mnenja in stališča komisije. In vse aktivnosti komisije v smeri zagotavljanja
               ...<stage>/Nerazumljivo./</stage>... obveznostjo funkcionarja po zakonu o preprečevanju korupcije.
               Če se bo namreč ugotovilo, da mora komisija zaradi neizpolnjevanja teh obveznosti
               opozarjati organe ...<stage>/Nerazumljivo./</stage>... bodo istočasno s temi opozorili obveščeni
               tudi mediji oziroma splošna javnost.</p>
               <p>Zbiranje podatkov komisiji omogoča, ki ga ureja 4. poglavje poslovnika, komisiji
               omogoča 11. člen zakona o preprečevanju korupcije. Imeli smo malo težav s tem, kako
               postopati z različnimi vrstami uradnih vojaških in podobnih tajnosti, in smo potem
               sledili mnenju zakonodajno-pravne službe, češ da naj organi, ki določajo te tajnosti,
               odločijo tudi, ali bodo oni oprostili osebe, ki se bodo pojavile pred komisijo z
               dolžnostjo ...<stage>/Nerazumljivo./</stage>... teh tajnosti. In mi samo upamo, da pri tem ne bo
               prihajalo do problemov, da bi zaradi pokrivanja slabega dela državnih organov se
               potem razne oblike tajnosti zlorabljale.</p>
               <p>Nadzorstvene naloge komisije so samo naloge, ki jih določa zakon glede nadzorovanja
               premoženjskega stanja, drugih podatkov funkcionarjev. Tu smo bili zelo tehnični in
               smo določali predvsem roke, načine postopke. Zlasti v primerih, kadar funkcionarji ne
               bi sledili zakonu. In smo tudi določili, da bomo v vseh primerih, se pravi
               neupoštevanje določil zakona, pa tudi v primerih, kadar bi sporočeno premoženjsko
               stanje kazalo na to, da se dogaja nekaj nezaželenega, da bomo o tem obveščali organe,
               v katerih ti funkcionarji delajo.</p>
               <p>Šesto poglavje o uresničevanju resolucije je v bistvu zelo natančna izvedba zakona.
               S tem da smo se tudi tu srečali s problemom, kaj v primeru, ko posamezni državni
               organi ne bi izvajali resolucije, ki jo je sprejel ta državni zbor, in smo se potem
               uskladili, da bo državni zbor o teh organih v poročilu, rednem letnem poročilu
               komisije posebej obveščen. Tako da bo tudi državnemu zboru zelo transparentno kateri
               od državnih organov opravlja svoje obveznosti, izpolnjuje vse obveznosti, kateri pa
               ne.</p>
               <p>Sedmo poglavje, ki je v bistvu povzročilo največ razburjenja, zagotavljanje
               integritete delovanja komisije. Rekel sem že, da je eden osnovnih principov, ko smo
               sestavljali poslovnik, je bil ta, da mi za sebe uporabimo najstrožje možne kriterije.
               V praksi to pomeni, da so vsi funkcionarji komisije dolžni upoštevati najkrajše možne
               roke po zakonu o preprečevanju korupcije ki jih določa ta zakon. V 44. členu smo tudi
               določili, da za razliko od ostalih javnih uslužbencev in funkcionarjev, zaposleni v
               komisiji ne smejo sprejemati nobenih daril, oziroma ta darila ne postanejo njihova
               last, razen če ne gre za spominske znake, kot so značke, zastavice in podobno. In vsa
               ta darila <stage type="mag">(Nadaljevanje)</stage> postanejo last
               Republike Slovenije. To je strožji kriterij, kot velja za vse druge, dela se v
               slovenskih državnih organih. In dodali smo še določbo, ki prepoveduje kakršnokoli
               zlorabo osebnih podatkov, s katerimi bo razpolagala komisija.</p>
               <p>Podrobno je urejen tudi nadzor. Kot sem že rekel, tu smo šli na najkrajše možne roke
               za delo funkcionarjev v komisiji in smo se vnaprej zavezali, da bomo vsake kršitve
               obveznosti, ki jih imajo ti funkcionarji po zakonu o preprečevanju korupcije,
               obravnavali tudi kot disciplinske kršitve. To bi bilo v bistvu vse.</p>
               <p>Po usklajevanju z zakonodajno-pravno službo, kot sem že rekel, je poslovnik na
               nekaterih točkah spremenjen in prepričan sem, da zdaj ni več razlogov, da ne bi
               državni zbor dal soglasja k poslovniku, sploh, ker je to edina možnost, da komisija
               začne delovati še pred novim sklicem državnega zbora, kar je pa zelo pomembno, ker se
               bo komisija lahko pripravila na sprejem prijav o premoženjskem stanju tudi novih
               poslancev. V nasprotnem primeru se zna zgoditi, da bi se stvar zavlekla v naslednje
               leto, kar pomeni, da bi enostavno imeli nek prazen prostor v tem času, ki gotovo ne
               bi doprinesel k stopnji integritete zaposlenih v državnih organih in tudi ne k ugledu
               tako komisije kot tudi drugih državnih organov Republike Slovenije. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp3">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Kosu. Če želi, bom dal besedo predstavnici zakonodajno-pravne
               službe.</p>
            </sp>
            <sp xml:id="SDT3-OZNP-Nujna-058-2004-08-31.sp4">

               <speaker>GOSPA_____:</speaker>

               <p>Hvala lepa. Samo na kratko moram poudariti, da je komisija dosledno upoštevala
               pripombe zakonodajno-pravne službe, tako da je pripravljen v skladu z našim mnenjem.
               Če bo potrebno, se bomo pri posameznih členih še dodatno oglasili, sicer pa ne bi
               ponavljala pripomb. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp5">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. K besedi sedaj vabim članice in člane odbora. K besedi se je javil kolega
               Petan, potem sem na vrsti sam. Še kdo, da zabeležim? Ne. Kolega Petan ima besedo.</p>
            </sp>
            <sp xml:id="SDT3-OZNP-Nujna-058-2004-08-31.sp6">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Torej, če začnem z mogoče malo bolj
               sproščenim delom, bi rekel, da ste nam v vladajoči koaliciji lahko hvaležni, da smo
               zahtevali interpelacijo, da imamo sejo, da bomo lahko sprejeli ta poslovnik, se
               pravi, dali soglasje k temu poslovniku, kajti drugače bi verjetno ta komisija bila
               zopet brez enega ali brez dveh zob. To je bilo mogoče malo za šalo, v čemer pa je
               veliko resnice. Zgodilo se je namreč to, kar smo v SDS že ves čas zagovarjali, namreč
               da pride do »neverending story«, vedno nekaj manjka, sedaj manjka ta akt -začeli smo
               pred enim letom -, zmanjka še ta akt, ki ga moramo sprejeti, po pol leta pride še
               nekaj drugega, sedaj pride poslovnik, kar je razumljivo, če smo se lotili, tako da je
               to... Ampak vedno nekaj manjka, to se pravi, da ta komisija ne more stoprocentno
               delati, ni stoprocentno operativna, ker če bi bila, potem ne bi rabila še tega akta
               pa še česa drugega. Treba je priznati, da smo na začetku razprave o sprejemu te
               zakonodaje, tega zakona, v SDS ves čas opozarjali in nasprotovali takšnemu načinu,
               pristopu, da čisto na novo formiramo komisijo, da gremo od začetka, namesto da bi na
               tistem, kar že imamo, stvar dogradili. Imamo nek temelj in bi samo bili dogradili in
               bi bila danes seveda ta komisija popolnoma operativna, imela bi verjetno vse akte,
               morala bi jih imeti. Ampak dobro, takrat je pač prišlo do tega, bili smo
               preglasovani, vladajoča večina je hotela imeti takšen pristop, zdaj ali z veseljem
               ali ne, to je vseeno. Dejstvo je, da pri soočenju argumentov za eden ali drugi
               pristop je pač zmagal ta pristop. In sedaj se kaže, da smo mi, pa če to priznamo ali
               ne, priznate ali ne, da smo imeli prav. Treba je priznati, da ta komisija še sedaj
               nima vsega orodja, ker če bi ga imela, potem se ne bi danes srečevali s tem pa
               sprejemali poslovnik, ker poslovnik pa navsezadnje ni tako nepomemben akt, o tem nima
               smisla izgubljati besed. <stage type="mag">(nadaljevanje)</stage>
               Drugo, kar bi želel povedati, predlog tega poslovnika tisti prvi predlog, imamo tukaj
               mislim, da tri ali štiri liste strani pripomb naše zakonodajne-pravne službe – to so
               pač verjetno samo tiste pravniške zadeve, da o vsebinskih sploh ne govorimo, o
               katerih seveda se tam ne obravnava, to je pač glede na pristop, kakršnega si je pač
               komisija zamislila. In sedaj imamo drugi predlog. Jaz ne bom rekel, da smo lahko v
               tem hitrem času res vse preštudirali, lahko da nam se je tudi kaj izmaknilo, in sedaj
               pa se moramo okoli tega odločati. Dodal bi to, da se s tem pristopom nismo v SDS
               nikoli strinjali, nismo pa nasprotovali, samo zaradi tega, da nam ne bi očitali, da
               oviramo delo te komisije, ki pač ugotavlja možne vpletenosti ali pa nasprotje
               interesov, če se tako izrazim in seveda tudi lahko povem, da tudi danes bomo tako
               ravnali, ampak temu ne bomo nasprotovali ne zaradi tega, ker bi mislili, da je ta
               zadeva dobra, še vedno mislimo isto, da je pristop bil slab, vendar da ne bo kakšnih
               očitkov, da mi to zaviramo. Če ste hoteli imeti takšen pristop, potem ga izpeljite do
               kraja in ga naredite operativnega. Mi se seveda s tem strinjamo, da je stvar čim prej
               operativna. Ampak, še enkrat vas opozarjam, lahko bi bila že operativna, če bi nas vi
               poslušali na začetku. Ker pa nas niste je pač sedaj zadeva takšna kot je.</p>
               <p>In na koncu mi dovolite še eno vprašanje, glede na to, da sprejemamo ta poslovnika,
               ki opredeljuje delo te komisije. Ali se lahko primer, pa bom ime zavestno spustil,
               ampak bom samo opisal primer diplomatska akademija ponovi, namreč, najprej velik sum,
               že tako rekoč obsodba plus tožilstvo, se je že zraven vključilo, da so to velike
               zadeve, potem pa navsezadnje lahko rečem, da je sodni del opravil svoje delo zelo
               hitro, ampak to je bilo res zelo hitro. Kaj pa, če bi se to vleklo dve leti, ali pa
               tri leta, ali pa štiri leta, tako kot se je na naših sodiščih to dela in bi še vedno
               lahko imeli velik sum in nekoga pribili na križ. Zato sem imel spustil, da ne bi
               bilo, da bi mi očitali kakšno politizacijo, zato sem samo omenil zadevo. Kako bomo
               eventualno tako zadevo, ali se lahko ponovi, to se namreč lahko zgodi vsakemu
               državljanu, zato sprašujem, in državljankam seveda – ali je kakšen, ne vem mehanizem,
               da bi takšno zadevo lahko, ne vem, preprečil ali omilil, da se lahko takšni stvari
               izognemo, to je samo vprašanje. Kot sem dejal, mi temu ne bomo nasprotovali, pa ne
               zaradi tega, ker se nam zdi dobro, ampak zaradi tega, da nam ne bi kdo očital, da
               zaviramo to zadevo, da stvar ne more biti operativna. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp7">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Petanu. Tudi sam bom začel, tako bom rekel bolj lahkotno. Povsem
               razumljivo je, da smo že v času pred volitvami in seveda, da se za to, ko se
               razpravlja izpustijo bistvena pojasnila, ki bi utegnila denimo poziciji koristiti, če
               seveda govori poslanec opozicije. Zakaj ni bilo kompletirane komisije za
               preprečevanje korupcije? Zato, ker sodna veja oblasti ni dala svojega predstavnika in
               smo imeli hude muke, da smo pravzaprav do tega predstavnika sploh prišli. To je eno.</p>
               <p>Drugo, treba je resnici na ljubo reči, da gre za novoto v našem sistemu, da gre za
               novoto tako torej, v tej smeri, da imamo resolucijo za novoto, da imamo zakon in
               navsezadnje za novoto, da imamo komisijo, ki bo sedaj na podlagi zakona in tega
               poslovnika delovala. <stage type="mag">(Nadaljevanje)</stage> Jaz sicer
               nisem slišal v razpravi – ja, dama telefone bo treba ugasniti, prosim, bom počakal –
               no nisem slišal sicer direktorja Kosa, da bi posebej omenil sodelovanje z organi
               pregona. Namreč če bi, zdi se mi pa to samo po sebi umevno, če bo komisija pri svojem
               delu naletela na primer, ko gre za, ne za tako dvomljiv primer kot je bila omenjena
               akademija, ampak za primer neresnega bogatenja, za primer, ki smo mu priča zdajle na
               Gorenjskem, ko je neka občinska cesta stala 300 milijonov, za dvakrat toliko dolgo
               cesto pa je občina Komenda, če sem v tem primeru pa natančen, s priključki, z
               elektriko, s plinom in z vsem dala pa 170 milijonov. Recimo, če se do takega primera
               pride je treba seveda te stvari, domnevam, sporočiti ne samo državnemu zboru, ampak
               tudi organom pregona. No in zato seveda se bomo vsi eden od drugega, verjetno v
               začetku še nekoliko učili. Sam pa sem veliko bolj za tovrstno urejanje zadev, kot pa
               da bi šli tako kot tisti 45. leta, tako kot »Maksim po diviziji«, torej, pok, tako bo
               in nič drugače. Jaz mislim, da je, da smo kar en, bom rekel en kvaliteten sestav,
               prvič naredili, mehanizem, da je dober, nisem prepričan, da bo vse od začetka tako
               funkcioniralo, kot smo si morda zastavili. Ampak, denimo, mene malo skrbi, dve
               stvari, eno je odtekanje podatkov, ki sedaj seveda ni, govorim o podatkih, na katere
               bodo ti, ki bodo v komisiji naleteli. In je seveda možna zloraba tovrstnega podatka.
               In zato bo treba razmisliti, kako zagotoviti, da se ugotovi, pri kom je to odteklo.
               Za to so različni mehanizmi, najbolj enostaven je seveda ta poligraf. Imamo pa tudi
               možnost, ne vem, to so ljudje, ki so se s tem bolj ukvarjali, bodo vedeli, da se da
               podatke oziroma, da se da uporabljati posebne papirje, so različne tehnike zato, da
               se ugotovi lahko, kdo je tisti, ki je na nek način zlorabil svoj položaj in škodoval
               nekomu zavestno, tukaj je tudi to možno. Top je eno.</p>
               <p>Drugo, kar pa me skrbi, ne tako grozno, da bi zdaj tukaj dramatiziral zadeve, vseeno
               pa, veste jaz se spomnim še tistih obrambnih načrtov, »ljuba Marija«, kaj smo to
               pisali, glava je pekla vsakič, ko so prišli, še posebej iz GINE, to je bila glavna
               inšpekcija narodne odbrane, je bilo sigurno premalo, kar si na mizo prinesel in
               seveda če se ta zadeva sprevrže na to vižo, da bomo pisali in pisali in bomo imeli
               načrtov vsakega posebej, ga bomo imeli obdelanega, še kar pa bodo recimo posamezni
               komploti po občinah določali kmetijsko zemljo za zazidljivo, izposlovali to tudi
               navsezadnje mogoče tamle pri višjih organih in na ta način bogateli, to recimo nam bo
               pa uhajalo. Zato seveda je vsaj na začetku bo po moje treba veliko dela in pa
               opozarjam pa tudi že zdajle še na eno stvar, ki se nam je denimo pri uradu za
               preprečevanju denarja pojavljala, da je v prehodu ihti, v želji po takojšnjem
               dokazovanju prišlo tudi do takšnih kolosalnih napak, zaradi katerih nas danes lahko
               glava boli. V tem finančnem smislu, če pogledate poročilo javnega pravobranilstva,
               boste videli, da so to zahtevki, ki presegajo vse razumne meje. No in seveda, to so
               pač, to je področje človekovih pravic, kjer je treba delati previdno, taktno, boljše,
               da mogoče tudi kakšna stvar ni narejena čisto danes, mogoče raje jutri, po moje, saj
               tukaj nihče ne more videti, navsezadnje gre za resne ljudi, gre za ne samo za
               ministre, pa nas poslance, gre za sodnike tudi, ki imajo trajno funkcijo, nimajo kam
               pobegniti, se vse tukaj vidi in tako dalje. <stage type="mag">(Nadaljevanje)</stage> No, tako da bom rekel, da predvsem – in bom tudi
               zaključil potem s temi svojimi mislimi – predvsem potem, ko bomo ta sklep sprejeli,
               sem vesel, da je omogočeno – in v tem delu moram celo gospodu Petanu pritrditi, da je
               omogočeno, da sprejmemo ta poslovnik. Sam sem tudi kot predsednik odbora, kljub temu,
               da so bile počitnice, naredil vse, da je bilo to pripravljeno, pa tudi na naši
               strani, da je bil odziv, da se je stvar odvila tako, kot se je, ker drugače bi pa res
               lahko potem kdo rekel, da malo sabotira nekdo in da zaradi tega ni prišlo do
               možnosti, da bi komisija začela s svojim delom. Hvala, s tem sem svojo diskusijo
               zaključil.</p>
               <p>Kdo želi besedo? Če nihče... Aha, gospod Kos, prosim.</p>
            </sp>
            <sp xml:id="SDT3-OZNP-Nujna-058-2004-08-31.sp8">

               <speaker>DRAGO KOS:</speaker>

               <p>Hvala lepa, gospod predsednik. Glede na to, da je bilo postavljeno direktno
               vprašanje. Poslovnik vsebuje določilo, ki govori o tem, da če komisija ugotovi, da
               gre za znake kakšnih kaznivih dejanj ali česa podobnega, da mora komisija zadevo
               odstopiti pristojnemu organu. Ampak zadeva »diplomatska akademija« se seveda v
               smislu, po katerem sprašuje gospod Petan, ne more več ponoviti, zato ker poslovnik
               vsebuje tudi zelo jasno določilo, da vse, kar lahko komisija naredi, je to, da
               ugotovi, ne na splošno pa po občutku nekoga, ali je določeno ravnanje protipravno,
               nemoralno in še kaj drugega, ampak vse, kar lahko komisija naredi, je samo to, da
               ugotovi, ali določeno ravnanje izpolnjuje znake definicije korupcije, kot je
               vsebovana v zakonu in v resoluciji o vprašanju korupcije v Republiki Sloveniji - z
               dodatkom, ki ga vsebuje poslovnik, da tako mnenje komisije seveda nima ne pravnih in
               ne materialnih posledic. Z drugimi besedami, če bomo ugotovili znake kakšnega drugega
               prepovedanega ravnanja, ga bomo odstopili pristojnemu organu; ne bomo se ukvarjali z
               zadevami, kjer bodo osumljenci znani, kjer bodo osumljenci že vnaprej obsojeni, ampak
               bomo skušali reševati probleme generične narave, se pravi, obdelovati pojave in potem
               opozarjati na nesprejemljivost posameznega pojava. Tako da praksa komisije se bo v
               primerjavi s tistim, kar je delal urad, na tem področju gotovo spremenila.</p>
               <p>Odtekanje podatkov. Poligraf je bil vpisan v poslovnik ravno iz tega razloga. Ne gre
               vnaprej dvomiti v pošteno delo komisije, ampak prepričani smo, da se bodo pa pojavili
               očitki tudi na tem področju. In mi smo šteli poligraf, recimo, kot pomembno metodo,
               ki bi nam pri tem pomagala, ne zato, da bi znotraj vzpostavljali nek represiven
               sistem, ker so vsi v sedanjem uradu, pa tudi člani komisije, ki so bili že izvoljeni
               s strani državnega zbora, pristali prostovoljno na to, da se bodo podvrgli temu
               ukrepu, ampak predvsem zaradi tega, da bi tudi navzven komisija dala vtis državnega
               organa, ki je pripravljen storiti vse, da bi takšne pojave odpravil.</p>
               <p>Načrt integritete. Glede na to, da smo med tistimi, ki so pisali te obrambne,
               varnostne in podobne načrte, tudi nekateri člani komisije, ste lahko prepričani, da
               bomo pazili, da se zgodovina ne bo ponovila. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp9">

               <speaker>PREDSEDNIK MAKSIMILJAN LAVRINC:</speaker>

               <p>Tudi vam. Še kdo? Gospa Zupanova.</p>
            </sp>
            <sp xml:id="SDT3-OZNP-Nujna-058-2004-08-31.sp10">

               <speaker>MAJDA ZUPAN:</speaker>

               <p>Hvala lepa. Lepo pozdravljeni! V naši poslanski skupini smo zadovoljni, da se je
               pripravil poslovnik za delo komisije za preprečevanje korupcije, ker menimo, da le na
               ta način lahko komisija dejansko začne delati in da lahko deluje. In smo tudi veseli,
               da je priložnost, da ta poslovnik tudi obravnavamo. Vendar, ko smo <stage type="mag">(Nadaljevanje)</stage> prebrali predlog poslovnika, moram reči, da
               se strinjamo s pripombami zakonodajno-pravne službe, ki jih je kar na 24 členov, in
               danes smo dobili tudi že novo verzijo tega poslovnika. Nekatere stvari se spreminjajo
               tako, kot predlaga tudi zakonodajno-pravna služba, nekatere ne. Moram pa reči, da je
               presenetljivo, da v nekem oziru poslovnik vsebuje zelo visoko doneče besede, ko
               pravi, da komisija naj bi bila zgled za delovanje vseh državnih organov. Menimo, da
               dejansko bi morala biti vsak zgled in da ljudje niso tako idealni v življenju, kot bi
               si želeli ali pa kot samo besedilo poslovnika na to kaže. Zato se bojimo, da ne bo
               tako šlo vse, kot bi si želeli ali pa kot lepo piše notri, da bo precej težav, da bo
               komisija imela težko delo in da ne moremo biti tako prepričani, da bo stvar tekla kot
               po maslu. Želeli bi si, da bi bilo veliko bolje, kot je bilo do zdaj, vendar mislim,
               da moramo biti realni in da si ne smemo preveč okoli tega obetati. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp11">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Če ne, bom dal na glasovanje predlog sklepa, ki ga potem odbor
               predlaga državnemu zboru: Državni zbor naj na podlagi 112. in 171. člena poslovnika
               državnega zbora v povezavi z devetim in drugim odstavkom 55. člena zakona o
               preprečevanju korupcije sprejme naslednji sklep: »Državni zbor Republike Slovenije
               daje soglasje k predlogu poslovnika komisije za preprečevanje korupcije.«</p>
               <p>Želi kdo o predlogu sklepa razpravljati? Obrazložitev glasu, gospod Petan.</p>
            </sp>
            <sp xml:id="SDT3-OZNP-Nujna-058-2004-08-31.sp12">

               <speaker>RUDOLF PETAN:</speaker>

               <p>Hvala. Bom čisto kratek, da ne bo nesporazuma. Torej, kot sem dejal, mi ne bomo
               nasprotovali temu, iz razlogov, ki sem jih prej razložil. To pa ne pomeni, da ga bomo
               potrdili, ampak se bomo vzdržali. Hvala.</p>
            </sp>
            <sp xml:id="SDT3-OZNP-Nujna-058-2004-08-31.sp13">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. Še kdo? Če ne, dajem takšen predlog sklepa na glasovanje.</p>
               <p>Kdo je za? Ugotavljam, da večina. Je kdo proti? <stage>(Nihče.)</stage></p>
               <p>S tem smo to točko zaključili. Zahvaljujem se gospodu Kosu in drugim, ki ste... Aha,
               poročevalca moramo še določiti. No, bom tokrat to sam, ker je kratka reč pa...</p>
               <p>Predlagam, da se lotimo razširitve, to je <title>2. TOČKE DNEVNEGA REDA.</title>
               </p>
               <p>K tej točki smo poleg zakonodajno-pravne službe in vlade Republike Slovenije posebej
               povabili kolega Janeza Janšo. Ali pride? <stage>/Oglašanje iz ozadja./</stage> Aha, dobro. Potem pa
               predlagam, da za trenutek odložimo delo in ta čas izkoristimo za to, da se prebere
               morda mnenje zakonodajno-pravne službe, ki pa ga tudi niste prav dolgo časa nazaj
               prejeli. Predlagam 10 minut pavze, evo, no – 5, popravljam, 5 minut.</p>
               <p><stage type="time">(Seja je bila prekinjena ob 9.12 uri.)</stage><stage type="mag"/>
               </p>
               <stage type="time">(Seja se je nadaljevala ob 9.21 uri.)</stage>
            </sp>
            <sp xml:id="SDT3-OZNP-Nujna-058-2004-08-31.sp14">

               <speaker>PREDSEDNIK MAKSIMILJAN LAVRINC:</speaker>

               <p>Kolega Janša je zadržan in bo zato kolega Petan v imenu predlagateljev predstavil
               predlog. Kolega Petan ima besedo.</p>
            </sp>
            <sp xml:id="SDT3-OZNP-Nujna-058-2004-08-31.sp15">

               <speaker>RUDOLF PETAN:</speaker>

               <p>Hvala za besedo gospod predsednik. Spoštovani. Torej gre za zadevo, ki se resnično
               vleče že nekaj časa. Vendar je treba povedati, da ne po krivdi predlagatelja te
               pobude. To zadevo bi verjetno že lahko rešili, če bi bila pri nas za to volja.
               Mislim, da tudi s prvim referendumom o tej zadevi, ki je bil izveden, o tej
               problematiki in je bilo nedvoumno jasno povedano, kaj o tem mislijo državljani in
               državljanke Republike Slovenije. Kajti rezultat ni bil približno enak, ampak je bil
               tako rekoč enoglasen. V bistvu je bilo več kot 95% na eni strani, na drugi strani
               tisti ki podpirajo določene rešitve, pa samo v bistvu tri procente, to se pravi to je
               več kot nedvoumno izražena volja in zato navedbe, ki se kar naprej ponavljajo, da
               predlagatelji podaljšujejo neko protiustavno stanje, v imenu ... ravno obratno. Če
               kdo podaljšuje protiustavno stanje, so to tisti, ki preprečujejo voljo, da bi ljudje,
               če je treba še enkrat povedali svoje mnenje, in želel bi povedati to, da tudi se kar
               naprej pojavlja eno in isto tolmačenje, da vprašanje ni dovolj jasno, da volilci ne
               bi vedeli o čem bi se odločali. Jaz mislim, da tudi pri prejšnjem vprašanju rezultat
               95% je dal jasno vedeti, da so ljudje vedeli o čem so odločali. 95% ljudi pa res ni
               možno, da bi se zmedlo, da bi bili zavedeni tako ali drugače in poleg tega pa je
               treba povedati, da če je vprašanje nejasno je nejasno, ne zaradi vprašanja, ampak
               zaradi tega, ker je vsebina zakona nejasna. Kajti nedvoumno je, vprašanje so se
               doslej glasila ali ste za to, da bi se zadeve rešile tako kot opredeljuje zakon. To
               se pravi, vprašanje je popolnoma jasno. Če je kaj narobe, potem je v zakonu narobe.
               Potem je z zakonom nekaj narobe. In potem ne more biti predlagatelj tega vprašanja
               kriv zato, da je nejasen, da bi zmedel volilce, da se ne bi mogli odločiti in podobne
               stvari in zato je to smešna zadeva. Po drugi strani je pa treba nekaj priznati. Ta
               zadeva verjetno je potrebna, da se pripelje do konca in to je rešitev, da vsaj tudi v
               nadaljevanju, da pripeljemo do konca tega mandata zadevo do neke pametne rešitve, ki
               bi jo državljanke in državljani Slovenije bili pripravljeni tudi sprejeti. Poleg
               tega, do sedaj je bilo veliko krat rečeno, da referendumi stanejo toliko in toliko,
               to je bil najmočnejši argument, zakaj referendumov ne bi imeli. Sedaj imamo
               priložnost, da to rešimo skupaj z volitvami. <stage type="mag">(Nadaljevanje)</stage> Komisije so tako ali tako tam. Stroški bi bili tako rekoč
               minimalni. Najnižji kar je sploh možno v tej varianti. In tudi argumenti, ki jih
               navaja notranji minister, da je število zavrnjenih, ali vrnjenih odločb tako majhno,
               to ni res, ampak se je zmotil za decimalko in še nekaj zraven. Več kot za eno
               decimalko. To se pravi, če je kaj nejasno, potem je kvečjemu to, da se zmotiš za
               decimalko in še nekaj zraven.</p>
               <p>In menimo, da je ta predlog upravičen, da je racionalen, in da lahko pripelje do
               tega, da stvar rešimo in naslednjo vlado in naslednji parlament rešimo tega
               vprašanja, da to ni kar neprestano na dnevnem redu. In glede na to, da s strani
               vladajoče koalicije kar naprej slišimo, da politiziramo, pa dajmo rešiti. Mi smo za
               to, da stvar rešimo, in potem ne bo več možna politizacija. Dajmo, glasujmo o tem.
               Naredimo to in bo zadeva ad acta, in jo res nihče ne bo mogel več pregrevati. In tudi
               očitkov, kdaj se to lahko dela, kdaj se to ne sme, kdaj je pravi čas, kdaj ni pravi
               čas. Tako da lahko to pripeljemo elegantno do kraja. Seveda, če se pa stvar noče, in
               se samo mogoče pospravlja pod preprogo, je potem seveda to nekaj drugega. Mi
               predlagamo rešitev, ki je elegantna, ki omogoči to, da mi v tem mandatu to rešimo,
               praktično do konca pripeljemo. In naslednji sklic rešimo tega vprašanja. Tu je
               predlog in jaz seveda predlagam, da ga podpremo. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp16">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Petanu. Jaz bom pa popravil napako od začetka te seje. Namesto
               doktorja Brejca je od sedaj naprej z nami gospod Siniša Grmovšek in je tole njegova
               prva seja. Ga lepo pozdravljam. Upam seveda pa srčno, če sem iskren, da se v tem
               mandatu ne bova prevečkrat videla. Vsaj na sejah tega odbora ne.</p>
               <p>Dobro. Kdo želi naprej besedo? ...<stage>/Glas v ozadju./</stage>... Ja, seveda, zakonodajno-pravna
               služba. Prosim.</p>
            </sp>
            <sp xml:id="SDT3-OZNP-Nujna-058-2004-08-31.sp17">

               <speaker>TINA BITENC PENGOV:</speaker>

               <p>Gospod predsednik, glede na to, da je mnenje v zvezi z podano zahtevo dano na klop,
               bi vendarle nekoliko obširneje kot običajno predstavila njegovo vsebino.
               Zakonodajno-pravna služba je vloženo zahtevo pregledala na podlagi drugega odstavka
               185. člena in proučila, ali izpolnjuje vse z zakonom predpisane pogoje, tako kot
               določa poslovnik. Seveda in izrecno ugotavljamo, da je podan kvalificiran
               predlagatelj glede na ustavo in zakon, saj je podprta z enaintridesetimi podpisi
               poslancev državnega zbora, in da je vložena pravočasno. Ker pa se zahteva nanaša na
               predlog, glede katerega so bile do sedaj vložene že štiri referendumske pobude z
               opredeljenimi referendumskimi zahtevami, pa smo seveda pri proučevanju skladnosti z
               zakonom morali upoštevati tudi štiri izdane odločbe ustavnega sodišča, tako da v tem
               okviru ocenjujemo, da se z vložitvijo zahteve podaljšuje protiustavno stanje, ker
               državni zbor še sedaj ni izvršil odločbe ustavnega sodišča, s katero je naložilo
               uskladitev zakonodaje, oziroma ustreznih zakonov s svojim izrekom iz aprila leta
               2003. <stage type="mag">(Nadaljevanje)</stage> To je bistvo, bom rekla
               vsebine obstoja protiustavnega stanja, kot ga mi pravzaprav ugotavljamo glede tudi že
               na judikaturo ustavnega sodišča v vseh teh štirih odločbah, ki sem jih omenila. Prav
               tako pa menimo, da je tudi vložitev te zahteve treba oceniti iz vidika, ali obstoje
               tudi v primeru zahteve elementi zlorabe ustavne pravice do referenduma k čemur je v
               obeh dosedanjih primerih takih ocen, ki jih je državni zbor s svojim sklepom sprejel
               pritrdilo tudi ustavno sodišče in sicer zaradi ponavljanja vsebin in argumentov, v
               katerih je ustavno sodišče že presodilo, da so protiustavni.</p>
               <p>Glede konkretne vložene zahteve, tako lahko ugotovimo, da se ponovno nanaša na
               vprašanje odškodnin. Od tega, o odškodninah je ustavno sodišče že razsojalo, izrecno
               je zapisalo, da je glede na ustavo ni mogoče izključiti. Lahko pa se jih omeji
               upoštevajoč tretji odstavek 15. člena ustave, torej varstvo človekovih pravic drugih.
               Seveda moramo, ker gre za predhodni zakonodajni referendum, ki se nanaša samo na eno
               vprašanje in eno določbo tega zakona in ne razrešuje drugih vprašanj, dobro poznati
               tudi določbo, na katero se vprašanje nanaša. To je 19.c člen sistemskega zakona, da
               skrajšam, o statusu, ureditvi statusa in tako naprej, oseb, ki dejansko v Sloveniji
               živijo. Pri čemer pa ne moremo mimo opozoril, ki jih je prav ta služba dala po
               končani drugi obravnavi in v okviru tretje obravnave glede možnih protiustavnosti
               navedene ureditve. Upoštevajoč že dosedanje razsodbe ustavnega sodišča smo namreč v
               tem mnenju z dne 15.03.2004 opozorili državni zbor, da prvi odstavek te določbe v
               celoti izključuje odškodninsko odgovornost in da druga alinea, ki se nanaša na
               izkoriščanje vseh pravnih možnosti v skladu s tedaj veljavnimi predpisi, kot pogoj za
               odškodninsko odgovornost. V kombinaciji z drugim odstavkom predvideva za pogoj
               popolno nekrivdno ravnanje na strani potencialnih upravičencev. Mi opozarjamo, da v
               takih primerih splošna pravila civilnega prava poznajo deljeno odgovornost, ki v
               primeru krivdnega ravnanja tistega, ki je utrpel škodo pomeni sorazmerno zmanjšanje
               odškodnine, ne pa izključitev odškodninske odgovornosti s strani, bom rekla
               zavezanca, tistega, ki je povzročil škodo. Zato smo opozorili, kar je tudi naša
               pristojnost po poslovniku na možne rešitve, ki bi jih državni zbor za odpravo te
               nedoslednosti, ki je lahko tudi ustavno vprašljiva uporabil in smo sugerirali uporabo
               tako imenovano uskladitvene faze na koncu tretje obravnave, torej tik pred
               glasovanjem o zakonu v celoti. Kajti, rešitve, ki jih sedaj omenjamo v zvezi z
               odškodninsko odgovornostjo niso povsem usklajene z obligacijskim zakonikom. Sama
               poslovniška ureditev to izrecno poudarjam v, tako imenovani uskladitveni fazi,
               predvidevam, uskladitev določb, ki so bile vnesene v predlog zakona z amandmaji glede
               medsebojne skladnosti, pa tudi, poudarjam glede usklajenosti z drugimi zakoni. Iz
               tega vidika je seveda treba po naši oceni vloženo zahtevo ocenjevati tako po 16.
               členu, tako iz vidika povzročanja protiustavnih posledic kot tudi iz vidika vprašanja
               ustavnosti zahteve same, kolikor se nanaša na ureditev, ki je lahko ustavno sporna in
               kjer pravzaprav navajamo tudi ugotovitev ustavnega sodišča v zadnji odločbi, ki se
               nanaša na zadnjo vloženo pobudo. Po kateri je ustavno sodišče samo povedalo, da se
               pravno sporna rešitev ne daje na referendum, ker to ni stvar, ki bi sodila na
               referendum. Ampak je naloga državnega zbora, da v zakonodajnem postopku odpravi
               morebitno neusklajenost določb zakona oziroma njegovo morebitno neusklajenost z
               drugimi zakoni ali ustavo. <stage type="mag">(Nadaljevanje)</stage> Če
               državni zbor tega ne stori, pa je samo ustavno sodišče še vedno povedalo, da volivci
               sprejeti zakon lahko izpodbijajo v postopku pred ustavnim sodiščem, v kolikor se
               pravna situacija na njih nanaša, seveda ga pa lahko izpodbijajo tudi drugi upravičeni
               pobudniki oziroma predlagatelji.</p>
               <p>V zvezi s samimi protiustavnimi posledicami, za katere ocenjujemo, da obstajajo,
               mora pa o tem zavzeti stališče tudi državni zbor, pa izrecno opozarjamo na ureditev,
               kakor očitno, glede na prakso, kakor se razvija, izhaja iz zakona o referendumu in
               ljudski iniciativi, ki pravzaprav v svoji ureditvi dopušča neomejeno blokiranje
               zakonodajnega postopka, saj ob morebitnem nenehnem vlaganju spornih, nejasnih,
               neustavnih referendumskih pobud ali zahtev zakonodajalcu onemogoča sprejeti zakon,
               zato ker je pravzaprav zavezan počakati pravno varstvo, ki je prav, da je dano, in
               načelno absolutno podpiramo, da je dano, ko pa se to sprosti, je pa vložena nova
               pobuda ali pa nova zahteva. Torej, možnost pravnega varstva je nesporno in načelno
               potrebna, vendar pa je zadržanje zakonodajnega postopka in s tem bistvena ustavna
               pristojnost državnega zbora sprejem zakonov s tem tako načeta, da bo treba, kadar bo
               prišlo do očitno neutemeljenega vlaganja pobud, očitnega zlorabljanja pravice do
               referenduma v prihodnje, v kolikor sama praksa ne bo pripeljala do neke rešitve,
               razmisliti tudi o ustreznejši ureditvi v zakonu o referendumu in ljudski iniciativi.</p>
               <p>Na koncu naj povem tudi to, da smo ocenili, da je treba pozorno oceniti vloženo
               zahtevo tudi z vidika 15. člena ZRLI, ki terja, da je referendumsko vprašanje jasno
               izraženo ter obrazloženo, pri čemer ugotavljamo, da je samo po sebi referendumsko
               vprašanje jasno in postavljeno v skladu z drugo alineo 18. člena in tudi obrazložitev
               obstaja. Vendar, najprej glede obrazložitve ugotavljamo, da je zavajajoča, zato ker
               netočno navaja pravna dejstva in povzema poslovnik državnega zbora glede uskladitvene
               faze v netočni vsebini. Zaradi česar tudi napačno predpostavlja, da bi državni zbor v
               morebitnem nadaljevanju obravnave napadenega zakona kršil svoj poslovnik, kar bi bilo
               treba v obrazložitvi popraviti po naši oceni – taka obrazložitev je nesprejemljiva.</p>
               <p>Poleg tega ugotavljamo, da obrazložitev tudi ni precizna v pogledu vsebine rešitev,
               za katere naj bi se predlagatelji zahteve zavzemali, saj zelo na splošno navaja, da
               se v nadaljnjem zakonodajnem postopku želi odpraviti nekatere predvidene omejitve
               odškodnin, ki se mnogim zdijo ustrezno izhodišče za ureditev tega vprašanja, pri
               čemer pa določnih vsebin o rešitvah, za katere se predlagatelji zavzemajo, ne
               vsebujeta niti vprašanje niti obrazložitev. Čeprav je torej vprašanje formalno
               postavljeno v skladu z drugo alineo 18. člena, pa glede na nedorečeno obrazložitev in
               glede na delno ustavno vprašljivost ureditve, na katero se nanaša, vodi v situacijo,
               ko vsaj v zakonodajno-pravni službi ocenjujemo, tudi glede na vse argumente, ki so
               bili doslej že dani javnosti, da je vprašljivo, ali bodo volivke in volivci na
               referendumu natančno vedeli, o čem odločajo. Državni zbor pa bi v primeru, ko bi
               zadevne zakonske rešitve na referendumu ne bile potrjene, pravzaprav sploh ne imel
               natančnih navodil, kakšno ureditev sprejeti, da bi bila le-ta v skladu z voljo,
               izraženo na referendumu, pri čemer moramo vedeti, da mora državni zbor vedno
               upoštevati tudi še dopustne ustavne okvire. Mislim, da bi se pravzaprav znašli v
               situaciji, ko bi imeli nek referendumski rezultat, ki ga ne bi bilo mogoče enosmerno
               tolmačiti. <stage type="mag">(nadaljevanje)</stage> Tudi v tem primeru
               velja poudariti, da se izkazuje veljavno ureditev po zakonu o referendumu in ljudski
               iniciativi, tudi glede 18. člena nepopolna. In bi moral pravzaprav zakon o
               referendumu predvideti določnejšo opredelitev referendumske zahteve v smislu
               povezanosti vprašanja z vsebino obrazložitve oziroma obrazližitvijo samo, saj sicer
               se večkrat dogaja, da pravzaprav že pri zakonu o trgovini pa je bila obrazložitev
               obsežna, pa je bila dopolnjevana, smo v nadaljnjem zakonodajnem postopku pogrešali še
               določnejših opredelitev prav tam. Vse to potrjuje, tu se bom pa izrecno sklicevala na
               ugotovitev ustavnega sodišča iz zadnje odločbe v zvezi z referendumsko pobudo v točki
               13. in 14. ko tudi ustavno sodišče samo ugotavlja, da mora imeti državni zbor kot
               subjekt, ki ga zavezuje referendumska volja, tako za primer pozitivnega izida, kot za
               primer negativnega izida povsem jasno naročilo. Na podlagi vsega tega, torej
               ocenjujemo, da glede na predlagano referendumsko zahtevo upoštevaje 15. in 16. člen
               ZRLi po naši oceni ne bi bilo mogoče razpisati referenduma. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp18">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospe Tini Bitenc Pengov. K besedi vabim članice in člane odbora, razen
               če želi še vlada, ja prosim.</p>
            </sp>
            <sp xml:id="SDT3-OZNP-Nujna-058-2004-08-31.sp19">

               <speaker>GOSPA_________:</speaker>

               <p>Hvala lepa za besedo gospod predsednik. Vlada v celoti podpira mnenje
               zakonodajno-pravne službe. Dovolite pa, da na kratko tudi pojasnim stališča, glede na
               navajanje poslanca gospoda Petana, da je minister za notranje zadeve napačno navajal
               podatke o zavrnjenih odločbah, ki prihajajo na ministrstvo za notranje zadeve.</p>
               <p>Sama sem odgovorna strokovno za nadzor in pa vodenje teh postopkov in lahko zatrdim,
               da glede na določbe zakona o splošnem upravnem postopku, ki se nanašajo na vročanje,
               konkretno 87. člen je ministrstvo, ima ministrstvo v evidenci, takšnih primerov, ki
               po zakonu ne štejejo za vročene, to se pravi, ko so šle odločbe v postopek odločanja
               29. Seveda imamo pa tudi primere, ko štejejo po zakonu o splošnem upravnem postopku,
               po isti določbi 87. člena za vročene. Takšnih primerov je 422 na današnji dan, vendar
               jim zakon pripisuje učinek vročenega upravnega akta. To pomeni, da je bila odločba
               poslana na naslov, ki je vpisan v evidenci stalnega prebivališča, in da pač naslovnik
               v roku ni dvignil akta na naslovni pošti in je v 15-dnevnem roku štelo, da so te
               odločbe vročene. Ministrstvo za notranje zadeve v teh primerih, izvaja postopek
               naprej in sicer daje napotila upravnim enotam, da izpeljejo postopek ugotavljanja
               dejanskega prebivališča na naslov, kjer ta oseba živi in naj bi bila prijavljena kot
               seveda tudi ugotavljanje razlogov za morebitno prenehanje dovoljenja za stalno
               prebivanje. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp20">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. K besedi je že prijavljen en član. Še kdo? Dva, trije. Najprej
               kolega Potrč.</p>
            </sp>
            <sp xml:id="SDT3-OZNP-Nujna-058-2004-08-31.sp21">

               <speaker>MIRAN POTRČ:</speaker>

               <p>Hvala lepa. Jaz ne bom polemiziral z obrazložitvijo predlagateljev. In ocenjeval ali
               so argumentacije, ki so jih podali za možnost izvedbe predlaganih odločitev in
               vsebinsko ustrezne ali ne. Najkrajše bom rekel naslednje. Podpiram mnenje in
               ugotovitve, ki jih je oblikovala služba zakonodajno-pravna služba. In soglašam tudi s
               predlogom sklepov, kakršen je predlagan. In to je tudi moj formalni predlog za sklep,
               da državni zbor o referendumskem vprašanju iz navedene referendumske pobude ne
               razpiše predhodnega zakonodajnega referenduma, zaradi tega, ker bi vsebina odločanja
               o vprašanju, ki je navedeno v referendumski pobudi pomenila odločanje o vprašanjih, o
               katerih je po vsebini že odločalo ustavno sodišče in o njih zavzelo ustrezna jasna
               vprašanja, ker je nedvoumno, da peta vložena zahteva pomeni nadaljevanje zavlačevanja
               v zvezi z urejanjem vprašanj dokončne odločitve o zakonu o pravicah, o zakonu o
               stalnem prebivanju tujcev z državljanstvom drugih držav <stage type="mag">(Nadaljevanje)</stage> naslednic nekdanje SFRJ v Republiki Sloveniji, ki so
               imeli na dan 23.12.1990 in 25.2.1992 v Republiki Sloveniji prijavljeno stalno
               prebivališče.</p>
               <p>In tretje, ker je vložena zahteva tudi neskladna z 18. členom zakona, saj je vložena
               po drugi alinei prvega odstavka, obrazložitev sama, ki je tudi sicer zavajajoča in
               netočna, vizavi poslovnika državnega zbora pa izhaja na podlagi tretje alinee.</p>
               <p>Ne bom širše razlagal, ker za vsako trditev, ki je dana v mnenju zakonodajno-pravne
               službe in ki zavrača vsebino predloga zahteve, so že judikati ustavnega sodišča in
               debele obrazložitve in jih je treba samo prepisati, pa so vse stvari jasne. Predlagam
               torej, da sprejmemo takšen sklep. Hvala.</p>
            </sp>
            <sp xml:id="SDT3-OZNP-Nujna-058-2004-08-31.sp22">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. In jaz kot predsedujoči predlagam, da tisti, ki boste razpravljali
               naprej, razpravljate tudi o predlogu sklepa, ki ga je podal kolega Potrč. Besedo ima
               kolega Petan.</p>
            </sp>
            <sp xml:id="SDT3-OZNP-Nujna-058-2004-08-31.sp23">

               <speaker>RUDOLF PETAN:</speaker>

               <p>Hvala za besedo. Torej, zahvalil bi se predstavnici in vodji zakonodajno-pravne
               službe in pa predstavnici ministrstva, ki sta v bistvu potrdili tisto, kar sem že
               prej trdil in to, kar vseskozi trdimo. Namreč, nam se očita, da te pobude mogoče
               volivci ne bi prav razumeli, ne bi jih enosmerno tolmačili. Ja, pa poslušajte,
               rezultat 95% na referendumu je pa res popolnoma enosmerno tolmačenje, tako da so
               volivci več kot dobro razumeli. Več kot dobro so razumeli, kaj je bilo vprašanje, in
               prepričan sem, da bi tudi katerokoli naslednjo pobudo, ki bi bila, če bi jo lahko
               dali na preverjanje ljudem, da bi jo prav tako dobro enosmerno znali tolmačiti.</p>
               <p>Po drugi strani število vročenih odločb – ja, pa mislim, da je tu zmeda. Ljudje
               razumejo vprašanje, pravniki pa očitno – ali pa ne zdaj, to zdaj ni direktno na
               pravnike, ampak nekatere pravne službe očitno ne razumejo enosmerno, kaj so vročene
               odločbe, kaj pa niso vročene. Zakon je lahko takšen ali pa drugačen in pravi, da
               tistega, ki ga ni doma pa je naslov pravilen, mogoče kdaj bil, da je to vročeno,
               ampak on osebno tega ni dobil. To nič ne pomeni, če tam na tistem naslovu ni
               nobenega, da se to potem smatra, da so to vročene odločbe - niso vročene. Ampak
               pustimo to, to je konec koncev nepomembno. Hotel sem samo to povedati, da so volivci
               razumeli, za kaj gre pri tej zadevi, da pa se mogoče mi sprenevedamo v službah, kaj
               je vročena odločba, kaj pa ni vročena.</p>
               <p>Naslednje. Kar naprej se ponavlja, sporna vprašanja, nejasna vprašanja, pravno sporne
               pobude, ni precizne rešitve... Spoštovane gospe in gospodje, ne bi se želel
               ponavljati, ampak če je vprašanje, ali ste za to, da se zadeva reši tako, kot
               opredeljuje zakon, potem je lahko samo zakon sporen, samo zakon je tako nejasen, samo
               zakon je lahko pravno neprecizen, samo v zakonu so lahko neprecizne rešitve, ne pa v
               pobudi. Mislim, da je že zadnji čas, da se enkrat nehamo sprenevedati in to jasno
               tudi opredelimo.</p>
               <p>In zdaj, da zaključim. Kot pa vidimo iz tega nasprotovanja tej pobudi, gre samo še za
               odškodnine in čisto nič drugega, vse se suče okrog odškodnin in tudi nasprotovanje
               tej pobudi je samo o odškodninah. Kakšna skrb, če bi se tem ljudem ne dale
               odškodnine, in se citira ustavno sodišče, da jih ni mogoče izrecno izključiti. Ja, po
               drugi strani pa trdite, da odškodnin ne bo. Pa dajte potem povedati vašemu
               predsedniku, da ne bo tega trdil, da odškodnin ne bo, da to vsi vemo. V redu, v redu,
               lahko vemo, ampak ko se pa pogovarjamo o konkretnih stvareh, je pa vse okrog
               odškodnin. Kakšna skrb, če <stage type="mag">(Nadaljevanje)</stage> ti
               ljudje ne bodo dobili odškodnin! Ja, če bi imeli tako skrb, recimo, za to, da bodo,
               ne vem, instrumenti v naših bolnišnicah delali, potem verjetno takih težav ne bi
               imeli. Ampak izključno samo skrb, če ti ljudje ne bodo dobili nekih odškodnin.</p>
               <p>Zdaj pa res za zaključek dovolite, da dam eno primerjavo v zvezi s tem mnenjem,
               zadnji odstavek na prvi strani: »Tako v zvezi z vloženo zahtevo lahko ugotovimo, da
               se ponovno nanaša na vprašanje odškodnin. O teh je ustavno sodišče v navedenih
               odločbah izrecno zapisalo, da jih glede na ustavo ni mogoče izključiti, lahko pa se
               jih omeji, upoštevajoč pri tem tretji odstavek 15. člena ustave, torej varstvo
               človekovih pravic.« Zdaj pa dovolite eno primerjavo. Leta 1990 dva soseda, eden je
               sprejel slovensko državljanstvo, zato ker je bilo, jasno, dovolj časa, drugi pa ni.
               In prvi seveda nima zato pravice do nobenih odškodnin, drugi, ki je pa vmes počenjal
               še marsikaj, bo pa zdaj imel pravico do odškodnine. Pa vas vprašam, kdo si zasluži
               varstvo človekovih pravic, ali tisti prvi, ki ne bo dobil odškodnine, ali tisti
               drugi, ki bi zdaj lahko slovensko državo tožil pred sodiščem pa ne vem kaj še vse?
               Kdo zdaj zasluži varstvo? Mislim, da je obratno potrebno varstvo človekovih pravic,
               ne pa tako, kot jih mi tolmačimo.</p>
               <p>In tisto, kar je pa najhujše pri celi zadevi: govori se, da element zlorabe
               referenduma, to se pravi, če bi se ljudje odločali, bi to lahko bil element zlorabe,
               ne vem, tega zakona, onega zakona, tistega člena, tretjega člena, če bi se ljudje
               lahko odločali o nekih rešitvah, ki jih nekdo predlaga. In da bi to preprečili, da bi
               se ljudje lahko izjasnjevali, bi mi apelirali, da bi spremenili zakon, ki bi pa
               izrecno prepovedal, zakonsko bi prepovedali izjasnjevanje ljudi v takih in drugačnih
               primerih, ko bi potem lahko po tolmačenju, ki je lahko zelo raztegljivo, praktično
               prepovedali vsak referendum. Pa vas vprašam, ali to pa ne bi bilo kršenje človekovih
               pravic? Tu pa nobene skrbi za človekove pravice. In zato je ta pobuda, ki smo jo
               dali, popolnoma upravičena in je seveda jasno, da bom podprl tako pobudo. Hvala.</p>
            </sp>
            <sp xml:id="SDT3-OZNP-Nujna-058-2004-08-31.sp24">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kolega Rupar.</p>
            </sp>
            <sp xml:id="SDT3-OZNP-Nujna-058-2004-08-31.sp25">

               <speaker>PAVEL RUPAR:</speaker>

               <p>No, meni je žal za nespretnost, ki jo je minister uporabil pri obrazložitvi števila
               vročenih odločb. Namreč, če smatrate, da je 400 in več vročenih odločb korektno,
               potem bi bilo tudi korektno povedati, da jih pa niso osebno prejeli. Namreč, ti
               ljudje o njih ne vedo nič, zdaj jih pa – seveda, zdaj zavoljo česa, ne vem – vendarle
               tretirate kot prejeto pošto. Kaj, če oseba izgine in ima prijavljeno še vedno svoje
               bivališče na enem naslovu, kamor pošiljate vso pošto, recimo tudi davke, recimo tudi,
               ne vem, karkoli, pa vendar oseba, pogrešana, ne prejema osebno te pošte – ali potem
               premoženje, ki ga tam še ima, ali kakorkoli, po letih enostavno zaplenite? Ali kaj
               naredite s tem, recimo, če je pošta po vaše vročena, osebno je pa prejemnik ni
               prejel? Torej, gre za z logiko sprto tolmačenje, ki ni dopustno nikjer v svetu, tudi
               v Sloveniji ne more biti. Če pa seveda smatrate, da je minister Bohinc narobe
               interpretiral to trditev, naj jo pa popravi, zato da bodo ljudje to bolje
               razumeli.</p>
               <p>In še dvoje vprašanj gospe sekretarki. Vaša trditev, da vložitev zahteve predstavlja
               podaljšanje protiustavnega stanja, se mi zdi z logiko sprta. Namreč, očitno je, da
               sej državnega zbora do volitev ne bo več. Glasovanje na referendumu pa po našem
               predlogu lahko poteka in bi potekalo na najcenejši možen način, to je <stage type="mag">(nadaljevanje)</stage> hkrati izvolitve in to je trditev,
               ki ste jo izrekla, da vložitev zahteve predstavlja podaljševanje protiustavnega
               stanja. Bi prosil, če mi jo lahko obrazložite. In druga zadeva, vprašanje tudi za
               vas, ker se mi zdi pa tudi zelo sporno, namreč utemeljitev, zakaj ste proti
               referendumu. Državni zbor je torej vladna večina, je v drugi obravnavi brez enega
               samega amandmaja, to so vaše trditve, sprejela z večino, z vladajočo večino, pravno
               sporno besedilo, o katerem pa, tako vi trdite, ni možno izvesti referenduma, ta
               trditev se mi zdi popolnoma skregana z logiko, da ne bom rekel še s kom, pa bi prosil
               tudi to, če mi razložite. Hvala.</p>
            </sp>
            <sp xml:id="SDT3-OZNP-Nujna-058-2004-08-31.sp26">

               <speaker>PREDSEDNIK MAKSIMILJAN LAVRINC:</speaker>

               <p>Še kdo? Kolegica Zupanova.</p>
            </sp>
            <sp xml:id="SDT3-OZNP-Nujna-058-2004-08-31.sp27">

               <speaker>MAJDA ZUPAN:</speaker>

               <p>Hvala lepa. V naši poslanski skupini Nove Slovenije podpiramo zahtevo za razpis
               predhodnega zakonodajnega referenduma o sistemskem zakonu, o tako imenovanih
               izbrisanih, ker menimo, da je prav, da se državljanke in državljani odločijo, kaj si
               mislijo glede ureditve tega vprašanja, ki je na dnevnem redu že kar predolgo časa.
               Državljanke in državljani se bodo, se bi na ta način odločali ali se strinjajo s
               takšno ureditvijo, ki jo prinaša zakon ali ne in menimo, da to ni zloraba instituta
               referenduma, ampak navsezadnje demokratična oblika odločanja, ki bi dal državnemu
               zboru, ki je vezan na referendumsko odločitev odgovor, glede ureditve tega vprašanja.
               Prepričani pa smo, da bo v končni fazi, ne glede na vsa dogajanja okoli tega bil
               ustavni zakon tisti, ki bo, s katerim bi se rešila ta zagata. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp28">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? V kolikor ne... Tina Bitenc, ja izvolite.</p>
            </sp>
            <sp xml:id="SDT3-OZNP-Nujna-058-2004-08-31.sp29">

               <speaker>TINA BITENC PENGOV:</speaker>

               <p>Hvala lepa gospod predsednik. Jaz bi najprej želela opozoriti, da gre v danem
               primeru za predhodni zakonodajni referendum, ki se nanaša na ... vprašanja na eno
               določbo in da ostale določbe pravzaprav ne obravnava, kar je velika razlika v
               primerjavi z naknadnim zakonodajnim referendumom, ko pride do odločanja v celotnem
               zakonu in je odločitev na referendumu praktično dokončna.</p>
               <p>Predhodni zakonodajni referendum mora biti za to, in je vedno posebej sporen oziroma
               posebej težaven, na kar vedno opozarjamo opremljen z čim bolj jasnimi parametri, po
               katerih pride do odločanja, pa še takrat ko mislimo, da so parametri jasni, se v
               nadaljnjem zakonodajnem postopku praviloma izkaže, da prihaja do zelo različnih
               tolmačenj, kaj izraža volja ljudi. Zato pri predhodnih zakonodajnih referendumih
               vedno, kolikor se da opozarjamo, kolikor vidimo, pa še včasih še premalo vidimo na
               nejasnosti, zato da bi državnemu zboru zagotovili jasen mandat za njegovo nadaljnjo
               zakonodajno delo. Tudi, če se ta določba ovrže, saj ostale določbe v tem zakonu še
               vedno so, ampak kakšna bo potem interpretacija odškodnin. Mi skušamo zdaj preko vseh
               teh, bom rekla, gradiv, ki so povezane z referendumom, pravzaprav državnemu zboru
               zagotoviti napotilo. Drugič, kar se tiče vprašanje neustavne posledice, ni mogoče
               reči, če je ustavno sodišče ugotovilo, za vse dosedanje pobude, da pravzaprav
               podaljšujejo stanje, da ga ta zahteva ne podaljšuje, pri čemer se jaz ne spuščam v
               eventualne politične ocene, kdaj se bo zaradi volitev to vprašanje obravnavalo.
               Dejstvo je, da se zaradi vložene referendumske zahteve tudi formalno ne more
               obravnavati v državnem zboru sam zakon.</p>
               <p>Druga stvar, kar se tiče pravne spornosti, pravna spornost se mora v državnem zboru
               odpravljati z instrumenti, kakršni so na voljo. Za to ni referendum, to je izrecno
               reklo tudi ustavno sodišče. Ker je dejansko prišlo v drugi obravnavi do sprejema z
               amandmajem nekih rešitev, ki so po naši oceni glede na dosedanjo razsodbo ustavnega
               sodišča pravno sporne, smo v smislu nalog zakonodajno-pravne službe na to opozorili
               in predlagali tudi ustrezne razrešitve, ki so poslovniško povsem skladne in vlada jih
               je tudi že predlagala in poznamo kakšne so. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp30">

               <speaker>PREDSEDNIK MAKSIMILJAN LAVRINC:</speaker>

               <p>Preden dam naslednjemu besedo, bi spomnil samo na to, da razprava na državnem zboru
               zato ne bo nič krajša, če bo kdo še tu kaj povedal, to je prvo. Drugo, prav na smeh
               mi gre, ko ugotavljam, kako skušate drug drugega prepričati, ampak to ne gre. Tukaj
               na tej točki pa res ne. Še kdo? Sušnik ja. <stage type="mag"/>
               </p>
            </sp>
            <sp xml:id="SDT3-OZNP-Nujna-058-2004-08-31.sp31">

               <speaker>FRANC SUŠNIK:</speaker>

               <p>Hvala lepa. Jaz ne gojim iluzij, da bi koga prepričal, mislim pa, da je treba
               povedati glede na to, da so avtorji zgodbe o izbrisanih popolnoma omejili razpravo na
               to temo, na temo zahteve po razpisu referenduma, na prihajajoči izredni seji, da je
               nerazumljiv, popolnoma nerazumljiv strah, ki veje iz vaših dejanj, strah pred
               uveljavljanjem volje ljudi.</p>
               <p>Mislim, da je bilo na referendumu jasno povedano, da se je 95% volivce, ki so
               izrazili svojo voljo, opredelili do tega vprašanja, vendar to odločitev volilnega
               telesa ste popolnoma ignorirali oziroma ignorirate, namenoma ste to prezrli oziroma
               delate vse, da do ponovnega odločanja kakršnega koli odločanja volilnega telesa na
               referendumu na to temo ne bi prišlo. Jaz preprosto ne razumem te logike, verjetno je
               tukaj ozadje veliko bolj zapleteno in komplicirano, kot ste pripravljeni povedati. Me
               pa žalosti to, da se zdaj vodilni akterji zgodbe o izbrisanih pojavljajo tudi kot
               potencialni kandidati za vodenje ustavne komisije v tem državnem zboru, to je odraz
               stanja in duha in pa dela v tem, ob zaključku tega mandata. Hvala lepa.</p>
            </sp>
            <sp xml:id="SDT3-OZNP-Nujna-058-2004-08-31.sp32">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. S tem razpravo zaključujem in dajem na glasovanje predlog sklepa, kot ga
               je oblikoval kolega Potrč. Kot obrazložitev služi mnenje zakonodajne-pravne službe.</p>
               <p>Kdo je za? Prosim, če se prešteje, da ne bo težav. <stage>(13 članov.)</stage> Kdo je proti? <stage>(5
               članov.)</stage></p>
               <p>Ugotavljam, da je sklep sprejet.</p>
               <p>Poročevalec na seji državnega zbora bo Leo Kremžar.</p>
               <stage type="time">(Seja je bila zaključena 31. avgusta 2004 ob 10.00 uri.)</stage>
            </sp>
         </div>
      </body>
   </text>
</TEI>
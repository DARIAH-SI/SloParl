<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZNPIDJF-Redna-032-2004-03-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor proračuna in drugih javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8AB70E70DAB99EA1C1256E4C0034E649</idno>
               <idno type="custom" subtype="day">B236ECD9AA575482C1256E5C0033CFFF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=B236ECD9AA575482C1256E5C0033CFFF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNPIDJF-Redna-032-2004-03-18.KZNPIDJF" n="032">
               <name>Redna</name>
               <date when="2004-03-18"/>
            </setting>
         </settingDesc>
         <particDesc>
            <listOrg>
               <org xml:id="KZNPIDJF-Redna-032-2004-03-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNPIDJF-Redna-032-2004-03-18.KZNPIDJF">
                        <orgName key="KZNPIDJF">Komisija za nadzor proračuna in drugih javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR PRORAČUNA IN DRUGIH JAVNIH FINANC</stage>
            <stage type="session">32. seja</stage>
            <stage type="date">(18. marec 2004)</stage>
            <stage type="chairman">Sejo je vodil dr. Andrej Bajuk, predsednik komisije.</stage>
            <stage type="time">Seja se je pričela ob 9.11 uri. </stage>


            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Prav lep pozdrav vsem! Pričenjam 32. sejo komisije za nadzor proračuna in drugih
               javnih financ.</p>
               <p>Obveščam vas, da so zadržani in se seje ne morejo udeležiti naslednji člani
               komisije: kolega Jurij Malovrh in kolega Leopold Grošelj. Kot nadomestni član s
               pooblastilom ne sodeluje nihče.</p>
               <p>Prehajamo na določitev dnevnega reda seje komisije.</p>
               <p>S sklicem seje ste prejeli naslednji predlog dnevnega reda, z eno in edino točko,
               predlog zaključnega računa proračuna Republike Slovenije za leto 2002, nadomestno
               besedilo.</p>
               <p>Z dopisom sem vas 12.3. obvestil, da predlagamo razširitev z dodatno točko dnevnega
               reda, in sicer, predlog zakona o spremembah in dopolnitvah zakona o reviziji
               postopkov javnega naročanja, nujni postopek, ki ga je predlagala vlada. Razširitev
               sem predlagal, ker je kolegij predsednika državnega zbora na svoji 12. seji marca
               letos sklenil, da se predlagani zakon obravnava po nujnem postopku in da se obravnava
               na izredni seji državnega zbora, ki bo od 5. do 9. aprila letos. Zakon bi sicer lahko
               še obravnavali v tednu od 29.marca do 2. aprila, vendar sem ocenil, da bo takrat
               obremenjenost poslancev še večja kot sedaj, zato sem predlagal, da se razširi dnevni
               red seje, ki je bila sicer že sklicana. Poleg tega pa bomo v primeru morebitnih
               zapletov s tem zakonom imeli še dovoljčasa, da ga ustrezno pripravimo za obravnavo na
               državnem zboru.</p>
               <p>Predlagano razširitev dnevnega reda dajem v razpravo. Ali kdo želi razpravljati? Ne
               želi. Torej predlagam, da glasujemo o razširitvi dnevnega reda.</p>
               <p>Kdo je za to, da na dnevni red dodatno uvrstimo točko, predlog zakona o spremembah
               in dopolnitvah zakona o reviziji postopkov javnega naročanja, nujni postopek? <stage>(...)</stage>
               Je kdo proti? <stage>(2 člana.)</stage></p>
               <p>Predlog je sprejet. Predlagam, da to točko obravnavamo kot 2. točko dnevnega reda.</p>
               <p>Drugih predlogov za širitev ali umik točk dnevnega reda nisem prejel. Tako
               ugotavljam, da imamo dve točki, in sicer predlog zaključnega računa, nadomestno
               besedilo, in 2. točko, predlog zakona o spremembah in dopolnitvah zakona o reviziji
               postopkov javnega naročanja, nujni postopek.</p>
               <p>Prehajamo na obravnavo <title>1. TOČKE DNEVNEGA REDA - PREDLOG ZAKLJUČNEGA RAČUNA.</title>
               </p>
               <p>Kot veste, smo ta predlog obravnavali že na dveh sejah z več nadaljevanji. Na eni od
               prejšnjih sej smo ugotovili, da je vlada pri pripravi predloga naredila več napak, in
               smo zadolžili vlado, da pripravi nov predlog zaključnega računa. Sedaj smo to dobili.
               Vlada zagotavlja, da so spremembe nastale le v tekstualnem delu, v obrazložitvah
               realizacije finančnih načrtov posameznih proračunskih uporabnikov. Gradivo, ki ste
               gadobili za obravnavo te točke, je navedeno v sklicu seje in ker ga je zelo veliko,
               ga ne bi bral. Opozoril bi vas samo na dve gradivi, ki sta pomembni tudi za naše
               današnje odločanje. Prvo je raziskovalna naloga, ki jo je po sklepu te komisije
               pripravil raziskovalni sektor državnega zbora, in sicer o zastaranju v disciplinskih
               postopkih. Drugo pa je seznam sklepov, ki jih je sprejela komisija za nadzor
               proračuna in drugih javnih financ ob obravnavi predloga zaključnega računa za leto
               2002 in njihova realizacija.</p>
               <p>Moram povedati, da sem danes prejel od ministrstva za finance, in sicer pred par
               minutami, poročilo o nerealiziranem sklepu, sicer je prišlo tudi po faksu, vendar ga
               še nisem mogel vam razdeliti. Boste dobili<gap n="..."/> A, so dobili? No, prav. Torej, imamo
               vse gradivo.</p>
               <p>Danes so k tej točki vabljeni: vlada Republike Slovenije, ministrstvo za finance in
               računsko sodišče.</p>
               <p>Predlagam, da uvod v razpravo podajo predstavniki vlade oziroma ministrstva za
                  finance. Mislim, da v
               uvodu predstavitev računskega sodišča ni potrebna, saj so nam že na prejšnjih sejah
               podali svoje poglede na ta zaključni račun. Sicer pa seveda, če predstavnike, gospod
               predsednik, želi, je pa seveda dobrodošel, da nam pove svoje komentarje. Pozneje pa
               bomotudi še, je možnost odgovarjanja na konkretna vprašanja.</p>
               <p>Torej prehajamo na, prosim predstavnico ministrstva za finance, če nam lahko
               obrazloži, kako je do teh popravkov prišlo. Predvsem bi vas pa tudi prosil, ker boste
               govorili o ministrstvu za finance, da nam tudi ustno obrazložite razliko, ki smo jo
               opazili pri obrazložitvah in pa tabelah, da je ministrstvo za finance sicer <gap n="..."/> 800
               tisoč. Hvala lepa.</p>
            </sp>
            <sp who="SDT3:unknown-F">

               <speaker>GOSPA _______:</speaker>

               <p>Hvala lepa za besedo. Na osnovi sklepa komisije za nadzor proračuna in drugih javnih
               financ, je ministrstvo za finance ponovno pregledalo celotni tabelarni del
               zaključnega računa proračuna za leto 2002 in ugotovilo, da v tabelarnem delu ni
               napak, ki bi jih bilo potrebno popravljati in zaradi katerih bi bilo potrebno
               pripraviti tudi nove računovodske izkaze za leto 2002. Po tej proučitvi je pozvalo
               vse proračunske uporabnike, pri katerih je računsko sodišče v svojem revizijskem
               poročilu ugotovilo, prvič nepravilnosti, drugič pa neskladnosti in katere so bile
               neskladnosti ugotovljene tudi naseji komisije za nadzor proračuna, da obrazložitve
               posebnega dela proračuna, torej obrazložitve svojih finančnih načrtov v popolnosti
               uskladijo s podatki, ki so prikazani v tabelarnem delu posebnega dela zaključnega
               računa proračuna. Proračunski uporabniki so popravljene obrazložitve predložili
               ministrstvu za finance do predpisanega roka, to je bil 9. februar. Ministrstvo za
               finance je pregledalo obrazložitve glede na skladnosti v številkah. Ugotovilo, da
               prihaja do določenih neskladij vendar le zaradi zaokroževanja in zato smo v
               obrazložitvi zaključnega računa to tudi pojasnili.  V vseh ostalih elementih pa se obrazložitve skladajo s
               tabelarnim delom. V vsebino obrazložitev se ministrstvo za finance ni poglabljalo,
               saj zanjo odgovarja, tako kot za porabo vseh proračunskih sredstev, vsak predstojnik
               proračunskega uporabnika sam, saj je hkrati tudi odredbodajalec porabe proračunskih
               sredstev.</p>
               <p>Na osnovi tako pregledanega besedila obrazložitev je ministrstvo za finance poslalo
               nov, popravljen predlog zaključnega računa proračuna v obravnavo vladi Republike
               Slovenije, le-ta pa je popravek zaključnega računa posredovala v parlament.</p>
               <p>To je na kratko obrazložitev, kako je potekala realizacija enega izmed sklepov
               komisije za nadzor proračuna in drugih javnih financ.</p>
               <p>Kar se tiče razlike, ki jo omenjate pri ministrstvu za finance, se ta razlika nanaša
               na diskont pri obrestnih merah. Podrobno bo to razliko obrazložil predstavnik naše
               zakladnice, v sklopu katere se zadolževanje tudi odvija in v sklopu katere so bile
               seveda znotraj MF-ja tudi ugotovljene nepravilnosti s strani računskega sodišča.
               Tomaž Oplotnik, prosim.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. Imate besedo. Prosim, če se predstavite za magnetogram.</p>
            </sp>
            <sp who="SDT3:OplotnikTomaž">

               <speaker>TOMAŽ OPLOTNIK:</speaker>

               <p>Moje ime je Tomaž Oplotnik, vodja zakladnice na finančnem ministrstvu.</p>
               <p>Do te razlike med tabelarnim in tistim delom, kjer je napisana obrazložitev, je
               prišlo zaradi tega, ker smo na podlagi sklepa računskega sodišča popravljali
               izkazovanje obresti iz naslova zadolževanja z zakladnimi menicami, ki so diskontirani
               papirje, torej se obresti obračunajo vnaprej in se odštevajo od glavnice. In smo jih
               do sedaj izkazovali tako, da smo diskont prikazovali ob izdaji in prikazali v bistvu,
               da smo se zadolžili za nominalno vrednost in tudi na koncu odplačali to vrednost.
               Mnenje računskega sodišča pa je, da moramo diskont izkazovati ob zapadlosti. To
               pomeni, da smo vse obresti, ki smo jih v 2002 pridelali, morali prenesti v 2003, iz
               2003 pa v 2004 potem, če gledamo naprej. In zato so bile dejansko potem obresti v
               2002 realizirane za milijardo 80 tisoč <stage>/?/</stage> manj, kot je bilo prvotno napisano v tem
               zaključnem računu. Zato smo popravljali tabelarni del in se je v bistvu prikradla
               napaka, da se v obrazložitvi pa te številke ni popravilo, no, čisti lapsus v bistvu.
           </p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. Želi kdo besedo? Pričakujem, da je to zadnjikrat, da mora komisija za
               nadzor proračuna in drugih javnih financ pregledovati takšne ali pa sploh opaziti
               takšna neskladja med obrazložitvami in tabelarnimi podatki, ki so nam poslani v
               državni zbor. Dejstvo je, da je to popolnoma nesprejemljivo, in upam, da sedaj, ko
               pripravljate tudi zaključni račun, da bo vsak opravil svoje delo,  vsaj v tej meri, da ne bomo našli ponovnih
               kvantitativnih neskladnosti.</p>
               <p>Kar se pa tiče obrazložitev, kot veste, je ta komisija pozvala delovna telesa
               državnega zbora, naj vsako na svojem področju pregleda ta material. Do sedaj nismo
               dobili nobenega poročila, a vendar upam, da ker se je končno na nek način, sicer ne
               najbolj pregleden, le uredila objava tega materiala v celoti in ne samo v Lotus
               Notes, torej v notranjem sistemu državnega zbora, da bo to dostopno vsem poslancem in
               tudi širši slovenski javnosti. Večkrat smo že na tej komisiji govorili, in
               obravnavamo skoraj na vsaki seji, takšne in drugačne vire, nepreglednost naših javnih
               financ. Upam, da bo to le korak naprej in da se kaj takega ne bo nikdar več ponovilo.
               Sicer pa bomo vse to vestno pregledali tudi v prihodnje, ker napake, ki se dogajajo,
               so popolnoma nesprejemljive. Gotovo se spomnite, ko smo pregledali zaključni račun za
               leto 2001, nam je računsko sodišče reklo, da razno razne obrazložitve na programski
               ravni - in zdaj mislim, da citiram - praktično niso bile vredne papirja, na katerem
               so bile napisane. Takrat smo na to opozorili in letos smo ponovno dobili stvari, ki
               so strogo nepregledne, ne odgovarjajo temu, kar bi vsak normalen človek pričakoval,
               da je obrazložitev, kaj se dogaja s sredstvi, ki so vam zaupana, v neki odprti
               demokratični družbi. Odgovornost funkcionarjev je še vedno cilj, ki ga moramo še
               doseči. In v tem smislu bo ta komisija neizprosno delovala, da bomo napravili še
               večje korake do tega cilja, kot smo jih bili zmožni do sedaj.</p>
               <p>Torej, če ni drugih stvari, bi odprl še tole zadevo glede objavljanja teh predlogov.
               No, ampak to bo prišlo, ko bomo obrazložili sklepe. S tem zaključujem razpravo.</p>
               <p>Dobili ste, spoštovane kolegice in kolegi, predlog sklepov in prosim, da jih sedaj
               pregledamo. So v treh delih. Prva dva dela sta povezana s predlogi, ki naj bi jih
               sprejel državni zbor. Zadnji del so pa dodatni predlogi, ki bi jih sprejela ta
               komisija.</p>
               <p>Prvi del: <q>"Komisija za nadzor proračuna in drugih javnih financ predlaga državnemu
               zboru, da po končani obravnavi predloga zaključnega računa proračuna Republike
               Slovenije za leto 2002 na podlagi 168. člena poslovnika državnega zbora sprejme
               naslednji sklep: Državni zbor 
               Republike Slovenije sprejme zaključni račun proračuna Republike Slovenije za leto
               2002."</q></p>
               <p>Seveda je možnost, da bo do tiste razprave kakšno delovno telo tudi obravnavalo in
               bodo imeli kolegi poslanci možnost, da bodo o teh stvareh razpravljali na izredni
               seji, ali pa ne vem, katera seja bo, ko bo ta točka na dnevnem redu.</p>
               <p>Takšen sklep dajem na glasovanje.</p>
               <p>Kdo je za? <stage>(...)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Drugi del: "Komisija za nadzor proračuna in drugih javnih financ predlaga državnemu
               zboru Republike Slovenije, da na podlagi zadnje alinee 39. člena poslovnika sprejme
               naslednje ukrepe za izboljšanje stanja na področju preglednosti in nadzora javnih
               financ:</p>
               <p>1. Vlada Republike Slovenije naj do konca junija 2004 predlaga državnemu zboru
               spremembe in dopolnitve zakona o javnih financah in zakona o računovodstvu, s katerim
               bo zagotovljena usklajenost njunih določb o sestavljanju in predlaganju izkaza
               bilance stanja kot obveznega računovodskega izkaza zaključnega računa vseh
               neposrednih in posrednih uporabnikov državnega proračuna ter s tem zagotovi pravilno
               pravno podlago za izvajanje drugega odstavka 146. člena ustave Republike Slovenije.</p>
               <p>Pri pripravi sprememb in dopolnitev zakona o računovodstvu in zakona o javnih
               financah naj vlada upošteva tudi potrebne uskladitve določb teh dveh zakonov z
               mednarodnimi računovodskimi standardi za javni sektor <stage>(to je International Public
               Sector Accounting Standard, IPSAS)</stage> ter evropskim sistemom računov <stage>(European System of
               Accounts, ESA-95)</stage>."</p>
               <p>Ta sklep dajem na glasovanje oziroma najprej odpiram razpravo. Ali želi kdo kakšno
               pojasnilo? Ne želi.</p>
               <p>Sklep dajem na glasovanje.</p>
               <p>Kdo je za? <stage>(...)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Drugi sklep: "Vlada Republike Slovenije naj čim prej na podlagi analize
               najpogostejših in ponavljajočih se kršitev določb zakona o javnih financah, zakona o
               računovodstvu, zakona o javnih naročilih ter podzakonskih aktov, sprejetih na njihovi
               podlagi, pripravi spremembe in dopolnitve kazenskih določb ter zakonov in pri tem
               poveča ter razmeji sankcije funkcionarjev in odgovornih oseb neposrednih in posrednih
               proračunskih uporabnikov.</p>
               <p>Pri ugotavljanju najpogostejših in ponavljajočih se kršitev določb navedenih
               predpisov naj vlada izhaja tudi iz analize, ki jo bo v ta namen pripravilo računsko
               sodišče Republike Slovenije."</p>
               <p>To je predlagani sklep. Naj k temu obrazložim, da bomo med sklepi komisije tudi
               predlagali, da računsko sodišče v 30 dneh poda poročilo tej komisiji in tudi vladi
               ravno o teh najpogostejših in ponavljajočih se kršitvah, tako da bo imela vlada dobro
               podlago, da bo spremembe teh zakonov tudi pripravila.</p>
               <p>Kdo je za ta predlog? <stage>(4 člani.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Tretji sklep: "Vlada Republike Slovenije naj čim prej pripravi spremembe in
               dopolnitve zakona o javnih uslužbencih na področju ureditve disciplinske
               odgovornosti. Podaljša naj vse zastaralne roke za uvedbo disciplinskih postopkov, še posebej, kadar
               kršitve ugotovijo računsko sodišče, služba za notranji nadzor ministrstva za finance
               ali drug nadzorni organ oziroma organ pregona. Zastaralni roki disciplinskih kršitev,
               ki jih ugotovijo navedeni zunanji organi, naj začno teči od dne, ko z njimi ti organi
               seznanijo odgovorne osebe neposrednega in posrednega proračunskega uporabnika ali
               drugih oseb javnega prava. Zastaralni rok za hujše disciplinske kršitve naj ne bo
               krajši od petih let.</p>
               <p>Vlada naj pri spremembah in dopolnitvah ureditve disciplinske odgovornosti prouči
               tudi primernost ali neprimernost sedanje ureditve, da disciplinske ukrepe izvršuje
               neposredni predstojnik, ter jasneje uredi način izvršitve posameznih izrečenih
               disciplinskih ukrepov, ki se nanašajo na delovnopravni status, odvzem položaja,
               razrešitev iz naziva, prenehanje delovnega razmerja, kot tudi ukrepov opomina in
               denarne kazni."</p>
               <p>Naj vas opozorim, da po vseh poročilih, ki smo jih dobili od neposrednih
               proračunskih uporabnikov kot odgovor na sklep te komisije, so nam v skoraj vseh
               primerih povedali, da so zastaralni roki bili že izpolnjeni in da so funkcionarji in
               odgovorne osebe dejansko tudi nemočne, da bi karkoli storile. V tem konkretnem
               primeru, kar se tiče zaključnega računa, imamo ta očiten razkorak med možnostjo
               sankcioniranja in kaj zakon sploh piše. Računsko sodišče pregleda zaključni račun tam
               enkrat aprila, ko ga vlada pripravi, potem enkrat sredi maja najkasneje, vsaj v
               zadnjih dveh letih, nadaljuje svoj dialog v skladu z zakonom z neposrednimi
               proračunskimi uporabniki. Državni zbor to izve enkrat okrog 15. oktobra, če gre vse v
               redu, in takrat so pa zastaralni roki že potekli. To se pravi, državni zbor obravnava
               določene stvari in zadeve, na katere nas računsko sodišče opozarja, ne more pa
               ničesar storiti, ker zakon dejansko onemogoča, da bi do tega prišlo. Zato je tako
               nujno potrebno, da se ta sklep sprejme, da bomo res imeli sistem, kibo vsaj možnost
               učinkovitosti imel; zaenkrat je sploh nima. Torej, to so razne kazenske določbe, ki
               jih najdete na koncu, kjer so zadnji členi zakona o javnih financah, ki skoraj nič ne
               pomenijo, ravno zato, ker je pač vse tako urejeno. To je treba uskladiti in morda bo
               to eden boljših korakov, ki nam bodo pomagali, da bomo prišli do nekega bolj
               razumnega stanja na tem področju.</p>
               <p>Torej, takšen sklep dajem na glasovanje.</p>
               <p>Kdo je za? <stage>(...)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Torej, to so sklepi, ki jih bomo predlagali kot komisija državnemu zboru.  Sedaj pa še drugi sklepi, ki jih
               sprejemamo mi sami, in sicer:</p>
               <p>Prvi sklep: <q>"Komisija za nadzor proračuna in drugih javnih financ predlaga
               računskemu sodišču, da v 30 dneh izdela analizo najpogostejših in ponavljajočih se
               kršitev posameznih določb po členih zakona o javnih financah, zakona o računovodstvu,
               zakona o javnih naročilih ter podzakonskih aktov, sprejetih na njihovi podlagi, ki
               jih je ugotavljalo pri revidiranju neposrednih in posrednih proračunskih uporabnikov
               državnega zbora in občinskih proračunov ter pri drugih osebah javnega prava v
               dosedanjem mandatu. Računsko sodišče naj pri tem posebej analizira najpogostejše
               kršitve določb navedenih zakonov kot tudi drugih predpisov, zakona o financiranju
               občin, zakona o lokalni samoupravi, zakona o gospodarskih javnih službah in drugih,
               ki urejajo poslovanje občin oziroma lokalnih skupnosti."</q></p>
               <p>Odpiram razpravo. Kdo želi besedo? Nihče. Torej, bomo glasovali.</p>
               <p>Kdo je za ta predlog? <stage>(...)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Drugi sklep: "Komisija za nadzor proračuna in drugih javnih financ ugotavlja, da
               predsednik državnega zbora ni ugodil njenemu sklepu, da državni zbor zagotovi javno
               objavo celotne vsebine zaključnega računa proračuna za leto 2002 na način, kot se
               objavlja načrt proračuna države.</p>
               <p>Predsednik državnega zbora je sporočil, da vodstvo državnega zbora ocenjuje, da bi
               bila objava akta zaključnega proračuna v Poročevalcu državnega zbora nepotreben
               strošek oziroma ne bi bila v interesu njegovih naročnikov, zato je s ciljem
               gospodarnosti poslovanja pripravljen njegovo javno objavo zagotoviti na spletnih
               straneh državnega zbora.</p>
               <p>Komisija meni, da je navedena odločitev o spremembi načina objave zaključnega računa
               proračuna v nasprotju z določili veljavnega poslovnika o delu državnega zbora.
               Komisija tudi meni, da bi o spremembi načina objave zaključnega računa proračuna
               države moral odločati državni zbor.</p>
               <p>S tem v zvezi komisija še ugotavlja, da bo tak način objave tega pomembnega akta
               države na današnji stopnji razvoja informacijske družbe v Sloveniji zmanjšalo možnost
               dostopa državljanom do vpogleda v ta državni akt, ki bi moral biti v demokratični
               državi v skladu z mednarodnim kodeksom o fiskalni transparentnosti mednarodnega
               denarnega sklada dostopen kar najširšemu krogu davkoplačevalcev.</p>
               <p>Komisija pričakuje od predsednika državnega zbora, da bo na spletnih straneh
               državnega zbora zagotovil objavo vsebine tega akta najkasneje do 20. marca 2004, in
               to dovolj pregledno in javno dostopno za dolgoročno obdobje."</p>
               <p>Konec predloga sklepa. Naj glede tega pojasnim. Naš poslovnik dejansko govori v enem
               od členov, kako se morajo objaviti akti in predlogi zakonov v Poročevalcu. Seveda je
               kot vedno na tem področju nek siv teritorij, kjer ni jasno. V 153. členu pa govori,
               kako se morajo objavljati zakoni. Mislim, da je nujno potrebno, da se uvede v naši
               državi ta način delovanja, da je ta informacija, kaj se dejansko dogaja z uporabo
               sredstev, da imajo do tega dostop vsi, na najbolj dostopen način. Vodstvo državnega
               zbora pač meni, da bi to bilo predrago. Gre za nekaj več kot 2.500 strani, dobro
               veste, koliko je tega materiala, da to pač nikogar ne zanima. Seveda imam glede tega
               jaz svoje mnenje. Kot veste, nikogar ne zanima stvar ki je še nikdar ni videl. Zdaj
               se je pač državni zbor tako odločil, vsaj vodstvo se je tako odločilo, da bo to
               objavil na spletni strani državnega zbora, kar bo dostopno vsem, ki imajo dostop do
               računalnika, in ne samo v našem notranjem programu Lotus Notes,  kot je bilo do sedaj. Ta procedura naj bi bila
               sedaj v teku. Trenutno še ni objavljeno na teh spletnih straneh. Na vsak način pa
               menim, da je res žalostno, da se tega ne razume. Čemu pa imamo potem pa objavljamo
               proračun v Poročevalcu, če se pa uporaba in izvajanje tega zakona ne objavi, in to
               ostane, ne bom rekel skrito, a vendar prikrito vsem državljankam in državljanom, kar
               bi sicer moralo biti dostopno. Tega danes ne bo v slovenskih knjižnicah, če drugega
               ne, škoda tega ne bo v pismenem dokumentu, ki bo potem tudi del zgodovine, kaj se
               dogaja v naši državi. Mislim, da ta zahteva, da naj gospod predsednik zagotovi, da bo
               to trajno na spletnih straneh državnega zbora, je pa minimalna stvar, ki jo ta
               komisija mora zahtevati.</p>
               <p>Glede tega odpiram razpravo. Kdo želi besedo? Nihče.</p>
               <p>Ta predlog dajem na glasovanje.</p>
               <p>Kdo je za? <stage>(...)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem je tudi ta točka dnevnega reda zaključena. Ali kdo želi še besedo? Ne želi.
               Hvala lepa vsem, ki ste sodelovali, in na svidenje prihodnjič!</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O REVIZIJI POSTOPKOV JAVNEGA NAROČANJA, NUJNI POSTOPEK.</title>
               </p>
               <p>Predlog zakona je v zakonodajni postopek poslala vlada Republike Slovenije. Kolegij
               predsednika državnega zbora je soglašal z vlado, da se zakon obravnava po nujnem
               postopku in ga uvrsti na predvideni dnevni red izredne seje državnega zbora, ki bo
               potekala od 5. do 9. aprila.</p>
               <p>Za obravnavo ste prejeli predlog zakona, mnenje zakonodajno-pravne službe in predlog
               amandmajev, ki jih je k zakonu vložil poslanec Zoran Gračner iz poslanskega kluba
               LDS.</p>
               <p>Na sejo so k obravnavi te točke dnevnega reda vabljeni: ministrstvo za finance
               <stage>(predstavniki so prisotni)</stage>, državna revizijska komisija za revizijo postopkov javnih
               naročil - dobrodošli! - zakonodajno-pravna služba - predstavnica je svojo odsotnost
               opravičila,  če jih bomo
               potrebovali, jih bomo povabili - in urad za javna naročila <stage>(predstavnik je prisoten)</stage>.</p>
               <p>Opravili bomo razpravo in glasovanje o posameznih členih predloga zakona, v skladu s
               126. členom poslovnika. Najprej bi prosil, če bi predlagatelj lahko predstavil, za
               kaj pravzaprav gre v tem zakonu. Prosim, gospa Primec.</p>
            </sp>
            <sp who="SDT3:PrimecBlanka">

               <speaker>BLANKA PRIMEC:</speaker>

               <p>Hvala lepa, gospod predsednik. Sem Blanka Primec, z ministrstva za finance.</p>
               <p>Vlada predlaga spremembe in dopolnitve zakona zato, ker nas je evropska komisija z
               dopisom, ki smo ga sicer prejeli že 4. junija lansko leto, kjer so se v glavnem
               ukvarjali z zakonom o javnih naročilih, istočasno opozorila, da je treba opraviti
               tudi določene dopolnitve v zakonu o reviziji postopkov javnega naročanja <stage>(kopijo
               dopisa imam pri sebi)</stage>, zato ker so bili mnenja, da so določeni členi <stage>(gre za tri
               člene)</stage> neusklajeni s pravnim redom Evropske unije, se pravi, z direktivami, ki
               urejajo to področje, in da je treba opraviti še te popravke. Teh njihovih pripomb je
               bilo najprej osem, ki smo jih potem uspeli spraviti na to malo število, zato ker je
               treba vedeti, da zakon o reviziji postopkov javnega naročanja se v izvajanju postopka
               naslanja na zakon o pravdnem postopku. Kljub temu, da smo ga predložili evropski
               komisiji, so bili mnenja, da je treba zaradi transparentnosti izvajanja tega postopka
               še določene stvari dopolnitvi. Greza dopolnitve, ki sicer v ničemer ne spreminjajo
               same izvedbe postopka, ampak nekatere stvari samo nekoliko bolj jasno urejajo.</p>
               <p>Istočasno je bila predlagana tudi sprememba glede pogojev, ki jih morajo
               izpolnjevati člani državne revizijske komisije s pravnimi znanji. In sicer je bil
               predlog, da tisti člani državne revizijske komisije, ki imajo pravna znanja, naj
               imajo opravljen tudi pravniški državni izpit. To pa iz tega razloga, ker na drugi
               strani v revizijskih zahtevkih, ki jih vlagajo ponudniki, v glavnem zastopajo
               ponudnike odvetniške pisarne. In če je ta organ, državna revizijska komisija, v
               precejšnji meri izenačen s sodnimi organi v načinu odločanja, na sodiščih pa so
               edini, ki so brez teh strokovnih izpitov, administrativno osebje in pripravniki, je
               utemeljen predlog, da se naj te dodatne zahteve glede opravljenega državnega
               pravniškega izpita določijo tudi za člane državne revizijske komisije, ki odločajo o
               precej zahtevnih pravnih vprašanjih. Hvala lepa.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala. Urad za javna naročila, želi predstavnik besedo? Ne želi. Potem pa  bi prosil predstavnike državne
               revizijske komisije, če lahko. Prosim, če se predstavite za magnetogram.</p>
            </sp>
            <sp who="SDT3:MožinaAleksej">

               <speaker>ALEKS MOŽINA:</speaker>

               <p><stage>(Aleks Možina, državna revizijska komisija.)</stage> Spoštovani predsednik, spoštovani
               poslanci! Po mnenju državne revizijske komisije so predlagane spremembe nepotrebne in
               pretežno tudi nesmiselne.</p>
               <p>Državni revizijski komisiji ni jasno, v čem so, tako kot vlada navaja, težke oziroma
               nepopravljive posledice, v kolikor predlog zakona ne bi bil sprejet.</p>
               <p>Dalje tudi nismo seznanjeni o tem, katerih osem členov naj bi bilo treba spremeniti,
               kdo je te zahteve podal, kako je vlada nanje odgovorila oziroma kdo je v imenu
               Republike Slovenije to odgovoril. Zlasti pa, ali je to sedaj v redu, torej, ali bo
               potem, ko bomo sprejeli to novelo zakona, zakon v celoti usklajen oziroma kje bomo
               dobili in če je mogoče dobiti to potrdilo, da vsaj zaenkrat prenehamo z nenehnimi
               spremembami te zakonodaje, ki je po našem mnenju, kot sem na začetku že omenil,
               nepotrebna in pretežno nesmiselna.</p>
               <p>O samih kadrovskih spremembah bo kasneje nekaj stavkov povedala predsednica. Sam bi
               se omejil na preostale spremembe.</p>
               <p>Vlada predlaga spremembo 10. člena tako, da se člen črta. Člen 10 zakona o reviziji
               postopkov javnega naročanja v ničemer ne omejuje pravice do pravnega varstva. Zakon
               jasno določa, da je mogoče izpodbijati merila oziroma pogoje v primeru, če so ti
               nezakoniti. Črtanje takšne določbe pomeni, da se bodo od sedaj naprej lahko
               izpodbijali pogoji in merila tudi, če bo to po mnenju katerega izmed ponudnikov
               neprimerno, če bi kateri izmed ponudnikov želel morda nekoliko drugačna merila, morda
               neka merila, ki so njemu prilagojena. V kolikor uspemo doseči neko interpretacijo, ki
               bi bila, recimo temu, zakonsko skladna, mi temu ne bi osporavali. Vendar način, da se
               členi preprosto črtajo, brez podrobnejše obrazložitve tega, pa je za državno
               revizijsko komisijo nesprejemljiv. Toliko k 10. členu.</p>
               <p>K 11. členu bi želel opozoriti, da je po našem mnenju nesmiselno, še enkrat
               poudarjam, sploh pa kot zakon v celoti nepotreben. Namreč, izhaja iz napačnega
               razumevanja evropskega prava, evropskih direktiv. Ne vemo, ali je to napačno
               razumevanje bilo v Bruslju ali v Republiki Sloveniji, vendar predlagani člen ne
               povečuje, temveč zmanjšuje možnost strankam za sodelovanje v postopku, in sicer s
               tem, ko se jim da možnost, da dajejo mnenje v postopku. Torej, biti stranka v
               postopku ni zgolj možnost dajati mnenja, je možnost aktivno sodelovati v vsaki fazi
               postopka, odzvati se na vsako vlogo druge stranke. S tem pa, ko napišemo, da pa lahko
               da nekdo mnenje v postopku, znižujemo raven kontradiktornosti in znižujemo  raven zahtev, ki so podane s
               strani evropskega prava.</p>
               <p>Sploh pa je nesmiselna določba v 16. členu, torej sprememba 16. člena, ko se
               predlaga, da mora naročnik o zahtevku za revizijo obvestiti vlagatelja zahtevka. Koga
               drugega pa obvešča, če ne vlagatelja zahtevka, saj o njegovem zahtevku odloča! Poleg
               tega, torej poleg te nesmiselnosti se je treba zavedati, da vsebuje enako določbo
               tudi naslednji, 17. člen. Torej, zakaj spreminjamo 16. člen z neko dikcijo, ki je
               vsebovana že v 17. členu.</p>
               <p>Toliko o samih procesnih, materialnih določbah. Glede predlaganih kadrovskih sprememb
               pa, upam, da bo lahko predsednica.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. To bi prosil, ko pridemo do tega konkretnega člena.</p>
               <p>Ali želi še kdo besedo glede uvodne misli v zvezi s tem? Če dovolite, gospa
               predstavnica ministrstva za finance bi rada še nekaj dodala. Prosim, gospa.</p>
            </sp>
            <sp who="SDT3:PrimecBlanka">

               <speaker>BLANKA PRIMEC:</speaker>

               <p>Hvala lepa. Kolega Aleks Možina, član državne revizijske komisije, je vprašal, katere
               so tiste posledice, škodne posledice za državo, Republiko Slovenijo, če ta zakon ne
               bi bil sprejet. Gre za to, da gre za celotno implementacijo pravnega reda direktiv s
               področja javnih naročil, ker to niso samo direktive, ki urejajo oddajo postopkov,
               ampak urejajo tudi varstvo pravic ponudnikov. In na kompletno implementacijo in
               pravilno implementacijo, ki jo na koncu ocenjujejo strokovne službe evropske
               komisije, so vezane vse pomoči iz evropskih kohezijskih strukturnih skladov in tudi
               pomoči, ki prihajajo iz programa Phare, kar bo trajalo še naslednji dve leti. Zato,
               ker se zdaj prehaja s posebnih postopkov, ki so jih prej urejali postopki po Phare
               programu, se pravi <q>"Guide"</q>, priročnik za izvajanje teh postopkov, se prehaja na
               izvajanje postopkov po evropskem pravnem redu. In evropska komisija pregleda
               nacionalno zakonodajo s področja javnih naročil in tudi drugo horizontalno in
               vertikalno zakonodajo. In če oceni, da pravni red ni pravilno implementiral
               evropskega pravnega reda, Slovenija ne bo upravičena do teh sredstev. Hvala.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. Gospod kolega Tanko.</p>
            </sp>
            <sp who="SDT3:TankoJožef">

               <speaker>JOŽE TANKO:</speaker>

               <p>Hvala lepa za besedo. No, mogoče samo to. Jaz sem glasoval proti temu, da se ta zakon
               uvrsti na dnevni red, iz enega preprostega razloga. In sicer, ne dolgo tega smo -
               mislim, da tule v obrazložitvi to ni zapisano - tudi obravnavali zakon o javnih
               naročilih, mislim, da je minilo samo par mesecev od tega, kajti jeseni smo to
               obravnavali. In mislim, da je bilo takrat dovolj časa, da bi se te stvari, ki so tule
               v bistvu neke malenkosti, takrat vložile in bi se ta zakon lahko že takrat
               dopolnjeval. Mislim, da smo lani novembra ali oktobra sprejemali ta zakon o javnih
               naročilih in polemike so bile dokaj burne, to je jasno.</p>
               <p>Sam nisem za obravnavo takih zakonov po nujnem postopku, ker v tem, kar tu piše, ni
               popolnoma nič  nujnega. In če
               se proceduralno da, potem je korektno, da postopek spremenimo v običajen reden
               postopek.</p>
               <p>Drugo, kar je, pa dobivam počasi občutek, da opravljamo več ali manj delo zaradi
               dela, tako da imamo tisto kvoto ne vem koliko zakonov na dnevnem redu. Popolnoma
               nepotrebno delo. Mislim, da bi morali s tako prakso prenehati, da se spremembe zakona
               pripravijo kompleksno, popolno, z vsem tistim, kar vemo in kar zmoremo, ne pa da
               potem take kozmetične popravke vodimo pod krinko prilagajanja evropskim zadevam.</p>
               <p>Sam ne vidim tu kakšnih posebnih zadev, ki bi bile tako nujno potrebne in nujno
               pomembne. Mislim, da ti popravki nimajo nobene zveze s črpanjem kakršnihkoli
               evropskih sredstev, in to stvar lahko mirno opravimo po rednem postopku. Bom pa še
               enkrat rekel, zdi se mi pa izredno sporno in tudi problematično, da se zdajle v
               zadnjem trenutku lotevamo popravkov zakonodaje na tak način, samo da imamo neko delo
               in da se ukvarjamo sami s sabo.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. Kolega Gračner.</p>
            </sp>
            <sp who="SDT3:GračnerZoran">

               <speaker>MAG. ZORAN GRAČNER:</speaker>

               <p>Sam sem glasoval, da bo ta zakon uvrščen, in sicer iz enega preprostega razloga.
               Zakon je pač prišel v državni zbor, objavljen je bil tudi v Poročevalcu in prav nič
               nas ne reši, če v bistvu umaknemo oziroma če glasujemo proti sprejetju zakona o
               spremembahin dopolnitvah zakona. Če pogledamo, tudi v Poročevalcu piše, da je v
               skupnem poročilu Sigme, to je skupna iniciativa OECD pa Evropske unije, slovenski
               zakon prejel najvišjo oceno glede usklajenosti in efektivnosti izvajanja varstva
               pravic ponudnikov, primerjalno z ureditvijo v drugih državah pristopnicah in tudi v
               državah članicah Evropske unije. Ne glede na to pa je evropska komisija ugotovila še
               nekaj manjših pomanjkljivosti, ki niso skladne z obema direktivama, ki urejata
               varstvo pravic ponudnikov. Popolno uskladitev tudi tega področja je treba izvesti do
               1. maja 2004. In zdaj menim, če se je pač vlada tako odločila in je na osnovi teh
               pomislekov oziroma sporočenih pomanjkljivosti to uvrstila, pa tudi glede na to, da
               piše tukaj, da so to v bistvu manjšepomanjkljivosti, potem mislim, da je ta nujni
               postopek s tega vidika upravičen.</p>
               <p>Ne bom se zdaj vpletal v druge okoliščine, ki so pripeljale do tega, da je ta zakon
               zdaj v državnem zboru in da ga tukaj obravnavamo. Sam sem namreč bil vlagatelj dveh
               amandmajev, in sicer enega, da bi se tako imenovani 5. člen popravil. To je člen, ki
               govori o tem, kakšna naj bo opredelitev pogojev pri izbiri in imenovanju predsednika
               in članov.  Namreč menim,
               glede na pomembnost nalog, ki jih po zakonu opravlja državna revizijska komisija, da
               se v prvem odstavku predlaga bolj natančna opredelitev pogojev pri izbiri in
               imenovanju predsednika ter članov te komisije, s tem da se določijo splošni pogoji,
               ki jih morajo izpolnjevati kandidati, in da se glede na specifičnost področja kot
               posebni pogoji določijo tudi delovne izkušnje s področja javnih naročil. No, tu se
               najbolj nanaša na to, da morajo imeti ti člani pridobljeno univerzitetno izobrazbo
               pravne smeri, pa tudi, da opravijo ta pravniški državni izpit. Pa seveda tudi, da
               imajo možnost biti člani tudi tisti, ki imajo pridobljeno univerzitetno izobrazbo
               ekonomske ali tehnične smeri. Se pravi, gre za popravek oziroma amandma, ki bo gotovo
               prispeval k bolj precizni, bolj natančni opredelitvi. Kajti po prvotnem besedilu bi
               namreč lahko celo kandidiral v takšno komisijo tudi pripravnik pravne stroke. Zato je
               bila tudi tukaj omejitev, ta dopolnitev, za 30 let starosti in pa tudi na to, da je
               potreben državni pravniški izpit. To je bil prvi amandma.</p>
               <p>Drugi amandma se pa v bistvu nanaša zgolj na uskladitev dolžine mandata predsednika
               in članov državne revizijske komisije.</p>
               <p>Tako da menim, da bosta ta dva amandmaja predlagani predlog zakona kvečjemu
               izboljšala in da bodo s tem odpravljene še te manjše pomanjkljivosti.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. Želi še kdo besedo? Prosim, kolega Diaci.</p>
            </sp>
            <sp who="SDT3:DiaciMarko">

               <speaker>MAG. MARKO DIACI:</speaker>

               <p>Hvala za besedo. Sicer sem glasoval proti temu, da se ta točka uvrsti na današnjo
               sejo, iz preprostega razloga, ker se mi zdi na nek način smešno, da v tako kratkem
               času, kolikor živi ta zakon, le-tega zdaj spet popravljamo, in to v nekih členih, ki
               po mojem mnenju na prvi pogled sicer niso tako pomembni.</p>
               <p>Sem pa zdajle v vmesnem času pridobil papir iz evropske komisije in bi imel eno
               vprašanje: Ali je bil zakon, ki smo ga sprejeli decembra 2002, usklajen oziroma
               kakšno je bilo mnenje evropske komisije o tem zakonu?</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Če mi dovolite, vam lahko povem, da je vlada ocenila in državnemu zboru tudi tako
               poročala, da je novi zakon, se pravi, s spremembo, ki smo jo sprejeli, popolnoma v
               skladu z določili in smernicami evropske komisije. Ne vem pa, glede na vaše
               vprašanje, če je komisija na to odgovorila, če je glede tega kaj povedala. Ali sem
               pravilno razumel?</p>
            </sp>
            <sp who="SDT3:DiaciMarko">

               <speaker>MAG. MARKO DIACI:</speaker>

               <p>Ja, v bistvu ja.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Vas smem še vprašati, kakšen dokument Evropske unije imate? Vprašam vas pa zaradi
               tega, če dovolite, oprostite, ampak to je tipičen primer, kar se nam je dogajalo do
               sedaj in kar se nam bo še dogajalo - to je odnos vlade do tega državnega zbora, kar
               se tiče sprejemanja zakonodaje ali pravnega reda Evropske unije. Trenutno poteka
               razprava  in je v obravnavi
               zakon, ravno o tem, kako se bo to uredilo v prihodnosti. In če kaj, nas mnoge
               poslance skrbi ravno takšen odnos - da bomo vedno dobivali na mizo nujne postopke, in
               sicer brez vsake obrazložitve ali pa brez da bi imeli vpogled v določene zahteve
               evropske komisije. Pazljivo sem poslušal tudi stališča predstavnika državne
               revizijske komisije, ki tudi ni imel dostopa do tega dokumenta. Seveda, ta komisija
               ga nima; če ste ga vi dobili, vam bom zelo hvaležen, če ga posredujete tudi vsem
               članom te komisije. Sam pa ocenjujem, da nima smisla neka razprava ali pa sprememba
               zakonodaje, če to delovno telo državnega zbora nima dostopa do vse dokumentacije, s
               katero razpolaga izvršilna oblast. Ocenjujem, da ni nobenega razloga, da državni zbor
               ne bi imel dostopa do takšnih dokumentov, da bi si sam ustvaril oceno, kaj resnično
               evropska komisija od nas zahteva, če je sploh smiselno, da to zahteva, da tudi lahko
               obrazložimo, ne samo nam samim, tudi našim kolegom, zato smo pa delovno telo, za kaj
               pravzaprav gre. Ne pa, da po hitrem postopku in s talno kot neko izražanje vere v to
               kar nam izvršilna oblast in njihovi predstavniki povedo, moramo odločati in
               spreminjati zakone praktično vsak mesec.</p>
               <p>Zato bi vas res prosil, če je to, kar vi imate, tisto pismo, o katerem je gospa
               predstavnica ministrstva za finance govorila v začetku, ali je to kakšna druga
               smernica ali kaj. Torej, prosil bi vas, ne samo, da vi to pojasnite, kolega Diaci,
               ampak če tudi gospa predstavnica ministrstva za finance pove, ali ima s seboj to
               pismo, ali je prevedeno v slovenščino, ker vsi slovenski dokumenti so prevedeni v vse
               jezike Evropske zveze. Navodila, ki jih pa mi dobivamo, pa še ne. Torej, radi bi to
               imel v rokah, potem pa bomo lahko nadaljevali našo razpravo. Prosim, kolega
               Diaci.</p>
            </sp>
            <sp who="SDT3:DiaciMarko">

               <speaker>MAG. MARKO DIACI:</speaker>

               <p>Hvala. To gradivo ni moje, zato ga tudi ne morem posredovati; dobil sem ga zgolj na
               vpogled.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. Gospa predstavnica ministrstva za finance.</p>
            </sp>
            <sp who="SDT3:PrimecBlanka">

               <speaker>BLANKA PRIMEC:</speaker>

               <p>Hvala lepa. Seveda vam lahko dam, je pa malo počečkano. To je sprintano iz
               računalnika, ker ta pisma prihajajo samo še po elektronski pošti. Sama sem si ga, kot
               rečeno, sprintala. V večini se nanaša na takratno usklajevanje zakona o javnih
               naročilih, ki smo ga sprejemali. Istočasno pa nas opozarja še na zakon o reviziji
               postopkov javnega naročanja, da so našli neke napake. Lahko vam ga dam, brez
               nadaljnjega, je pa v celoti v angleščini; sicer pa, kot vem, vi zelo dobro znate
               angleško.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>No, prav. Predlagal bom - kot veste, sem sam glasoval, da to damo po nujnem postopku.
               Kolega Tanko, moram vam reči, da na žalost delovno telo nima možnosti, da bi
               spremenilo postopek. Edina možnost, ki jo ima, je, da ta predlog zavrne.  Ker hočem biti konstruktiven v
               našem delu in tudi moja odgovornost, kot predsednik komisije, sem tudi glasoval, da
               se to da, da se to obravnava, a vendar naj se obravnava na podlagi gradiva, ki je
               nujno potreben, da se ta stvar lahko izpolni. Jaz predlagam, da to pismo, ki smo ga
               zdaj dobili v pogled, da se to prevede v slovenščino, da v 48 urah vsi najkasneje
               dobite to gradivo v roke, da ga lahko pregledamo, in da na podlagi te dokumentacije
               bomo pa nadaljevali obravnavo naše seje. To je moj sklep, da sejo prekinemo in da na
               podlagi te dokumentacije, jo analiziramo, potem pa nadaljujemo to nujno sejo, da bomo
               še pravočasno pač naredili, to kar nam je bilo naročeno s kolegija predsednika
               državnega zbora. Prosim, kolega Diaci.</p>
            </sp>
            <sp who="SDT3:DiaciMarko">

               <speaker>MAG. MARKO DIACI:</speaker>

               <p>Hvala za besedo. Jaz predlagam sledeče. Gre za uskladitev dveh, treh členov in po
               moje nima smisla, da zdaj čakamo 48 ur, zato bi jaz predlagal mogoče eno uro pavze,
               da si to vsak prebere, ker gre za zelo kratke zadeve in potem nadaljujemo sejo, ker v
               nasprotnem primeru, če boste čez 48 ur sklicali to sejo te komisije, to je sobota,
               ali pa potem naslednji torek, zjutraj ob 8.30, dejansko ne bo nobenih resnejših
               premikov. Tako, da jaz predlagam, da bi mogoče naredili eno uro pavze, pa si to
               preberete, potem pa nadaljujemo s to sejo.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Ja, kolega Gračner prosim.</p>
            </sp>
            <sp who="SDT3:GračnerZoran">

               <speaker>MAG. ZORAN GRAČNER:</speaker>

               <p>Ja, tudi sam se strinjam s kolegom Diacijem in sicer, poglejte, tukaj se gre res za
               tako, bom rekel, malo sprememb, pa tudi ta dopis, četudi je v angleščini, sigurno ni
               tako odločujoč, da bi morali zdaj sejo prestavljati za 14 dni. Jaz se tudi strinjam,
               da za maksimalno eno uro to prekinemo. Tisti, ki ga pač to zanima, prebere,
               preštudira in potem lahko sejo nadaljujemo. Ura je v bistvu šele 10. in pač danes
               končamo. Ker drugače bodo potem spet leteli očitki, da ne vem, kako zakonodaja ni
               usklajena s pravnim redom Evropske unije, na drugi strani pa zavlačujemo tukaj
               brezpotrebno z nekimi temi raznimi izgovori.</p>
               <p>Tako, da jaz bi predlagal, da danes nadaljujemo, ker je v bistvu še cel dan časa. In
               da ne zaključimo ob 10. uri.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa kolega Diaci.</p>
            </sp>
            <sp who="SDT3:DiaciMarko">

               <speaker>MAG. MARKO DIACI:</speaker>

               <p>Hvala za besedo. V bistvu jaz mislim, da ni krivda tega državnega zbora, niti ne te
               komisije, da bi prišlo do teh zapletov, to je dejstvo. Vendar jaz sem uspel v petih
               minutah si prebrati tiste zadeve in dejansko gre res za minimalne pomanjkljivosti in
               jih je smotrno v smislu konstruktivnosti tudi danes, nenazadnje potem sprejeti, če
               smo že vse drugo sprejeli. Tako, da jaz mislim eno uro pavze in potem dejansko lahko
               nadaljujemo. Če še samo to povem, kolikor sem jaz prebral tiste zadeve, gre dejansko
               za, samo 1. člen je na nek način ideja vlade, vse ostalo pa je pač na nek način
               direktiva Evropske unije. Hvala.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. Še kdo želi besedo? Kolega Tanko prosim.</p>
            </sp>
            <sp who="SDT3:TankoJožef">

               <speaker>JOŽE TANKO:</speaker>

               <p>Poglejte, jaz mislim, da bi bilo le dobro, če se to prevede navsezadnje, ker vsi
               nimajo aktivnega znanja angleškega jezika, to je ena zadeva. Druga stvar pa je
               verjetno to, da je to datum tega dokumenta.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Datum dokumenta, ki je bil meni posredovan je 4. junija 2003.</p>
            </sp>
            <sp who="SDT3:TankoJožef">

               <speaker>JOŽE TANKO:</speaker>

               <p>2003. Se pravi<gap n="..."/></p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>In vidim tukaj, da se sklicuje na eno drugo pismo od 15. maja, nekega gospoda Šavba,
               ki pa ne vem, kakšno funkcijo ima.</p>
            </sp>
            <sp who="SDT3:TankoJožef">

               <speaker>JOŽE TANKO:</speaker>

               <p>2003. To se pravi od takrat do zdaj je minilo osem, devet mesecev. In zdaj to zadevo moramo, zaradi ne vem
               kakšnih zadev sprejemati po nujnem postopku. Ta zadeva je neresna, gre pa za
               kozmetiko. In jaz mislim, da tisti prvotni predlog je najmanj, kar ga je treba
               akceptirati. Ker v nasprotnem primeru sploh nima smisla, da pridemo na sejo. Tudi nas
               ne bo na sejo več naprej. Hvala.</p>
            </sp>
            <sp who="SDT3:BajukAndrej">

               <speaker>PREDSEDNIK DR. ANDREJ BAJUK:</speaker>

               <p>Hvala lepa. Če mi dovolite, jaz tudi mislim, sicer jaz angleščino obvladam, vendar
               menim, da je, to ni samo simbolika, da je nujno potrebno, da takšni dokumenti pridejo
               v državni zbor prevedeni v slovenščino. Zato bom tudi vztrajal pri svojem predlogu,
               da to pismo formalno dobimo s strani ministrstva za finance in sicer prevedeno v
               slovenščino in pa da se bo seja nadaljevala, takoj, ko bo pač to možno. Ni potrebno,
               da 14 dni preteče, čeprav imamo redno sejo državnega zbora. Res je, da to ni, ne
               pričakujemo kakšno daljo razpravo, kar se tega tiče. Spremembe so resnično,
               predlagane spremembe niso številčne in lahko to naše delo opravimo pred začetkom
               redne seje državnega zbora prihodnji teden, v kolikor bomo pač to dokumentacijo
               dobili. Torej in takšen sklep dam na glasovanje, da sejo prekinemo, da dobimo to
               gradivo in seveda tudi obrazložitve, kako ministrstvo za finance pač to interpretira,
               da bomo pa lahko se odločili in zavestno opravili svoje delo. Takšen sklep dajem na
               glasovanje?</p>
               <p>Kdo je za? <stage>(3 člani.)</stage> Je kdo proti? <stage>(1 član.)</stage></p>
               <p>Torej, seja je prekinjena.</p>
               <p>Prosimo ministrstvo za finance, da nam to dokumentacijo posreduje. Hvala lepa. Bom
               pa sklical sejo, takoj ko bo pač to možno in bomo nadaljevali. Hvala lepa. <stage type="time">(SEJA
                  JE BILA PREKINJENA 18. MARCA 2004 OB 10.11 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZNP-Redna-023-2002-05-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DD7DF6F768257BFBC1256BBA004678AD</idno>
               <idno type="custom" subtype="day">CF8A3A8BD5F48674C1256BC700449BD2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=CF8A3A8BD5F48674C1256BC700449BD2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZNP-Redna-023-2002-05-28.OZNP" n="023">
               <name>Redna</name>
               <date when="2002-05-28"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZNP-Redna-023-2002-05-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZNP-Redna-023-2002-05-28.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">1. nadaljevanje 23. seje</stage>
            <stage type="date">(28. maj 2002)</stage>
            <stage type="chairman">Sejo je vodil Maksimiljan Lavrinc, predsednik odbora.</stage>
            <stage type="time">Seja se je pričela ob 12.16 uri.</stage>


            <sp xml:id="SDT3-OZNP-Redna-023-2002-05-28.sp1">

               <speaker>PREDSEDNIK MAKSIMILJAN LAVRINC:</speaker>

               <p>...te seje, končali smo pri zakonu o javnih agencijah, tretja obravnava, ustavili smo
               se pri 50. členu in mislim, da petih amandmajih vlade. Jaz bi predlagal zaradi tega,
               ker se stvari drugače prepočasi odvijajo in replike postajajo razprave, gre pa
               navsezadnje za tretje branje, po konzultaciji z nekaterimi od vas, člani odbora, da v
               skladu z 69. členom omejimo razpravo in sicer tako, da vsak govorec lahko razpravlja
               enkrat in to pet minut. Sprašujem, kdo je za takšen predlog proceduralnega sklepa,
               naj prosim dvigne roko.</p>
               <p><stage>(?)</stage> Hvala lepa. Je kdo proti? <stage>(Nihče.)</stage></p>
               <p>Ugotavljam, da je bil predlog soglasno sprejet in prosim, da se razdelijo zeleni
               kartoni članom odbora, ker se lažje šteje. To smo ugotovili že zadnjič.</p>
               <p>Smo pri prvem amandmaju vlade na 50. člen zakona. Kdo želi razpravljati? V kolikor
               nihče, prosim, da, gospa ...<stage>/Nerazumljivo./</stage>...</p>
            </sp>
            <sp xml:id="SDT3-OZNP-Redna-023-2002-05-28.sp2">

               <speaker>GOSPA OGRINC:</speaker>

               <p>Hvala lepa, gospod predsednik. Torej jaz bi se v zvezi s predlaganim amandmajem k 50.
               členu ponovno ozrla na naše pismeno mnenje, kjer smo opozorili na predlagano
               utesnitev glede nadzora nad zakonitostjo za obstoječe agencije. Predlagana je izjema
               za agencijo za telekomunikacije, radiodifuzijo in pošto Republike Slovenije in sicer
               iz razloga, češ da je ta nadzor že v področnem zakonu dovolj dobro zagotovljen. Po
               natančnem pregledu obehpodročnih zakonov, tako glede zakona o poštnih storitvah kot
               tudi zakona o telekomunikacijah ocenjujemo, da tega nadzora praktično ni. Agencija
               ima pooblastila, da izdaja splošne akte, vendar ministrstvo v zvezi z izdajo splošnih
               aktov možnosti nadzora nad zakonitostmi le-teh po zakonu nima. Zato menimo, da bi
               bilo potrebno to izjemo opustiti. Hvala lepa.</p>
            </sp>
            <sp xml:id="SDT3-OZNP-Redna-023-2002-05-28.sp3">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. Pričakujemo razpravo predlagatelja. Dr. Virant ima besedo.</p>
            </sp>
            <sp xml:id="SDT3-OZNP-Redna-023-2002-05-28.sp4">

               <speaker>DR. GREGOR VIRANT:</speaker>

               <p>Hvala lepa. Torej ta izjema glede agencije za telekomunikacije je postavljena iz
               naslednjega razloga. Nobena druga od obstoječih javnih agencij nima urejenega nadzora
               nad zakonitostjo delovanja, medtem ko ima agencija za telekomunikacije in
               radiodifuzijo poseben svet, ki niorgan upravljanja javne agencije, ampak je posebno
               telo, ki deluje pri vladi in katerega funkcija je tudi nadzor nad zakonitostjo. Zato
               smo na opozorila resornega ministrstva, ki je zadolženo za to področje ocenili, da je
               bolje, da se ta nadzor ne podvaja in da ga v tem zakonu ni.</p>
            </sp>
            <sp xml:id="SDT3-OZNP-Redna-023-2002-05-28.sp5">

               <speaker>PREDSEDNIK MAKSIMILJAN LAVRINC:</speaker>

               <p>Gospa Ogrinčeva ima besedo.</p>
            </sp>
            <sp xml:id="SDT3-OZNP-Redna-023-2002-05-28.sp6">

               <speaker>GOSPA OGRINC:</speaker>

               <p>Hvala lepa. No tudi pristojnosti sveta za telekomunikacije smo pregledali po zakonu o
               telekomunikacijah, vendar ima ta svet po izrecni določbi pristojnost dajati mnenja,
               priporočila in predloge glede uporabe zakona in spremlja delovanje agencije. Ni pa
               predviden nikakršen poseben način ukrepanja v primeru, da bi agencija izdala splošni
               akt, ki bi ne bil v skladu z zakonom. Torej skratka, ni pravilno nikakršno ukrepanje
               in zato ocenjujemo, da svet, ne glede na  določeno funkcijo, ki jo ima pri izvajanju zakona, te
               pristojnosti nadzora nad zakonitostjo delovanja agencije in njenih splošnih aktov,
               nima. Hvala lepa.</p>
            </sp>
            <sp xml:id="SDT3-OZNP-Redna-023-2002-05-28.sp7">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Dr. Virant.</p>
            </sp>
            <sp xml:id="SDT3-OZNP-Redna-023-2002-05-28.sp8">

               <speaker>DR. GREGA VIRANT:</speaker>

               <p>V zakonu o telekomunikacijah so v 119. členu opredeljene naloge sveta in med temi
               nalogami je tudi, da svet spremlja delovanje agencije in ima pravico zahtevati
               informacije od agencije državnih organov in tako naprej. Torej ima točno tisto, kar
               smo mi želeli s tem zakonom kot nadzor, vzpostaviti - možnost spremljanja, dela in
               možnost pridobivanja tudi konkretnih podatkov delovanja agencije, zato smo ocenili,
               da je tukaj možna izjema.</p>
            </sp>
            <sp xml:id="SDT3-OZNP-Redna-023-2002-05-28.sp9">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Izvolite, gospa Ogrinc.</p>
            </sp>
            <sp xml:id="SDT3-OZNP-Redna-023-2002-05-28.sp10">

               <speaker>GOSPA OGRINC:</speaker>

               <p>Hvala lepa. No, po naši oceni torej bi bil nadzor nad zakonitostjo delovanja agencije
               in nad splošnimi akti te agencije, zagotovljen učinkovito seveda na ta način, v
               kolikor bi imelo ministrstvo pristojnost, da akt, za katerega ocenjuje, da ni
               zakonit, zadrži. To bi bil učinkovit nadzor. Ravno tako moram v tej zvezi opozoriti
               tudi to, da ima sicer agencija zelo široka pooblastila, upoštevati je potrebno, da v
               postopku, pravnem postopku, v katerem odloča o dovoljenjih za izvajanje določenih
               storitev, odloča dokončno. Skratka, ni predvidena pritožba, o kateri bi odločalo
               ministrstvo. Dopuščen je seveda samo še upravni spor in menimo, da iz tega razloga,
               da bi seveda bila zagotovitev nadzora nad zakonitostjo s strani ministrstva, primerna
               in potrebna. Hvala.</p>
            </sp>
            <sp xml:id="SDT3-OZNP-Redna-023-2002-05-28.sp11">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še dr. Virant.</p>
            </sp>
            <sp xml:id="SDT3-OZNP-Redna-023-2002-05-28.sp12">

               <speaker>DR. GREGA VIRANT:</speaker>

               <p>Hvala. No glede tega, glede nadzora nad splošnimi akti in posamičnimi akti je treba
               pa zelo jasno povedati. Obstoječe regulaturne agencije so v področnih zakonih
               postavljene tako, da njihova funkcionalna samostojnost zajema tudi izključitev
               možnosti ministrstva, da odloča o pritožbah zoper njihove akte in možnosti
               ministrstva, da zadrži njihove predpise oziroma njihove splošne akte. To je pač tisti
               element funkcionalne samostojnosti, ki pa ga imajo regulatorji tudi v primerjalnih
               ureditvah in ki ga ohranjamo s tem zakonom za obstoječe agencije in pač za obstoječe
               agencije uvajamo samo tiste rešitve, ki ne posegajo v njihovo, res ne posegajo v
               substanco njihove samostojnosti. Tako da ta rešitev bi bila pa res
               nesprejemljiva.</p>
            </sp>
            <sp xml:id="SDT3-OZNP-Redna-023-2002-05-28.sp13">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Gospod Prijatelj.</p>
            </sp>
            <sp xml:id="SDT3-OZNP-Redna-023-2002-05-28.sp14">

               <speaker>GOSPOD PRIJATELJ:</speaker>

               <p>Jaz bi pač tukaj pripomnil, če mi pač dovolite, če bi že nadzor pri agenciji za
               telekomunikacije in poštne storitve ocenili za ustrezen glede na to kar smo slišali,
               potem seveda menimo, da je tudi ta nadzor, ki je pač opredeljen z agencijo,
               ...<stage>/Nerazumljivo./</stage>... se jih podpira, to je nadzor, nadzor  državnega zbora, več kot dosežen, tudi na vse ostale
               določbe. Torej najmanj, kar je, da plediramo, da če bo že odprt amandma, da se ti dve
               agenciji izločita, prosim, da se tudi izloči agencija za trg vrednostnih papirjev.
               Razloge za to smo pa povedali že v naših dopisih, pa tudi v vseh razpravah.</p>
               <p>Jaz bi še enkrat povedal, samo to mi dovolite, predsednik, na kratko. Zdajle sem bil
               cel teden na tej mednarodni konferenci ...<stage>/nerazumljivo/</stage>, ki združuje 170 članov, od
               tega tudi svetovno banko in mednarodni denarni sklad, in so ta načela postala načela
               svetovne organiziranosti na tem področju in tudi EU. Zakon o javnih agencijah ni
               vezan na nobeno direktivo in ni nobenega podobnega zakona v Evropi. In zdaj s takim
               zakonom posegati v neke parcialne ureditve, ki so bile že domišljene, mislim, da je
               na tak način to nedopustno. Če je karkoli narobe v zakonu o trgu vrednostnih
               papirjev, prosim, naj se to uredi tam, na podlagi poglobljene in temeljite analize.
               Hvala.</p>
            </sp>
            <sp xml:id="SDT3-OZNP-Redna-023-2002-05-28.sp15">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Če ne, sprašujem, kdo je za podporo vladnemu amandmaju, ki ga
               imate v pregledu pod številko 1 na strani 2.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Smo pri amandmaju vlade pod številko 2. Dr. Virant, želite besedo? Ne. Želi kdo drug
               razpravljati? Če ne, sprašujem, kdo je za podporo vladnemu amandmaju pod številko
               2.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da ima amandma podporo.</p>
               <p>Smo pri tretjem amandmaju vlade. Želi kdo razpravljati? Če ne, sprašujem, kdo je za
               podporo vladnem amandmaju pod številko 3.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Smo pri četrtem amandmaju vlade na 50. člen. Želi kdo razpravljati? Ne.</p>
               <p>Sprašujem, kdo je za podporo amandmaju vlade na 50. člen pod številko 4.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Potem smo pri petem amandmaju. Želi kdo razpravljati? Nihče? Ja, gospa
               Ogrinčeva.</p>
            </sp>
            <sp xml:id="SDT3-OZNP-Redna-023-2002-05-28.sp16">

               <speaker>HELENA OGRINC:</speaker>

               <p>Hvala lepa. No, to je ta predlagana sprememba, na katero je sekretariat opozoril.
               Ponovno samo povem, da sekretariat vztraja pri svoji pripombi. Hvala.</p>
            </sp>
            <sp xml:id="SDT3-OZNP-Redna-023-2002-05-28.sp17">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Če ne, sprašujem, kdo je za podporo vladnemu amandmaju pod
               številko 5?</p>
               <p>Kdo je za? <stage>(4 člani.)</stage> Je kdo proti? <stage>(2 člana.)</stage></p>
               <p>Ugotavljam, da amandma ima podporo.</p>
               <p>Potem smo pri 51. členu in amandmaju vlade. Želi kdo razpravljati? Če ne, sprašujem,
               kdo je za podporo temu amandmaju.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Ugotavljam, da ima tudi ta zadnji amandma podporo.</p>
               <p>Tako smo člene z amandmaji izčrpali.</p>
               <p>Sprašujem še, kdo je za to, da... Prosim, gospa Ogrinčeva želi besedo.</p>
            </sp>
            <sp xml:id="SDT3-OZNP-Redna-023-2002-05-28.sp18">

               <speaker>HELENA OGRINC:</speaker>

               <p>Hvala lepa,  gospod predsednik.
               Se opravičujem, vendar moram, glede na pismene pripombe, ki smo jih podali, se vrniti
               nazaj na 32. člen, na katerega je sekretariat posebej opozarjal skozi vse obravnave
               tega predloga zakona.</p>
               <p>Gre za vprašanje drugih nalog in drugih dejavnosti, ki naj bi jih javna agencija
               lahko opravljala. Tako kot je besedilo zapisano in tako kot smo opozorili, gre za
               vprašanje, kakšne bi to naloge bile oziroma dejavnosti, ki jih lahko agencija
               opravlja.</p>
               <p>V prvem odstavku je povedano, da so to lahko tudi naloge in dejavnosti, ki jih bo
               agencija lahko opravljala na osnovi ustanovitvenega akta. Torej, dana je alternativa,
               ali zakon ali ustanovitveni akt. Se pravi, ne samo z zakonom, ki bo določil namen
               ustanovitve javne agencije, ampak zgolj z ustanovitvenim aktom se lahko določi, da
               javna agencija opravlja tudi druge naloge, torej ne samo upravnih, tudi druge, in pa
               dejavnosti, ki so povezane s temeljno dejavnostjo, torej ne z namenom, temeljno
               dejavnostjo, in pa če zanje ni z zakonom predvidena druga statusna oblika. Ta določba
               je po naši oceni nejasna.</p>
               <p>Ravno tako je nejasen tretji odstavek v tem členu. Ob teh rešitvah se moram vrniti
               na sam 2. člen, ki govori o tem, kaj lahko javna agencija opravlja, katere naloge, in
               tudi imamo ta dostavek <q>"če zanje z zakonom ni predvidena druga statusna oblika"</q>.
               Menimo, da je treba to rešitev razumeti v povezavi s tretjim odstavkom, ki govori o
               tem, da mora vsaka javna agencija imeti za podlago poseben zakon. Torej, sedaj se
               samo po sebi odpira vprašanje, če mora imeti javna agencija za podlago rešitev v
               posebnem zakonu, kdaj je možna situacija, da pridemo do tega, da se javna agencija
               ustanovi, v kolikor ni z zakonom predvidena druga statusna oblika. Najbrž te možnosti
               ne bo, čim javna agencija mora imeti podlago v posebnem zakonu.</p>
               <p>Torej, na to nejasnost smo opozarjali pri 2. členu kot tudi pri 32. členu. Kakorkoli
               že gledamo ta 32. člen, in če opustimo tisti nejasni dostavek <q>"če z zakonom ni
               predvidena druga statusna oblika"</q>, menimo, da bi bilo potrebno, da se ustanovitev
               vsake javne agencije vendarle v osnovi veže na namen, zaradi katerega je
               ustanovljena. In vse tiste dodatne naloge in dejavnosti pravzaprav morajo biti
               neposredno povezane s tem namenom. Toliko, hvala lepa.</p>
            </sp>
            <sp xml:id="SDT3-OZNP-Redna-023-2002-05-28.sp19">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Tudi sam imam zapisano to in bi ob drugih členih tako ali tako odprli
               razpravo. Želi kdo besedo? Dr. Virant.</p>
            </sp>
            <sp xml:id="SDT3-OZNP-Redna-023-2002-05-28.sp20">

               <speaker>DR. GREGA VIRANT:</speaker>

               <p>Hvala. Zdaj, zakaj je potreben ta dostavek <q>"če zanje z zakonom ni predvidena druga
               statusna oblika"</q>. Tu smo želeli predvsem jasno razmejiti nekatere druge osebe javnega
               prava oziroma kar konkretno javni zavod od javne agencije. Javni  zavod je po zakonu predviden za opravljanje
               negospodarskih javnih služb na področju zdravstva, šolstva, kulture in tako namen.
               Namen javne agencije pa je med drugim, v 2. členu zapisan tudi takole: <q>"Se ustanovi
               za opravljanje regulatornih, razvojnih ali strokovnih nalog v javnem interesu."</q> Tu bi
               lahko prišlo do določenega nerazumevanja ali prepletanja, kajti končno tudi izvajanje
               zdravstvene dejavnosti je strokovna dejavnost v javnem interesu. Ampak izrecno smo
               želeli poudariti, če ni z zakonom predvidena druga statusna oblika. Torej, če je
               statusna dejavnost, kultura, šolstvo, torej vzgoja, izobraževanje, mora biti to javni
               zavod.</p>
               <p>Razmerje tega zakona do področnih zakonov. To je res. Ta zakon bo služil kot neke
               vrste merilo in metodološki pripomoček pri posameznih področnih zakonih, ki bodo
               določili podlago za ustanovitev javne agencije in namen oziroma naloge te javne
               agencije. Zato tudi tu ni moteče, da ta zakon kot sistemski zakon določa neka merila,
               ki bodo veljale za druge zakone Saj to velja praktično za cel zakon, ker vsaka javna
               agencija rabi zakonsko podlago. To je koncept, ki je bil sprejet že na samem začetku
               in ki nam preprečuje, da bi se uprava dezintegrirala preko teh javnih agencij.</p>
               <p>Kar se pa tiče nalog in dejavnosti, ta možnost, da se z ustanovitvenim aktom določi,
               katere dodatne dejavnosti javna agencija opravlja, je zapisana zaradi večje
               fleksibilnosti. Torej predstavljajte si, imeli bomo recimo agencijo za javne pravne
               evidence, ki se sedaj ustanavlja. Ta bo vodila evidenco in na tej podlagi izdajala
               podatke. To bo njena osnovna naloga, določena s področnim zakonom. Zato rabi zakonsko
               podlago. Zdaj, če bo pa zraven te podatke še kombinirala, obdelovala in jih morda po
               določeni tarifi prodajala, posredovala tudi uporabnikom ki, bi rekel niso v javnem
               sektorju, se pravi ne bo šlo direktno za javne namene, pa ni tukaj nobene ovire.
               Torej, če je ta dejavnost povezana z njenimi nalogami, zakaj ne bi tako dejavnost
               določili v ustanovitvenem aktu.</p>
               <p>Z zakonom morajo biti pa naštete vse tiste naloge, ki so oblastne, ki so upravne.
               Odločanje, vodenje, zbiranje osebnih podatkov, skratka oblastne naloge, izdajanje
               predpisov, izdajanje posamičnih aktov. Hvala.</p>
            </sp>
            <sp xml:id="SDT3-OZNP-Redna-023-2002-05-28.sp21">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Gospa Ogrinčeva.</p>
            </sp>
            <sp xml:id="SDT3-OZNP-Redna-023-2002-05-28.sp22">

               <speaker>HELENA OGRINC:</speaker>

               <p>Hvala lepa. Jaz se bom povrnila na ta 32. člen, prvi odstavek. Vendarle menim, glede
               na obrazložitev, kot je bila sedaj podana, da bi bilo potrebno tu možnost, da se z
               ustanovitvenim aktom predvidijo tudi druge naloge, ki so povezane z osnovnim namenom,
               za katerega je agencija ustanovljena, da se veže ustanovitveni akt na zakon. Tako, da
               bi se besedilo glasilo: <q>"Zakon ali ustanovitveni akt v skladu z zakonom lahko
               predvidi te dodatne naloge"</q>. Namreč, da se ne bi zgodilo, da se praktično javna
               agencija po določenem času svojega delovanja, da takorekoč spremeni osnovni namen
               svojega delovanja.</p>
               <p>Glede na  razmišljanja, ki se
               že pojavljajo v praksi, kako bi bilo možno te rešitve razumeti in razlagati, na to
               smo pa tudi opozorili. Določeni predlagatelji razumejo to rešitev, da lahko javna
               agencija poleg upravnih nalog opravlja tudi investitorske naloge in vrsto drugih
               nalog, ki so seveda predvsem pomembne za javna podjetja in pa javne sklade. Hvala
               lepa.</p>
            </sp>
            <sp xml:id="SDT3-OZNP-Redna-023-2002-05-28.sp23">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Gospa Širca.</p>
            </sp>
            <sp xml:id="SDT3-OZNP-Redna-023-2002-05-28.sp24">

               <speaker>MAJDA ŠIRCA:</speaker>

               <p>Glede na obrazložitev, ki nam jo je posredoval sekretariat oziroma to intervencijo
               moram priznati, da bi zaradi nejasnosti tak amandma podprla, nejasnosti mogoče tudi
               zaradi tega, ker nam predlagatelj pravzaprav ne pove, kaj misli potem, kaj so to
               druge dejavnosti. Lahko jih pa sami razumemo zelo široko in posegajo po tem predlogu
               širše, kot načelna opredelitev dejavnosti javna agencija seže. Tako, da bi
               predlagala, da odbor tovrsten amandma, kot je bil zdaj predlagan.</p>
            </sp>
            <sp xml:id="SDT3-OZNP-Redna-023-2002-05-28.sp25">

               <speaker>PREDSEDNIK MAKSIMILJAN LAVRINC:</speaker>

               <p>Še gospod Prijatelj.</p>
            </sp>
            <sp xml:id="SDT3-OZNP-Redna-023-2002-05-28.sp26">

               <speaker>GOSPOD PRIJATELJ:</speaker>

               <p>Gospod predsednik! Jaz bi opozoril, da so s sprejetjem 50. člena sprejete določbe,
               ki so popolnoma v nasprotju s priporočili Svetovne banke in Mednarodnega denarnega
               sklada in Evropske unije pri pregledu poslovanja Agencije za trg vrednostnih papirjev
               in pa seveda celotnega segmenta trga kapitala v Republiki Sloveniji.</p>
            </sp>
            <sp xml:id="SDT3-OZNP-Redna-023-2002-05-28.sp27">

               <speaker>PREDSEDNIK MAKSIMILJAN LAVRINC:</speaker>

               <p>Smo pri 32. in 2. členu, torej pri ostalih členih, ki niso bili zdaj amandmirani in
               diskusija o drugih členih ni mogoča.</p>
            </sp>
            <sp xml:id="SDT3-OZNP-Redna-023-2002-05-28.sp28">

               <speaker>GOSPOD PRIJATELJ:</speaker>

               <p>Hvala. Se opravičujem.</p>
            </sp>
            <sp xml:id="SDT3-OZNP-Redna-023-2002-05-28.sp29">

               <speaker>PREDSEDNIK MAKSIMILJAN LAVRINC:</speaker>

               <p>Še kdo? Dr. Virant.</p>
            </sp>
            <sp xml:id="SDT3-OZNP-Redna-023-2002-05-28.sp30">

               <speaker>DR. GREGA VIRANT:</speaker>

               <p>S sprejetjem amandmaja bi zelo zaprli krog dejavnosti, ki jih javna agencija
               opravlja. Bom poskusil ponazoriti z drugim primerom. V agenciji je skoncentrirano
               znanje na nekem strokovnem področju. Zato ni nič narobe, če se agencija ukvarja tudi
               s svetovalno dejavnostjo na svojem področju. Če bi zahtevali, da se čisto vsaka
               dejavnost javne agencije zapiše v zakon, potem bi pomenilo, da bi tudi to morali
               vsakič posebej v zakon zapisati. Zato še enkrat pravim. Mislim, da naj bodo v zakonu
               določene tiste naloge, ki so upravne naloge, ki so javna pooblastila, ta morajo biti
               v zakonu, ostala pa ne. Če si v področnem zakonu predlagatelj kdaj razlaga stvari
               drugače, torej da uporablja javno agencijo kot statusno obliko za stvari, za katere
               ni namenjena, je to problem tistega področnega zakona. Tam je treba na to opozoriti
               in povedati, da zakon o javnih agencijah v 1. členu natančno pove, za kakšne namene
               se lahko javna agencija ustanovi in da tudi pove, da se ne sme ustanoviti za naloge,
               za katere je predviden javni zavod ali pa javno podjetje. 
               </p>
            </sp>
            <sp xml:id="SDT3-OZNP-Redna-023-2002-05-28.sp31">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Gospa Ogrinčeva, lahko poveste, kako bo amandma glasil, ki ga
               predlaga gospa Majda Širca?</p>
            </sp>
            <sp xml:id="SDT3-OZNP-Redna-023-2002-05-28.sp32">

               <speaker>HELENA OGRINC:</speaker>

               <p>Prosim, če lahko na hitro predlagam.</p>
               <p>Torej menim, da bi bilo potrebno, da bi ustanovitveni akt, kot sem rekla, vezali na
               skladnost z zakonom. Tako da bi se besedilo morda glasilo takole: <q>"Zakon ali
               ustanovitveni akt v skladu z zakonom lahko določi, da javna agencija opravlja tudi
               druge naloge oziroma dejavnosti v javnem interesu, če so povezane s temeljnim
               namenom, za katerega se javna agencija ustanovi."</q></p>
            </sp>
            <sp xml:id="SDT3-OZNP-Redna-023-2002-05-28.sp33">

               <speaker>PREDSEDNIK MAKSIMILJAN LAVRINC:</speaker>

               <p>Skratka, za besedo <q>"ustanovitveni akt"</q> se doda besedi <q>"v skladu z zakonom"</q>.</p>
            </sp>
            <sp xml:id="SDT3-OZNP-Redna-023-2002-05-28.sp34">

               <speaker>HELENA OGRINC:</speaker>

               <p>Tole <q>"če z zakonom - statusna oblika"</q> bi šlo pa ven. <q>"Če so bile z osnovnim namenom"</q>
               ali pa samo <q>"z namenom, za katerega se ustanovi javna agencija"</q>.</p>
            </sp>
            <sp xml:id="SDT3-OZNP-Redna-023-2002-05-28.sp35">

               <speaker>PREDSEDNIK MAKSIMILJAN LAVRINC:</speaker>

               <p>Še gospa Irma Pavlinič Krebs.</p>
            </sp>
            <sp xml:id="SDT3-OZNP-Redna-023-2002-05-28.sp36">

               <speaker>IRMA PAVLINIČ KREBS:</speaker>

               <p>Hvala lepa, gospod predsednik. Se opravičujem, mislim, da stvari postajajo zmedene.</p>
               <p>Jaz nečesa ne razumem. Gospod Virant, vi pravite, da bi - in nesporno se zavedamo
               vsi tega dejstva, da ustava narekuje, v kolikor je agencija ustanovljena za
               opravljanje zadev javnega pomena, da se v zakonu nesporno naloge naštejejo, tudi
               obseg pooblastil, ki jih dobi agencija, in tudi druge stvari. O nalogah in
               dejavnostih, ki jih pa agencija na trgu kot gospodarska družba bi opravljala, poleg
               teh, ki jih ima kot javna pooblastila za opravljanje zadev javnega pomena, pa
               predvidevate, da jih lahko opravlja, vendar po pravilih trga in kot gospodarska
               družba. Tako je zapisano v tem zakonu, v členu 32. Ker jaz se sprašujem, zakaj
               govorite, da gre za druge naloge, ki so v javnem interesu, ker ocenjujem, da če gre
               za naloge v javnem interesu, rabimo zakon, to kar gospa Ogrinčeva pravi, in natančno
               določen obseg in tudi pooblastila.</p>
               <p>Izobraževanje na trgu, ki bi ga pa agencija tudi opravljala, ker ima znanja, gre pa
               za - ne gre za nalogo v javnem interesu, ampak za nalogo, ki jo opravlja po principih
               trga. Jaz vas razumem, da ste vi s tem mislili, in 32. člen nesporno, tako kot je
               zapisan, meša javni interes in meša naloge, ki jih agencija opravlja na trgu za svoj
               račun in v svojem imenu.</p>
               <p>Jaz bi res želela tu jasno pojasnilo, ker 2. člen je jasen - mi agencije
               ustanavljamo nesporno samo za opravljanje zadev javnega pomena.</p>
            </sp>
            <sp xml:id="SDT3-OZNP-Redna-023-2002-05-28.sp37">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Dr. Virant.</p>
            </sp>
            <sp xml:id="SDT3-OZNP-Redna-023-2002-05-28.sp38">

               <speaker>DR. GREGA VIRANT:</speaker>

               <p>Odgovor je pritrdilen. Ja, tako je mišljeno. Torej, mišljeno je, da zakon določi
               naloge, upravne naloge v javnem interesu, torej zadeve, ki so oblastnega značaja,
               vodenje upravnih postopkov, izdajanje upravnih odločb, vodenje evidenc, ki vsebujejo
               osebne podatke, izdajanje osebnih podatkov, obdelovanje osebnih podatkov, nadzorstvo
               in podobno. Dejansko pa s preostalim delom 32. člena odpiramo določeno možnost, da
               javna agencija svoje storitve tudi prodaja. Podobno kot je danes možno v javnem
               zavodu ali v kakšni drugi javno pravni obliki, seveda vedno pod kontrolo in v
               soglasju z ustanoviteljem, on je tisti, ki sprejme ustanovitveni akt, in on je tisti,
               ki bo ustanovitveni akt tudi napisal, katere dejavnosti oziroma v kakšnem obsegu se
               še lahko dodatno opravljajo.</p>
               <p>Torej, dejansko pri tem členu oziroma s tem amandmajem odločate o tem, ali bo lahko
               javna agencija poleg čistega upravnega funkcioniranja počela še kaj drugega, kar je z
               njeno dejavnostjo povezano. In ta primer je zelo dober, ali bo lahko izobraževala,
               ali bo lahko prirejala seminarje, ali bo lahko opravljala svetovalno dejavnost in
               podobno. To je bistvo tega.</p>
            </sp>
            <sp xml:id="SDT3-OZNP-Redna-023-2002-05-28.sp39">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Ne. Glasovali smo, gospa Irma, da bomo v razpravi samo enkrat, in
               še to imamo omejeno na pet minut. Izjemo delam samo pri sekretariata in pa pri
               predstavniku predlagatelja, ker gre za strokovne diskusije.</p>
               <p>Še kdo drug? Če ne, sprašujem, kdo je za to, da torej odbor vloži amandma na prvi
               odstavek 32. člena, kot je bilo povedano.</p>
               <p>Kdo je za? Gospa Ogrinčeva, prosim, če ga še enkrat lahko poveste.</p>
            </sp>
            <sp xml:id="SDT3-OZNP-Redna-023-2002-05-28.sp40">

               <speaker>HELENA OGRINC:</speaker>

               <p>Predlagala sem takole: <q>"Zakon 
               ali ustanovitveni akt v skladu z zakonom lahko določi, da javna agencija opravlja
               tudi druge naloge oziroma dejavnosti v javnem interesu, če so povezane z namenom, za
               katerega je javna agencija ustanovljena."</q></p>
            </sp>
            <sp xml:id="SDT3-OZNP-Redna-023-2002-05-28.sp41">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. To pomeni, da se vstavita dve besedi in se črta besedilo tam od vejice do
               ali. Tako bo glasil amandma potem.</p>
               <p>Sprašujem, kdor je za to, da odbor vloži takšen amandma na 32. člen, naj, prosim,
               dvigne zeleni karton.</p>
               <p>Kdo je za? <stage>(5 članov.)</stage> Je kdo proti? <stage>(3 člani.)</stage></p>
               <p>Ugotavljam, da bo odbor takšen amandma vložil.</p>
               <p>Je še kakšen člen, ki bi koga posebej zanimal od tistih, h katerim amandmaji niso
               bili vloženi? Ne.</p>
               <p>Potem predlagam, da odbor sprejme še sklep, da predlaga državnemu zboru Republike
               Slovenije, da zakon o javnih agencijah v tretji obravnavi sprejme, skupaj z
               amandmaji, ki jih je podprl oziroma vložil sam.</p>
               <p>Kdo je za takšen predlog sklepa? Hvala lepa. Je kdo proti? Ugotavljam, da ne.</p>
               <p>Kdo bi se prostovoljno javil za poročevalca? Lahko koga določimo? Ne moremo?
               Poročilo je vedno napisano, ja. Gospod Barovič bo poročevalec za to točko. Hvala lepa
               za prijaznost.</p>
               <p>No, in potem smo pri <title>ZAKONU O INŠPEKCIJSKEM NADZORU, TRETJA OBRAVNAVA.</title>
               </p>            
               <p>Poleg gradiva, torej pregleda amandmajev, imate še amandma LDS, ki ima identičen
               tekst, kot sem ga jaz želel predlagati odboru, in seveda se bomo opredeljevali samo o
               podpori oziroma nepodpori.</p>
               <p>Najprej bom dal besedo predlagatelju.</p>
            </sp>
            <sp xml:id="SDT3-OZNP-Redna-023-2002-05-28.sp42">

               <speaker>DR. GREGA VIRANT:</speaker>

               <p>Gospod predsednik, pravzaprav ni kaj dosti povedati.</p>
               <p>Zakon je pripravljen za tretjo obravnavo, tako da so vneseni amandmaji iz druge
               obravnave. Predlagatelj je predlagal samo nekaj redakcijskih amandmajev še dodatno,
               nič vsebinskega.</p>
            </sp>
            <sp xml:id="SDT3-OZNP-Redna-023-2002-05-28.sp43">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še sekretariat je prosil za besedo.</p>
            </sp>
            <sp xml:id="SDT3-OZNP-Redna-023-2002-05-28.sp44">

               <speaker>GOSPA_____:</speaker>

               <p>Hvala lepa za besedo. Tudi sekretariat se bo omejil na krajšo obrazložitev.</p>
               <p>Pripombo smo dali k 8. členu, in sicer ponavljamo pripombo že iz prejšnjih dveh
               obravnav predloga zakona, in sicer na tisti del, ki se nanaša na organiziranje
               inšpekcijske službe v okviru organa v sestavi.</p>
               <p>Razloge, zakaj sekretariat ne soglaša s takšno organizacijo, smo že navedli tako v
               prvem kot  v drugem našem
               mnenju.</p>
               <p>Opozarjamo pa na to, da je vloga inšpektorja oziroma inšpekcijskih služb specifična
               vloga in da zato ne bi smela biti po našem mnenju organizirana v okviru organa v
               sestavi, ker je sicer vpeta tako organizacijsko kot materialno in pa na podlagi,
               odločanje postaja problematično v takem primeru.</p>
               <p>V zvezi z 11. členom opozarjamo predvsem na, pri ustanavljanju inšpekcijskega sveta
               na njegovo vlogo, da odloči o oblikovanju skupin inšpektorjev. Predlagatelj je
               verjetno mislim v tem primeru, da gre za odločitev, da se bo takšna skupina
               ustanovila. Vendar iz dikcije izhaja kot da on poimensko določa skupine
               inšpektorjev.</p>
               <p>To pa seveda sodi v oblastno funkcijo. In sicer spada to v pristojnost posameznih
               resorjev oziroma posameznih ministrov.</p>
               <p>Redakcijske pripombe se nanašajo še na 11. člen, na 12. člen in pa na 29. člen. Gre
               namreč za obojespolno uporabo tako moške kot ženske oblike. In v enem primeru je pač
               odveč, v drugem pa manjka. Tako da bo sekretariat ob ustreznem pooblastilu te napake
               sam odpravil.</p>
               <p>Pri 29. členu pa opozarjamo na nejasno dikcijo. Pri, v primeru ko inšpektor opravlja
               posamezna dejanja v odsotnosti posameznih udeležencev. Namreč pri tem, da je treba
               zagotoviti prisotnost podjetnika posameznika je verjetno prišlo do redakcijske
               napake. Namreč ta njegova obvezna prisotnost je izpadla. Tako, da je zdaj zajeta
               samoprisotnost zastopnika ali pooblaščenca, ni pa nikjer podjetnika posameznika.</p>
               <p>Nekoliko pomislekov smo imeli tudi okoli vročanja zapisnika vsakemu od zaposlenih.
               Zakon o splošnem upravnem postopku namreč takšno odločitev sicer omogoča, vendar pa
               je vprašanje izvedljivosti v primeru, da je med zaposlenimi tudi nekdo, ki pač ne
               želi, da se opravi zadeva tako kot je potrebno. In ta zapisnik zadrži. Govorim, gre
               samo za vprašljivost glede izvrševanja te obveznosti.</p>
               <p>V zvezi s predlagano rešitvijo iz četrtega odstavka. Pa opozarjamo na to, da gre za
               vročitev poziva, da se izjasni zavezanec o nekaterih navedbah. Pri tem ni jasno. Ali
               gre za navedbe iz zapisnika, kjer ni bil navzoč ali pa gre za posebne zahteve
               inšpektorja, o kateri se mora izjasniti zavezanec. Namreč problematično je iz našega
               vidika predvsem tega, da je sankcionirana ta molčečnost zavezanca. Tako, da bi s
               strani predlagatelja kazalo to pojasniti dodatno.</p>
               <p>Drugih pripomb zaenkrat k predlogu zakona kakršen je pred nami, nima sekretariat.
               Vendar pa mislimo, da je vseeno potrebno opozoriti še na rešitev, ki je bila sprejeta
               v preteklem tednu. In sicer na določbo, prehodno določbo, kjer smo inšpekcijske
               službe umestili v upravne enote. Glede tega je seveda nekoliko, trenutno pravzaprav
               ne bo prišlo do problema, ker se to zgodi šele po treh letih. Po treh letih seveda bo
               pa prišlo in nastaja seveda vprašanje ali bomo, bo potrebno spremeniti ta zakon o
               inšpekcijskem nadzoru ali pa bo potrebno kako drugače zadevo rešiti. Namreč v kolikor so inšpekcije umeščene v
               upravne enote, je to organ, ki odloča na prvi stopnji. Inšpektorji imajo sicer
               posebno vlogo. So samostojni pri svojem odločanju, vendar pa na, glede na svojo
               umeščenost v upravno enoto, odločajo tako na prvi stopnji Po določbah, splošnih
               določbah zakona, predloga zakona o upravi v, inštančno odločanje, prevzame organ v
               sestavi. To se pravi, inšpektorat, ki je ustanovljen na tem področju, ne pa
               ministrstvo, tako kot je bilo do zdaj zagotovljeno.</p>
               <p>Z dikcijo, kakršna je bila tudi predlagana, smo sprejeli rešitev, da se prevzamejo
               naloge izpostave. Ponovno bi opozorila, da je, da so naloge izpostave pri inšpekcijah
               nekoliko drugačne kot so pri drugih. Gre za inšpekcijske naloge v tem primeru in
               drugih nalog pravzaprav razen enega administratorja, v tem primeru ni.</p>
               <p>Zaenkrat bo predlagatelj moral pojasniti kako si to vlogo teh inšpekcij predstavlja.
               In se v končni fazi odločati ali bo spreminjal po treh letih zakon o inšpekcijskem
               nadzoru ali bomo s kakšno drugačno ureditvijo v tem zakonu ali pa zakon o upravi
               rešili zadevo. Hvala lepa.</p>
            </sp>
            <sp xml:id="SDT3-OZNP-Redna-023-2002-05-28.sp45">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Možna je tudi seveda tretja pot. To pa je, da bo državni zbor odločil
               drugače kot je odločil ta odbor in ne bo treba nobenega zakona popravljati. Torej
               mislim, da je bil predstavnik predlagatelja izzvan, da pove nekaj besed glede
               pomislekov še, ki so ostali. Dr. Virant ima besedo.</p>
            </sp>
            <sp xml:id="SDT3-OZNP-Redna-023-2002-05-28.sp46">

               <speaker>DR. GREGA VIRANT:</speaker>

               <p>Hvala. Bi šel kar po vrsti, po pripombah. Nekatere se nam zdijo utemeljene, druge
               ne. Glede pripombe k 8. členu, nato sem odgovarjal že v drugem branju. Torej pušča se
               možnost, da inšpekcija deluje tudi v organu v sestavi, ki ni inšpektorat. Imamo
               namreč primere, ko je dejansko inšpekcijski nadzor zelo tesno povezan z drugimi
               upravnimi nalogami in takorekoč neločljiv. In bi delali organizacijsko nasilje, če bi
               ga odrezali. Tako na primer na področju davčne inšpekcije.</p>
               <p>Strinjamo se s pripombo k 11. členu, glede koordinacije, glede inšpekcijskega sveta.
               Torej, da bi se namesto določbe, da inšpekcijski svet odloča o ustanovitvi skupnih
               skupin zapisalo, da predlaga ustanovitev skupnih skupin inšpekcijskega nadzora. Kajti
               končna odločitev je vedno v rokah posameznih predstojnikov.</p>
               <p>Enako velja za redakcijsko pripombo k 12. členu. Nadomestiti vodja inšpekcije z
               direktor inšpekcije. Strinjamo se tudi s pripombo k 29. členu, kje bi bilo mogoče
               problem rešiti tako, da bi v drugem odstavku čisto na koncu besede <q>"zastopnika
               oziroma pooblaščenca zavezanca"</q> nadomestili z besedilom <q>"teh oseb"</q>. Torej ni potrebna
               navzočnost teh oseb.</p>
               <p>Kar se tiče drugega odstavka 29. člena. To je tisto, ko inšpektor pred izdajo
               odločbe pozove zavezanca, da se izjavi o okoliščinah in tako naprej, če ni bil sam
               udeležen v postopku, lahko, pardon, to je poziv inšpektorja po tretjem odstavku
               zavezancu, da naj da pojasnila in izjave v zvezi s predmetom nadzora. Ta je čisto
               neodvisen od tistega poziva iz tretjega odstavka. Torej kadarkoli med postopkom, če
               zavezanca samega, torej direktorja ali pa samostojnega podjetnika ni v postopku,
               ampak namesto njega neka njegova odgovorna oseba, lahko inšpektor zahteva, da se
               zavezanec sam izjasni o določenih zadevah.</p>
               <p>Torej 29. člen je v tem delu po našem mnenju korekten. Glede enakovredne uporabe ženske in moške oblike
               samostalnikov, pa menimo, da bi bilo mogoče zadevo rešiti na redakcijski način z neko
               generalno določbo, torej da bi lahko sekretariat uredil to sam. Hvala.</p>
            </sp>
            <sp xml:id="SDT3-OZNP-Redna-023-2002-05-28.sp47">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? V kolikor ne, bomo šli lepo po vrsti. Jaz upam, da je moja
               strokovna pomoč amandmaje, ki bi jih vložil odbor k 11., 12. in 29. členu. Prosim.
               Dr. Virant pravi, da še ni končal.</p>
            </sp>
            <sp xml:id="SDT3-OZNP-Redna-023-2002-05-28.sp48">

               <speaker>DR. GREGA VIRANT:</speaker>

               <p>Se opravičujem, pozabil sem na eno bistveno vprašanje. Glede prenosa inšpekcijskih
               nalog na upravne enote. Tukaj predlagatelj težko najde ustrezno rešitev v zakonu o
               inšpekcijskem nadzoru, ker se sam z rešitvijo ne strinja. In dejansko, s tem bodo
               težave.</p>
            </sp>
            <sp xml:id="SDT3-OZNP-Redna-023-2002-05-28.sp49">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Šli bomo lepo po vrsti po členih, ki so amandmirani. Najprej smo pri 3.
               členu. Na ta člen je predlagan amandma vlade. Želi kdo besedo? V kolikor ne,
               sprašujem, kdo je za podporo temu amandmaju vlade? Hvala lepa. Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Gospo Zlatko prosim, da nese Kremžarju zeleni listič. Drugič poglejte, če se nam
               pridruži kakšen poslanec, da se to samo stori.</p>
               <p>K 10. členu sem najprej skušal razmišljati o tem, da bi predlagal odboru, naj
               sprejme amandma. Gre za notranji nadzor, po vzoru kot ga ima policija in kot ga ima
               davkarija, pa so mi kolegi v LDS pomagali tako, da je poslanska skupina vložila
               amandma k 10. členu. Dobili ste ga na mizo. Govori pa takole: <q>"Glavni inšpektor
               oziroma predstojnik organa v sestavi ministrstva iz tretjega odstavka 8. člena mora
               zagotiviti notranji nadzor nad zakonitostjo in učinkovitostjo delovanja inšpekcije. V
               okviru notranjega nadzora mora inšpekcija odgovarjati na prijave, nepravilnosti pri
               delu inšpekcij oziroma na pripombe, predloge in kritike v zvezi z njenim delom."</q> Želi
               kdo besedo? Gospod Vučko.</p>
            </sp>
            <sp xml:id="SDT3-OZNP-Redna-023-2002-05-28.sp50">

               <speaker>DUŠAN VUČKO:</speaker>

               <p>Meni se zdi ta del, predvsem prvi del, ki določa in posebej poudarja predstojnika
               organa v sestavi ministrstva, ki v obstoječem besedilu ni posebej izpostavljen, ker
               govori samo o glavnem inšpektorju, čeprav v 8. členu, tretji odstavek ostaja tudi ta,
               da lahko inšpekcija deluje v organu v sestavi.  V tem delu se mi zdi predlog smiseln. Medtem ko pa ta
               drugi del, da mora zagotoviti notranji nadzor pa mislim, da 10. člen to tudi vsebuje,
               saj piše, da glavni inšpektor v okviru svojih pooblastil odgovarja za zakonitost,
               kakovost in učinkovitost dela inšpekcije. Se pravi, kako pa če za to odgovarja, mora
               seveda delo inšpektorjev pač kontrolirati v smislu, kot je tudi napisano <q>"nad
               zakonitostjo in učinkovitostjo dela inšpekcije"</q>.</p>
               <p>Drugi stavek tega predloga se mi pa zdi, da spada v neko splošno načelo javnosti
               dela, ker <q>"prijavi nepravilnosti pri delu inšpekcije oziroma pripombe, predloge in
               kritike v zvezi z njenim delovanjem"</q>. To pa seveda podrazumeva tudi odgovorno delo
               nekega uslužbenca, posebno tistega, ki je predstojnik organa, da se ve da na kritike,
               gre za čisto poslovanje s strankami oziroma neko javnost dela, kako komunikacija v
               sodobni upravi deluje. Tako, da posebej poudarjati to še v nekem novem odstavku se
               meni ne zdi potrebno. Bi bilo pa potrebno dopolniti ta člen s tem odstavkom oziroma
               <q>"predstojnik organa v sestavi ministrstva"</q>, ki je pa v obstoječem 10. členu
               odpadel.</p>
            </sp>
            <sp xml:id="SDT3-OZNP-Redna-023-2002-05-28.sp51">

               <speaker>PREDSEDNIK MAKSIMILJAN LAVRINC:</speaker>

               <p>Če mi dovolite, bom pojasnil kot pobudnik ali pa pobornik za ta amandma. Gre za to,
               da imajo inšpektorji javna pooblastila, tako kot denimo policisti, dacarji in drugi
               in da je pri tem seveda možna tudi šikanozna raba teh pooblastil. Zato sem ocenjeval,
               da bi podobno, kot ima neki posebno strokovno službo tako policija, kot davkarija, ki
               kontrolirajo delo policistov na eni strani ali pa denimo davčnih inšpektorjev, da bi
               ljudem dali možnost in neko upanje, da se bo o tovrstnih zadevah tudi nekdo posebej
               pozabaval. Namreč ni mogoče pričakovati, da bo glavni inšpektor odgovarjal in pa sam
               presojal ali pa kontroliral, ali so vsi postopki korektni. Tudi ni mogoče
               pričakovati, da bi v okviru disciplinskih postopkov potem te stvari mirno
               ugotavljali. Možne so tudi prijave, ki ne stojijo. Zato se mi je zdelo, da bi znotraj
               posamezne inšpekcije moral biti nekdo neko koordinativno telo, ki te stvari spremlja,
               pregleduje in navsezdnje lahko tudi potem z nekim splošnim navodilom pomaga, da se v
               podobnih primerih ne dogajajo takšne stvari. Iz dosedanjega življenja me stvari
               prepričujejo, da bi nekdo moral biti tudi, ki bi kontroliral, ne samo v tem smislu,
               kot to vodi in predstavlja in odgovarja zakonitost glavni inšpektor, temveč neka
               skupina posebnih strokovnjakov, ki se na to posebej razumejo. Še kdo? V kolikor ne,
               sprašujem kdo je za podporo takšnemu amandmaju. Ne moremo odločati. Počakali bomo, da
               se nam še eden pridruži.</p>
               <p><stage type="time">(Seja je bila prekinjena ob 13.03 uri.)</stage>
               </p>
               <stage type="time">(Seja se je nadaljevala ob 13.05 uri.)</stage>
            </sp>
            <sp xml:id="SDT3-OZNP-Redna-023-2002-05-28.sp52">

               <speaker>PREDSEDNIK MAKSIMILJAN LAVRINC:</speaker>

               <p>Gospe in gospodje! Najmanj, kar lahko naredim je to, da sejo prekinem. Ampak
               poglejte, danes je seja državnega zbora in bom rekel, da izražam svoje ogorčenje nad
               pomanjkljivo prisotnostjo. Od 22 nas je zdaj tukaj 11. Komaj polovica. Nekateri nas
               zelo poredko obiščejo. Dokler se stvari v tej hiši ne bodo spremenile zato, da bodo
               za to tudi kaznovani oziroma udarjeni po žepu, se bojim, da situacija ne bo nič
               boljša. Veste pa, da so vse te točke na seji državnega zbora. Hvala gospodu Petanu,
               ker nam je omogočil, da lahko nadaljujemo, kot vedno.</p>
               <p>Sprašujem, kdor je za podporo amandmaju, ki ga predlaga LDS, naj prosim dvigne tale
               zeleni karton. Dr. Virant, ali bi vi še želeli razpravljati? Prosim.</p>
            </sp>
            <sp xml:id="SDT3-OZNP-Redna-023-2002-05-28.sp53">

               <speaker>DR. GREGA VIRANT:</speaker>

               <p>Dve besedi. Strinjam se s tistimi, ki pravijo, da je takšen interni nadzor z drugimi
               določbami že zagotovljen. Torej po eni strani, da imamo tisto določbo zakona o
               državni upravi, ki pravi, da je država dolžna odgovarjati na pripombe, kritike in
               tako naprej in da imamo to odgovornost predstojnika za nadzor nad zakonitostjo
               določen v zakonu o inšpekcijskem nadzoru. Strah, ki je lahko upravičen tukaj je, da
               bi se to razumelo tako, da je treba samo za te namene ustanavljati neke nove službe
               in da bi kdo s tem členom mahal kot argument za povečanje kadrovskeganačrta.</p>
            </sp>
            <sp xml:id="SDT3-OZNP-Redna-023-2002-05-28.sp54">

               <speaker>PREDSEDNIK MAKSIMILJAN LAVRINC:</speaker>

               <p>Povsem razumljivo stališče predlagatelja. Sprašujem
                  kdo je za podporo amandmaju LDS-a, naj prosim dvigne tale zeleni karton. Hvala lepa.
               Je kdo proti?</p>
               <p>Ugotavljam, da amandma nima podpore.</p>
               <p>Smo pri 11. členu in pa pri opombi sekretariata, ki meni, da bi odbor moral vložiti
               amandma tako, da bi glasil: V tretjem odstavku se beseda <q>"odloča"</q> nadomesti z besedo
               <q>"predlaga"</q>. In to bi bil amandma redakcijske narave. <stage>(Glas iz ozadja.)</stage> Sem prav
               povzel razmislek sekretariata? Jaz bi vas prosil gospa, če nam kar pomagate povedati,
               kako se bo amandma odbora glasil.</p>
            </sp>
            <sp xml:id="SDT3-OZNP-Redna-023-2002-05-28.sp55">

               <speaker>GOSPA ________:</speaker>

               <p>Besedne zveze <q>"odloči o oblikovanju"</q> se nadomesti z besedno zvezo <q>"predlaga oblikovanje skupin
               inšpektorjev"</q>.</p>
            </sp>
            <sp xml:id="SDT3-OZNP-Redna-023-2002-05-28.sp56">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? V kolikor ne, dajem takšen amandma odbora na glasovanje.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Smo pri manjši zagati pri 12. členu, kjer bi tudi prišli do... <stage>(Medsebojno
               pogovarjanje.)</stage> Želi kdo razpravljati? V kolikor ne sprašujem,
               kdo je za to, da odbor vloži takšen redakcijski amandma na 12 člen? Hvala lepa. Je
               kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Sedaj smo pri 13. členu, kjer imamo amandma vlade. Želi kdo o njem razpravljati? V
               kolikor ne, sprašujem kdo je za podporo? Spet smo nesklepčni. Hvala lepa. Počakati
               moramo z glasovanjem. Za 5 minut prekinjam sejo.</p>
               <p><stage type="time">(Seja je bila prekinjena ob 13.10 uri.)</stage>
               </p>
               <stage type="time">(Seja se je nadaljevala ob 13.21 uri.)</stage>
            </sp>
            <sp xml:id="SDT3-OZNP-Redna-023-2002-05-28.sp57">

               <speaker>PREDSEDNIK MAKSIMILJAN LAVRINC:</speaker>

               <p>Ugotavljam, da smo sklepčni.</p>
               <p>Predlagam, da opravimo še glasovanje o redakcijskem amandmaju odbora, ki je nastal
               na podlagi opozorila sekretariata, k 12. členu. Diskusija je bila zaključena,
               glasovanje prekinjeno, ker smo bili nesklepčni.</p>
               <p>Kdo je za podporo takšnemu amandmaju? Hvala lepa. Je kdo proti? <stage>(Nihče.)</stage></p>
               <p>Ugotavljam, da bo takšen amandma oblikovan tudi tekstovno in da ga bomo dobili v
               poročilu.</p>
               <p>Smo pri 29. členu - pardon, pri 17. členu smo. Tu imamo dva amandmaja vlade. Želi
               kdo razpravljati? Če ne, sprašujem, kdo je za podporo prvemu amandmaju.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Ugotavljam, da ima amandma vlade podporo.</p>
               <p>In še drugi amandma k 17. členu. Želi kdo razpravljati? Ne.</p>
               <p>Kdo je za podporo? Hvala lepa. Je kdo proti? <stage>(Nihče.)</stage></p>
               <p>Ugotavljam, da je amandma dobil podporo.</p>
               <p>Smo pri 29. členu in najprej pri amandmaju vlade. Želi kdo o njem razpravljati? V
               kolikor ne, dajem na glasovanje ta amandma.</p>
               <p>Kdo je za? Hvala lepa. Je kdo proti? Ugotavljam, da ne.</p>
               <p>Amandma je dobil podporo.</p>
               <p>Smo pri redakcijskem amandmaju odbora na ta člen. To pa je, da, kot smo rekli, peti
               odstavek postane drugi odstavek, v novem tretjem pa se besedilo <q>"zastopnika oziroma
               pooblaščenca zavezanca"</q> črta in se nadomesti z besedilom <q>"teh oseb"</q>. To je
               redakcijski amandma odbora, ki je nastal na podlagi opozorila sekretariata in ga je
               podprl tudi predlagatelj. Želi kdo razpravljati? Ne želi.</p>
               <p>Sprašujem, kdo je za takšen amandma odbora? Hvala lepa. Je kdo proti? <stage>(Nihče.)</stage></p>
               <p>No, in potem smo pri 33. členu in amandmaju vlade na ta člen. Želi kdo razpravljati?
               Ne želi.</p>
               <p>Dajem na glasovanje podporo.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Ugotavljam, da je amandma dobil podporo.</p>
               <p>In potem smo pri 46. členu in amandmaju vlade na ta člen. Želi kdo razpravljati? V
               kolikor ne... A, se opravičujem, 38. je po pregledu prej, ja. Želi kdo o 38. členu
               oziroma amandmaju nanj razpravljati? Ne.</p>
               <p>Sprašujem, kdo je za podporo vladnemu amandmaju? Hvala.</p>
               <p>Ugotavljam, da ima podporo. Je kdo proti? <stage>(Nihče.)</stage></p>
               <p>No, in sedaj smo pa res pri 46. členu in amandmaju vlade. Želi kdo razpravljati?
               Ne.</p>
               <p>Sprašujem, kdo je za podporo? Hvala. Je kdo proti? <stage>(Nihče.)</stage></p>
               <p>Ugotavljam, da ima tudi ta vladni amandma podporo.</p>
               <p>Tako smo amandmaje po pregledu in nekaj novih naših sprejeli.</p>
               <p>Predlagal bom še, v dogovoru s predlagateljem, dodaten sklep.</p>
               <p>Torej, najprej bomo sprejeli sklep, da predlagamo državnemu zboru, naj zakon o
               inšpekcijskem nadzoru  tretja
               obravnava, skupaj z amandmaji vlade, ki jih je podprl odbor, in pa amandmaji odbora
               sprejme. To bo prvi sklep.</p>
               <p>Kdo je za takšen predlog sklepa odbora? Hvala lepa. Je kdo proti? <stage>(Nihče.)</stage></p>
               <p>In predlagal bom še dodaten sklep, kot sem napovedal, v soglasju s predlagateljem,
               da naj državni zbor pooblasti sekretariat za zakonodajo in pravne zadeve, da glede na
               obsežno oziroma na obširno zakonsko besedilo v sodelovanju s predlagateljem pripravi
               oziroma opravi natančno jezikovno in pravno redakcijo končnega besedila zakona o
               inšpekcijskem nadzoru <stage>(tu gre tudi za žensko in moško obliko, ki je bila
               izpostavljena, in pa še nekaj drugih zadev, skloni in tako dalje)</stage>. Želi kdo
               razpravljati? Ne.</p>
               <p>Sprašujem, kdo je za takšen predlog sklepa? Hvala lepa. Je kdo proti? <stage>(Nihče.)</stage></p>
               <p>Ugotavljam, da je tudi ta dodaten sklep sprejet.</p>
               <p>Sprašujem, kdo se prostovoljno javi za poročevalca zakona o inšpekcijskem nadzoru?
               Ali lahko določimo enega od podpredsednikov. Da ne bo grdo, bi predlagal tu prisotno
               podpredsednico, gospo Majdo Potrata.</p>
               <p>Kdo je za takšen predlog? Ugotavljam, da večina. Hvala lepa.</p>
               <p>In tako smo zakon o inšpekcijskem nadzoru končali, 4. točko.</p>
               <p>Sedaj je tako, pred nami sta še dva zakona, en je <title>ZAKON O JAVNIH USLUŽBENCIH</title>
               in k temu zakonu smo povabili tudi predstavnike narodnostnih skupnosti, ker so imeli
               nekaj malega pomislekov k enemu od členov. Upam, da bomo uspeli opraviti tudi to
               obravnavo.</p>
               <p>Najprej vabim k besedi predlagatelja. <stage>(Hvala lepa za pomoč in dober dan novim.)</stage></p>
            </sp>
            <sp xml:id="SDT3-OZNP-Redna-023-2002-05-28.sp58">

               <speaker>DR. GREGA VIRANT:</speaker>

               <p>Ali lahko?</p>
            </sp>
            <sp xml:id="SDT3-OZNP-Redna-023-2002-05-28.sp59">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Tako kot jaz ste verjetno dobili tudi vi danes na mizo nov pregled
               amandmajev in še nekaj predlogov za amandmaje s strani policijskega sindikata in pa
               sindikata državnih in družbenih organov.</p>
               <p>K besedi vabim predstavnika predlagatelja. Dr. Virant ima besedo.</p>
            </sp>
            <sp xml:id="SDT3-OZNP-Redna-023-2002-05-28.sp60">

               <speaker>DR. GREGA VIRANT:</speaker>

               <p>Hvala lepa. Zakon je pripravljen za tretje branje, upoštevaje amandmaje, ki so bili
               sprejeti v drugem branju.</p>
               <p>Poleg tega je dodanih še nekaj amandmajev predlagatelja. In sicer se ti amandmaji
               nanašajo, prvič, na uporabo oziroma na pogoj znanja jezika narodnosti, italijanskega
               oziroma madžarskega jezika, na dvojezičnih območjih. Gre za, po predlagateljevem
               mnenju, nekoliko boljše besedilo, kot je bilo besedilo amandmaja, sprejetega v drugem
               branju. O tem verjetno nekoliko več kasneje.</p>
               <p>Drugič, nekoliko jasneje je urejen postopek izbire, postopek javnega natečaja za
               uradnike na najvišjih položajih, to je v 63. členu.</p>
               <p>Posebej bi opozoril na amandma k 100. členu, ki je doslej govoril samo o
               nezdružljivosti opravljanja druge  dejavnosti za službo v upravi, sedaj pa je ta člen nekoliko razširjen,
               zato je tudi naslov razširjen, dodan je konflikt interesov in so potem tu urejene
               določene situacije, ko nastane konflikt interesov. Kaj to pomeni. Ko nastane
               situacija, kjer objektivne okoliščine zbujajo dvom o nepristranskosti oziroma
               objektivnosti uradnika.</p>
               <p>Ostale amandmaje pa lahko potem, pa bom seveda potem po potrebi vsakega posebej
               obrazložil. Hvala.</p>
            </sp>
            <sp xml:id="SDT3-OZNP-Redna-023-2002-05-28.sp61">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. K besedi vabim predstavnico sekretariata. Gospa Gorec ima besedo.</p>
            </sp>
            <sp xml:id="SDT3-OZNP-Redna-023-2002-05-28.sp62">

               <speaker>GOSPA GOREC:</speaker>

               <p>Hvala lepa gospod predsednik. V prvem delu svojega mnenja je predlagatelj opozoril na
               nekatere napake, ki so verjetno zgolj redakcijskega značaja, namreč napačno je
               vstavljena številka petintrideset, eno sklicevanje na 79. člen je napačno po našem
               mnenju in bi moral biti 78. člen, tako da predlagam, da bi se to v redakciji
               popravilo. Sekretariat v tem svojem mnenju opozarja obenem na amandmaje kot na člene,
               tako da bi zaradi lažjega razumevanja tudi sledili temu vrstnemu redu. Tako najprej
               opozarjamo k amandmaju k 63. členu. Če se spomnite obravnave, druge obravnave
               predloga zakona, je imel sekretariat pripombo glede odločanja z upravno odločbo
               takrat, kadar se izbira kandidata za najbolj odgovorna delovna mesta. Predlagatelj je
               v tretji obravnavi ponovno vgradil izdajo pravne odločbe v naslovni člen, pri tem pa
               opozarjamo v tej fazi na neusklajenost z določbo zadnjega odstavka 65. člena. V členu
               namreč je dopuščena, pritožba ni dopuščena in je možen le upravni spor, v členu samem
               pa se navaja tako pritožba kot sklep. Opozarjamo, da sklepa s predlogom zakona ni
               predvidenega, tako da bo treba dopolniti ali 65., brisati sklep iz 65. člena ali pa
               dopolniti sklep v 63. členu. V naslednjem odstavku seveda opozarjamo le na
               nedoslednost pri obrazložitvi k amandmaju in pa na sam amandma.</p>
               <p>V zvezi s 100. členom, amandmajem k 100. členu je že predlagatelj sam pojasnil, da
               gre za nekatere novosti, da je člen s tem amandmajem precej razširjen, sekretariat
               pri tem seveda opozarja na širino oziroma na krog oseb, ki je pri tem zajet. Namreč,
               po našem mnenju gre ta krog zelo široko in bi bilo koristno razmišljati ponovno okoli
               te širine.</p>
               <p>V nadaljevanju pa opozarjamo še na smiselnost zadnjega odstavka. No nekoliko
               komičnosti še ob tem, namreč mora biti ustvarjen le vtis, da ne gre za pristranost.
               Predlagamo, da bi se te ...<stage>/Nerazumljivo./</stage>... samo da se vtis ustvarja, je nekoliko
               neprimeren izraz, ampak mora res isti za vzrok, da se takšna pristranost oziroma
               neobjektivnost odstrani.</p>
               <p>Opozarjamo obenem seveda tudi na inštitut izločitve, ki je predviden v zakonu o
               splošnem upravnem postopku. Pri amandmaju k 120. členu gre le za redakcijsko pripombo in sicer je bila v eni
               od preteklih obravnav črtana iz besedila predloga zakona beseda <q>"neposredno"</q>. S
               skupinskim amandmaje, z amandmajem k 120. členu pa je ponovno vključena ta beseda v
               besedilo. Sekretariat se sprašuje, ali je zadeva bila zavestno vnesena, se pravi
               beseda neposredno vnesena zavestno, ali gre samo za redakcijsko napako.</p>
               <p>V nadaljevanju je tudi napačno sklicevanje na četrti in na peti odstavek in ne na
               četrti, kot bi bilo pravilno, verjetno je pa to nastalo zaradi predlaganega
               preštevilčenja odstavkov, kar bo seveda v redakciji možno popraviti.</p>
               <p>Pri 183. členu smo v pretekli obravnavi združevali vsebino dveh členov. Pri tem je
               prišlo do napake tako, da je izpadla alinea z vsebino: sklene pogodbo o zaposlitvi z
               nezakonito vsebino. Sekretariat predlaga, da se napaka sanira tako, da se sprejme, da
               odbor sprejme amandma in sicer, da se glasi takole: v 183. členu se doda nova 8.
               točka, ki se glasi: sklene pogodbo o zaposlitvi z nezakonito vsebino.</p>
               <p>K 191. členu pa ima sekretariat prav tako nekatere pomisleke in sicer predvsem v
               povezavi z vsebino iz 77. člena zakona o državni upravi. Tam je namreč generalno
               klavzulo predvideno prenehanje z dnem uveljavitve zakona o državni upravi predvideno
               prenehanje veljavnosti vseh določb, ki se nanašajo na organe v sestavi. Ti organi po
               zakonu o državni upravi nadaljujejo z delom do sprejema uredbe iz 21. člena zakona o
               državni upravi. V tem zakonu pa je predvideno, da mandat predstojnikom traja še eno
               leto po uveljavitvi tega zakona. Napak do možnih nejasnosti, oziroma do nejasnosti
               statusa teh predstojnikov bi lahko prišlo v primeru, da je sprejeta uredba iz 21.
               člena zakona o državni upravi pred enim letom. Dikcija namreč pravi, najkasneje eno
               leto po, to pomeni tudi en mesec takoj po uveljavitvi zakona ali pa točno eno leto po
               uveljavitvi. Seveda pa v tem primeru pride do nejasnega položaja teh predstojnikov.
               Mandat njim je zagotovljen z zakonom o javnih uslužbencev še eno leto, v primeru, da
               se organ z uredbo oblikuje en mesec po uveljavitvi zakona pa seveda je potrebno
               imenovati vršilca dolžnosti,tako da bi s strani vlade kazalo te določbe še enkrat
               proučiti in mogoče predlagati ustrezno rešitev. Hvala lepa.</p>
            </sp>
            <sp xml:id="SDT3-OZNP-Redna-023-2002-05-28.sp63">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospe Gorčevi. Domnevam, da bo torej predstavnik predlagatelja pojasnil,
               kaj je tisto, kar je sprejemljivo zanj.
               </p>
            </sp>
            <sp xml:id="SDT3-OZNP-Redna-023-2002-05-28.sp64">

               <speaker>DR. GREGA VIRANT:</speaker>

               <p>Hvala. No, v veliki večini te pripombe sekretariata predstavljajo izboljšavo
               zakonskega besedila. Govorim o teh redakcijskih, torej številčenje 35. in 36. člen.
               To velja za 63. člen, velja za 120. in za 183.</p>
               <p>Kar se tiče 191. člena. Torej zdaj pa k vsebinskim pripombam. Glede 191. člena je
               treba ločiti dve stvari, glede usode predstojnikov organov v sestavi. Ena stvar se
               zgodi z morebitno ukinitvijo organa v sestavi. To se bo zgodilo z vladno uredbo iz
               21. člena zakona o državni upravi. Torej, če imamo danes 50 in toliko organov v
               sestavi in jih bomo imeli po novem 10 ali 15 manj, potem bo to pomenilo 10 do 15
               položaj, tovrstnih položaj manj. In tam gre seveda za organizacijsko posledico.
               Preprosto, če organizacije ni več, potem tudi tega delovnega mesta ni več. To je ena
               sprememba.</p>
               <p>Druga sprememba, ki se tiče predstojnikov organa v sestavi pa velja za tiste, ki
               bodo to ostali. Ta sprememba je pa v tem, da se jim status spreminja. Iz
               funkcionarskega v status državnega uradnika. Seveda je to mogoče samo v primeru,
               torej prvič, mogoče samo v primeru, da izpolnjuje predpisane pogoje za to delovno
               mesto. Ker vemo, da za funkcionarje, danes za te položaje niso predpisani nobeni
               pogoji, če izpolnjuje pogoje zato, potem bo ostal na tem mestu, vendar kot vršilec
               dolžnosti do izvedbe natečajnega postopka po zakonu o javnih uslužbencih.</p>
               <p>Se pravi, če poenostavim. Šef organa v sestavi, ki ohranja svoj obstoj, ostaja z
               dnem začetka uporabe zakona o javnih uslužbencih na tem položaju, vendar ne več kot
               funkcionar, ampak kot državni uradnik. V vmesnem času bo seveda treba urediti tudi
               plače v skladu z zakonom o sistemu plač v javnem sektorju z vladno uredbo in ostaja
               na tem mestu kot v.d., do takrat ko se torej njegovpredstojnik, se pravi v tem
               primeru minister, odloči, da bo speljal natečajni postopek po zakonu o javnih
               uslužbencih. Zato pa je postavljen nekoliko daljši rok. To je eno leto po
               konstituiranju vlade po prvih volitvah, po začetku uporabe tega zakona.</p>
               <p>In še k 100. členu. Glede formulacije o nepristranskosti, pristranskosti oziroma
               neobjektivnosti se strinjam, da velja tisto redakcijsko popraviti. Glede širine in
               trdote te določbe pa od nje ne odstopamo. Torej glede na pojave tovrstnih poslov, ki
               se sklepajo med, torej med predstojniki organov in podjetji, ki so v delni ali v
               celotni lasti njihovih sorodnikov, menimo, da je potrebno postaviti trde omejitve.
               Pri čemer bi pa posebej opozoril, da te omejitve že danes obstajajo po zakonu o
               nezdružljivosti javnefunkcije. Ne pozabiti, da so danes ti direktorji vladnih služb
               in organov v sestavi, ki bodo v bodoče imeli status uradnika, državni funkcionarji.
               In da za njih veljajo te omejitve, ki so pa še hujše. Funkcionar, podjetje, v katerem
               ima funkcionar ali njegov zakonec delež, ne sme poslovati, ne samo s tistim organom,
               v katerem je ta funkcionar, ampak kar nasploh z državnimi organi.</p>
               <p>Tako, da mi po eni strani to omejitev zožujemo, na tisti del, kjer res lahko pride
               do konflikta interesov. Torej tam, kjer sem na tem vodstvenem položaju, lahko vplivam
               na odločitve, po drugi strani pa razširjamo krog tistih, na katere se prepoved
               nanaša. Res je, tudi na sorodnike v stranski črti do tretjega kolena oziroma, če sem
               konkreten, na  strice in
               nečake, če sem konkreten.</p>
               <p>Mislim, da sem na vse pripombe odgovoril.</p>
            </sp>
            <sp xml:id="SDT3-OZNP-Redna-023-2002-05-28.sp65">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, dr. Virantu. Še gospa Gorčeva bi.</p>
            </sp>
            <sp xml:id="SDT3-OZNP-Redna-023-2002-05-28.sp66">

               <speaker>ALENKA GOREC:</speaker>

               <p>Hvala lepa. No, če se jaz kar povrnem k prvemu amandmaju. In sicer k 63. členu. K
               temu amandmaju verjetno ne bo mogoče redakcijsko kaj narediti. Namreč gre za to, da
               je predvidena tako sklep kot odločba, medtem ko v 65., v 63. členu je samo odločba.
               Gre pa verjetno za to, da se izbranemu kandidatu oziroma predlaganemu kandidatu izdaj
               odločba, vsem ostalim, ki pa niso izbrani pa sklep.</p>
               <p>Medtem ko to v 65. členu ni predvideno oziroma v 65. členu je sklep predviden, v 63.
               pa samo odločba. In je treba to dvoje med seboj uskladiti. Kar pa v redakciji ne bo
               šlo. Hvala lepa.</p>
            </sp>
            <sp xml:id="SDT3-OZNP-Redna-023-2002-05-28.sp67">

               <speaker>DR. GREGA VIRANT:</speaker>

               <p>Mislim, da se stvar lahko, torej da se razume na tak način. Natečajni postopek je
               urejen, ne samo v 63. členu, to je samo ta posebni javni natečaj, ampak je postopek
               urejen v 61. členu, pa v 62. členu, pa v 64. členu in tam je jasno rečeno, da se
               drugim kandidatom vroči sklep, da niso bili izbrani.</p>
               <p>Menimo, da je to, seveda se lahko smiselno, da se mora smiselno uporabljati tudi za
               ta poseben natečajni postopek. To je jasno. In poleg tega, saj ni moteče, če tam
               piše, da zoper odločbo ali sklep ni dovoljena pritožba, tudi v resnici tega sklepa ne
               bi bilo, če zoper njega ni dovoljena pritožba, to ne povzroči nobene škode. Ampak
               dejansko sklep obstaja. Sklep bo vročen vsem tistim, ki ne bodo izbrani. Izbranemu bo
               vročena odločba, neizbranemu pa sklep.</p>
               <p>In ne zoper eno, ne zoper drugo ni pritožbe, kadar gre za poseben natečajni
               postopek.</p>
            </sp>
            <sp xml:id="SDT3-OZNP-Redna-023-2002-05-28.sp68">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, dr. Virantu. Sicer bomo šli tako kot po običaju. Vendar sprašujem, glede
               na to, da sta, da so med nami tudi predstavniki narodnostne skupnosti, ki so posebej
               zainteresirani za člen 17 in člen 79 in za uveljavitev, torej glede samega amandmaja
               vlade oziroma sedanjega teksta, mi pa nismo sklepčni, torej ne moremo odločati, da bi
               po vrsti prišli do tja. Sprašujem, ali je kakšno nasprotovanje, da danes opravimo
               razpravo o teh dveh členih. V kolikor ni, bi predlagal, da opravimo razpravo o 17.
               členu in 19. členu, pardon, 79. členu. Saj, prvič sem povedal pravilno. K besedi se
               je javila gospa Marika Pozsonec.</p>
            </sp>
            <sp xml:id="SDT3-OZNP-Redna-023-2002-05-28.sp69">

               <speaker>MARIA POZSONEC:</speaker>

               <p>Hvala lepa, gospod predsednik in hvala lepa tudi za to, da ste pozvali naše
               predstavnike narodnosti za to sejo. Jaz bi samo to povedala, da smo kot
               zainteresirano delovno telo, komisija za narodnosti, v komisijah za narodnosti
               obravnavali amandmaje vlade in smo tudi glasovali o njih. Mi smo bili sklepčni in smo
               jih zavrnili.</p>
               <p>Kajti smatramo, da te amandmaje pravzaprav znižujejo zakonsko in ustavna določila in
               znižujejo tudi to, kar smo imeli do zdaj. Ker do zdaj smo imeli takšno rešitev. Berem
               iz dosedanjega veljavnega zakona o delavcih v državnih organih. In piše, da na
               območjih, na katerih je določena enakopravnost italijanskega oziroma madžarskega
               jezika, pa tudi jezikov teh narodnosti, torej aktivno znanje slovenskega jezika in na
               območjih na katerih je določena enakopravnost italijanskega oziroma madžarskega
               jezika, pa tudi jezikov te narodnosti.</p>
               <p>Menimo, da s sistemizacijo določeno nekaj delovnih mest ne bo, se ne bo uresničilo
               enakopravnost jezika. Govorili smo tudi o tistih dobrih namenih, kaj je nam
               zagarantiral gospod predsednik države pri osamosvojitvi, da dosedanje pravice ne
               morejo biti znižane samo nam, ...<stage>/nerazumljivo./</stage> ... In s temi amandmaji pa so močno,
               močno znižane. Pravzaprav ni mogoče izvesti enakopravnost jezika.</p>
               <p>Sicer pa, torej smo zavrnili amandmaje, sicer pa predlagam, da predstavniki
               narodnosti naj povedo svoje mnenje.</p>
            </sp>
            <sp xml:id="SDT3-OZNP-Redna-023-2002-05-28.sp70">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še gospod Roberto Battelli, ki nima pravice glasovati, ima pa pravico
               razpravljati. Samo Marika, lepo vas prosim, če ugasnete. Hvala lepa. Vse v redu.
               Gospod Battelli.</p>
            </sp>
            <sp xml:id="SDT3-OZNP-Redna-023-2002-05-28.sp71">

               <speaker>ROBERTO BATTELLI:</speaker>

               <p>Lepa hvala, gospod predsednik, ker mi dajete možnost, da govorim. Bom poskusil
               strniti, biti najbolj sintetičen kar je možno, glede razlogov zakaj je komisija za
               narodni skupnosti zavrnila amandma vlade na 17. člen.</p>
               <p>Namreč sedanja dikcija, ki je bila z veliko večino sprejeta v državnem zboru
               strnjeno govori o tem, da po zakonu je  je potrebno znanje tudi jezikov narodnih skupnosti. Predlagani
               amandma pa govori o tem, da zakon prepusti sistematizaciji določanje ustreznosti
               števila tistih javnih uslužbencev poenostavljam, ki naj znajo tudi ta jezik. Mi se
               zavedamo, da kakorkoli že, bo sistemizacija ta, ki bo določala ta delovna mesta,
               vendar sedanja dikcija jasneje zavezuje organe in javne službe, da tako
               sistematizacijo dejansko uredijo na podlagi zakona. Na ta način je pravna varnost in,
               kako bi rekel pritožbeni nivo državljana bolje zagotovljen, kot pa če prepustimo
               celotno materijo na nivo sistematizacije, ki najdoloči ustreznost števila teh
               profilov, da tako rečem. To ne pomeni, da zahtevamo, da vsi profili znajo tudi jezik,
               kar bi sicer lahko bilo možno interpretirati tudi glede na 11. člen ustave in tudi
               glede na ratificirano evropsko listino o manjšinskih jezikih. Ampak menimo, da je
               dosedanja dikcija bolj skladna z ustavo in z zakonodajo, ki je sedaj v veljavi.
               Predlagani amandma po našem mnenju ogroža amandma, ki je sedaj v veljavi. Ali na
               primer, lahko se znajdemo v situaciji, ko bodo na istem področju uprave ali javnih
               služb sistematizacije drugačne. Lahko se znajdemo v situaciji, ko bo z izgovorom
               pomanjkanja na primer finančnih sredstev, to kar je zdaj zagotovljeno da poenostavim,
               na vseh šalterjih neke upravne enote bilo zreducirano na en šalter, kar menimo, da so
               lahko normalne posledice intepretacije potem glede na določeno avtonomijo, ki jo
               imajo in organi in javne službe, interpretacije dikcije, kot jo predlaga vlada v
               svojem amandmaju.</p>
               <p>Glede na to, da po našem mnenju amandma vlade lahko povzroči večje težave, kot jih
               namerava rešiti, menimo da je bolje ostati v dikciji, kot je bila sprejeta v drugem
               branju. Hvala lepa.</p>
            </sp>
            <sp xml:id="SDT3-OZNP-Redna-023-2002-05-28.sp72">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Battelliju. K besedi se je javil gospod Barovič.</p>
            </sp>
            <sp xml:id="SDT3-OZNP-Redna-023-2002-05-28.sp73">

               <speaker>BOGDAN BAROVIČ:</speaker>

               <p>Hvala lepa. Jaz sem z zanimivostjo prisluhnil obrazložitvam  svojih dveh spoštovanih poslanskih kolegov.
               Vendarle bom prosil mogoče še vlado za pojasnitev, jaz bom pa povedal še svoje
               razumevanje. Jaz mislim, da sta tako 17. člen v tem branju, kot predlog vlade in pa
               79. člen popolnoma primerna. Da ne bi zavlačeval, da ne bi iskal primerjave z
               nekaterih členov predlog zakona o rabi slovenskega jezika kot uradnega jezika. Če jaz
               prav razumem, seveda me bodo kolegi popravili pomeni, da vsebina, ki jo kolega
               zagovarjata pomeni, da je v neki celici, govorim o celici, neki enoti, da ne bom
               uporabljal drugih izrazov, potrebno znanje na dvojezičnem področju, torej vseh, ki
               delajo v tisti celici, na madžarskem dvojezičnem območju madžarsko, italijanskem
               italijansko, amandma vlade pa, da pač ustrezno število delovnih mest, ki je potrebno
               zato, da del te celice obvlada dvojezični jezik. Če jaz prav razumem, gre za celoto
               ali del. V tem primeru sam, čeprav danes o tem ne bomo odločali, ker nismo sklepčni.
               Sam ocenjujem, da so amandmaji vlade k 17. in 79. členu, če prav razmišljam,
               popolnoma primerni in bom zanje glasoval. Hvala.</p>
            </sp>
            <sp xml:id="SDT3-OZNP-Redna-023-2002-05-28.sp74">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Geza Džuban.</p>
            </sp>
            <sp xml:id="SDT3-OZNP-Redna-023-2002-05-28.sp75">

               <speaker>GEZA DŽUBAN:</speaker>

               <p>Hvala lepa, gospod predsednik. Jaz nadomeščam, na hodniku so me ustavili, da bi šel
               pokriti kolegico Irmo Pavlinič in nisem namenoma tukaj, da ne bi bilo nesporazumov,
               kot je pri tej točki očitno že bil. Povsem so razmere drugačne, ko govorimo o
               območjih na področju Lendave ali Murske Sobote ali Nove Gorice, Kopra in tako dalje.
               Meni je bistveni problem v tem. Če govorimo o tem, da ohranimo pravice na dosedanjem
               nivoju, potem do nobene rešitve nimam nobenega pomisleka. Tudi tiste, ki je bila
               sprejeta, ne do te vladne, ki je pred nami. Problem se papojavlja vedno in znova
               zadnjič in danes, da ne vemo natančno, kaj posledično pomenijo rešitve. Zadnjič smo
               očitno različno brali in razumeli tekst, ki je bil predlagan s strani poslanskih
               kolegov, gospe Pozsonceve in Batellija. Očitno danes ne vemo natančno, kaj posledično
               pomenijo rešitve, ki jih predlaga vlada, ker očitno gre za razliko, ko govorimo o
               območjih, ali pa sistemiziranih delovnih mestih. Verjetno bi kazalo razjasniti, danes
               verjetno ne bo več šlo, tudi je morda dobro, da o rešitvah ne bomo glasovali, ampak
               da se usedemo in simuliramo, kako bi posledično izgledalo pri eni ali pri drugi
               rešitvi. Da ponovim. Če je tako, kot dosedaj, potem verjetno ne bi smelo biti kakšnih
               problemov. Če se pa zgodi to, kar sem jaz zadnjič drugače razumel, ko sem rekel, ali
               to pomeni da na sedanjih delovnih mestih ni potrebno znanje teh jezikov, potem je
               lahko problem, da ne bi vnesli na razpoloženje med ljudi. Če pa to ni res in da ta
               vladni predlog zadržuje nivo pravic, potem pa to moramo videti in temu primerno
               rešitev sprejeti. Hvala lepa.</p>
            </sp>
            <sp xml:id="SDT3-OZNP-Redna-023-2002-05-28.sp76">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. K besedi sta javljena še kolega Kremžar in pa gospa Marika Pozsonec,
               ampak jo bosta dobila jutri ob 9.00 uri. Za danes pa sejo zaključujem. Ob 14.00 je
               namreč seja državnega zbora.</p>
               <stage type="time">(Seja je bila končana 28. maja 2002 ob 13.55 uri.)</stage>
            </sp>
         </div>
      </body>
   </text>
</TEI>
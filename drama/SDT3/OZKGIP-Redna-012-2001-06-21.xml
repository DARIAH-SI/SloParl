<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZKGIP-Redna-012-2001-06-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DC8556E577D9E2C1C1256A6B0045D0F6</idno>
               <idno type="custom" subtype="day">8CE02A4EEF89939DC1256A72002CA90D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=8CE02A4EEF89939DC1256A72002CA90D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZKGIP-Redna-012-2001-06-21.OZKGIP" n="012">
               <name>Redna</name>
               <date when="2001-06-21"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZKGIP-Redna-012-2001-06-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZKGIP-Redna-012-2001-06-21.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="session">12. seja</stage>
            <stage type="date">(21. junij 2001)</stage>
            <stage type="chairman"> Sejo je vodil mag. Janez Kramberger, predsednik odbora.</stage>
            <stage type="time"> Seja se je pričela ob 8.43 uri.</stage>


            <sp xml:id="SDT3-OZKGIP-Redna-012-2001-06-21.sp1">

               <speaker>PREDSEDNIK MAG. JANEZ KRAMBERGER:</speaker>

               <p>Spoštovane kolegice in kolegi! Začenjamo 12. sejo odbora državnega zbora Republike
               Slovenije za kmetijstvo, gozdarstvo in prehrano.</p>
               <p>S sklicem te seje ste dobili dnevni red z dvema točkama, in sicer: potrditev
               zapisnikov 10. seje in 8. izredne seje odbora in kot 2. točko predlog zakona o
               ratifikaciji večletnega sporazuma o financiranju med komisijo Evropske skupnosti in v
               imenu Evropske skupnosti in vlado Republike Slovenije.</p>
               <p>Ali ima kdo kakšen dodaten predlog k predlaganemu dnevnemu redu? Ugotavljam, da ni
               dodatnih predlogov, zato štejem, da je dnevni red sprejet.</p>
               <p>Uvodoma želim pozdraviti vabljene na sejo, in sicer predstavnike ministrstva za
               zunanje zadeve in predstavnike ministrstva za kmetijstvo, gozdarstvo in prehrano ter
               predstavnike kmetijsko-gozdarske zbornice in predstavnice in predstavnika medijev.</p>
               <p>Za to sejo se je opravičil kolega Andrej Fabjan. Za druge pa nismo prejeli
               opravičil.</p>
               <p>Tako prehajamo na <title>1. TOČKO DNEVNEGA REDA - POTRDITEV OSNUTKOV ZAPISNIKOV.</title>
               </p>
               <p>Zapisniki so bili objavljeni v naši računalniški mreži Lotus Notes v državnem zboru.</p>
               <p>Ali ima kdo kakšne pripombe k zapisniku 10. seje? Ugotavljam, da ni pripomb.</p>
               <p>Lahko glasujemo o zapisniku 10. seje?</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Zapisnik je sprejet.</p>
               <p>Dajem v razpravo zapisnik 8. izredne seje odbora. Želi kdo razpravljati? Ugotavljam,
               da ne.</p>
               <p>Dajem na glasovanje zapisnik.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O RATIFIKACIJI VEČLETNEGA
                  SPORAZUMA O FINANCIRANJU MED KOMISIJO EVROPSKE SKUPNOSTI V IMENU EVROPSKE SKUPNOSTI
               IN VLADO REPUBLIKE SLOVENIJE.</title>
               </p>
               <p>Predlog ratifikacije je bil objavljen v Poročevalcu številka 49 letošnjega leta.</p>
               <p>S sklicem te seje ste dobili tudi dopis odbora državnega zbora za zunanjo politiko,
               v katerem nas prosijo oziroma naprošajo, da bi se priglasili kot zainteresirano
               delovno telo na to temo.<stage type="mag">(Nadaljevanje)</stage> Preden
               dam besedo predstavnikom vlade želim povedati, da sem kot predsednik odbora zasledil
               v Poročevalcu ta predlog oziroma to uredbo oziroma predlog zakona in seveda v tistem
               trenutku pač nisem ocenil, da bi to obravnavali kot zainteresirano delovno telo, iz
               preprostega razloga, ker ta zadeva se je v našem državnem zboru pojavila - že
               pravzaprav najmanj tri leta govorimo o tem Sapardu, in sem vzel, da je ta stvar
               toliko jasna in pričakovana v našem državnem zboru in tudi na vladi, da je to
               pravzaprav formalnost. Ampak očitno so nastali zapleti, tudi proceduralne narave, za
               katere - torej na nivoju ministrstva za zunanje zadeve oziroma vlade. Mislim pa, da
               ne bo nič škodilo, če mi to obravnavamo tudi kot zainteresirano delovno telo.</p>
               <p>Zato bi najprej predlagal, če želi predstavnik ministrstva za zunanje zadeve besedo,
               nato bom pa dal besedo predstavnikom ministrstva za kmetijstvo, gozdarstvo in
               prehrano. Ali želite, gospod Smole, besedo?</p>
            </sp>
            <sp xml:id="SDT3-OZKGIP-Redna-012-2001-06-21.sp2">

               <speaker>GOSPOD SMOLE:</speaker>

               <p>Samo na kratko, gospod predsednik.</p>
               <p>V gradivu je pismo predsednika odbora za zunanjo politiko, kjer opozarja na kršitev
               postopka sklepanja takšnega sporazuma.</p>
               <p>V zvezi s tem bi povedal, da si zunanje ministrstvo in tudi vlada obetata večjo
               disciplino z novim zakonom o zunanjih zadevah, kjer se po novem daje soglasje
               ministrstva k sklepanju mednarodnih pogodb, ne samo mnenje, kar bo dajalo kasneje
               tudi možnosti za kasnejše intervencije in opozorila, v kolikor postopki ne bi tekli
               tako, kot so predpisani.</p>
               <p>Po drugi strani je res, da sporazum v bistvu ne prejudicira že sprejetih odločitev
               Slovenije za vključevanje v program Sapard. Vemo, da je komisija Evropske unije
               oziroma Evropska unija ta program sprejela leta 1999, ga ponudila državam
               kandidatkam, desetim kandidatkam za vključitev v Unijo; med njimi je tudi Slovenija,
               ki je to pomoč sprejela. Vlada je leta 2000 sprejela načrt razvoja podeželja v letih
               2000-2006, sprejela to ponujeno pomoč.</p>
               <p>Znesek je komisija odobrila oziroma Evropska unija po kriterijih, ki jih je
               sprejela. Sporazum je pač formalizacija že prej sprejetih odločitev, tako da ne
               pomeni prejudiciranja teh odločitev. Je pa seveda potreben zato, da se stvari pravno
               uredijo in da lahko začne pomoč pritekati in da se program realizira. Hvala lepa.
           </p>
            </sp>
            <sp xml:id="SDT3-OZKGIP-Redna-012-2001-06-21.sp3">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, gospod Smole. Torej, sporazum je bil podpisan letošnjega marca, podpisala sta
               ga član evropske komisije, gospod Franz Fischler, in naš minister mag. Franc But.</p>
               <p>Sedaj dajem besedo gospe Jani <stage type="mag">(nadaljevanje)</stage> Sem mislil, da bi dali dami najprej prednost. Če bi šli pa po
               hierarhiji, bi bil pa gospod Dušan Vujadinovič. Prej bi pa prosil, da naj on
               spregovori. Izvolite.</p>
            </sp>
            <sp xml:id="SDT3-OZKGIP-Redna-012-2001-06-21.sp4">

               <speaker>DUŠAN VUJADINOVIČ:</speaker>

               <p>Hvala lepa. Najprej mogoče glede teh proceduralnih zapletov. Mi smo mislili, da bo
               vlada tista, ki bo ratificirala tale zakon. Takšno je bilo tudi mnenje službe vlade
               za evropske zadeve in službe vlade za zakonodajo. To je bila, bi rekel razlika, dočim
               ministrstvo za zunanje zadeve je ves čas imelo svoje mnenje. Na koncu se je
               izrkistaliziralo, da je prava pot, ki jo moramo ubrati, bi rekel ratifikacija v
               državnem zboru. In da temu ustrezamo smo danes tudi tukaj.</p>
               <p>Glede vsebine tega sporazuma, povedano je bilo, da je bil pač podpisan 5. marca,
               opredeljuje, v bistvu zavezuje Slovenijo, da tekom sedmih let oziroma do članstva v
               Evropski uniji sofinancira približno v deležu ene tretjine pri vseh projektih, ki se
               pač financirajo. Tako, da smo v letošnjem letu planirali skupno 323 milijonov
               slovenskih tolarjev. In na drugi strani imamo 1 milijardo 200 in še nekaj evropskih
               sredstev v celoti. Ker se nam, bi rekel zadeva zavlačuje z tako imenovano
               akrediticijo plačilne agencije, torej kam naj bi ta plačila šla, smo ocenili, da ne
               bomo mogli v letošnjem letu koristiti celotnega zneska, se pravi 6,4 4 ali 5 milijona
               Eurov. Odločili smo se, da planiramo porabo samo polovice tega zneska. Se pravi, v
               primeru Evropske unije je to 658 milijonov in naš delež, pač polovica tega, 323
               milijonov tolarjev.</p>
               <p>Druge stvari glede vsebine, ne vem, jaz bi rekel, da je zadeva zelo tehnična. Vsako
               leto se pa sprejmejo letni finančni sporazumi oziroma letni sporazumi o financiranju,
               ki potem precizirajo za vsako leto posebej, koliko denarja bo vsaka stran prispevala.
               No in za naslednje leto, se pravi 2002, planiramo da bomo imeli okli 1,8 milijarde
               slovenskih tolarjev evropskega denarja in 0,9 milijarde tolarjev naš delež. Se pravi,
               ena tretjina v primerjavi z dvema tretjinama. Toliko</p>
            </sp>
            <sp xml:id="SDT3-OZKGIP-Redna-012-2001-06-21.sp5">

               <speaker>PREDSEDNIK MAG. JANEZ KRAMBERGER:</speaker>

               <p>V letošnjem proračunu so zagotovljena ta sredstva? Kot pravite, 323 milijonov za
               naslednje, proračun bo pač to obveza nekoliko višja, ker bo pač ta sporazum veljal
               celo leto.</p>
            </sp>
            <sp xml:id="SDT3-OZKGIP-Redna-012-2001-06-21.sp6">

               <speaker>DUŠAN VUJADINOVIČ:</speaker>

               <p>Nekoliko višje. Točno vemo, koliko višja. Protivrednost 6,445 milijonov Eurov z
               evropske strani plus ta polovica, ki smo jo prinesli v naslednje leto. Če skupaj
               seštejemo, je to približno 1 milijarda 800, z naše strani 0,9 milijarde slovenskih
               tolarjev. Hvala.</p>
            </sp>
            <sp xml:id="SDT3-OZKGIP-Redna-012-2001-06-21.sp7">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Gospa Jana Erjavec želi besedo. Prosim.</p>
            </sp>
            <sp xml:id="SDT3-OZKGIP-Redna-012-2001-06-21.sp8">

               <speaker>JANA ERJAVEC:</speaker>

               <p>Mogoče samo kot dopolnilo. <stage type="mag">(nadaljevanje)</stage>
               Letni finančni sporazum poleg višine sredstev s strani Evropske unije določa tudi
               čas, ko mi lahko koristimo ta sredstva po določenem letnem finančnem sporazumu. Za
               leto 2000 je trenutno komisija potrdila, da se sredstva lahko koristijo s finančnega
               sporazuma leta 2000 do konca leta 2002, s tem, da so že pobude držav kandidatk, da se
               to koriščenje sredstev podaljša na konec leta 2003 zaradi zapletov oziroma postopkov
               akreditacije v državah kandidatkah. Tako, da bi bilo prenapeto v našem proračunskem
               letu, ko bi začeli koristiti sredstva Sapart<stage>(?)</stage>, planirati 100% koriščenje sredstev v
               enem letu. Poleg tega so večinoma projekti investicijske narave večletni projekti,
               tako da črpanje sredstev po pogodbi tudi ni možno, v recimo polovici leta.</p>
            </sp>
            <sp xml:id="SDT3-OZKGIP-Redna-012-2001-06-21.sp9">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa gospa Erjavčeva. Besedo dajem kolegicam in kolegom poslancem, če želijo
               razpravljati. Kdo želi? Gospod kolega Franc Sušnik.</p>
            </sp>
            <sp xml:id="SDT3-OZKGIP-Redna-012-2001-06-21.sp10">

               <speaker>FRANC SUŠNIK:</speaker>

               <p>Jaz sem prebral tole pismo, ki ga je gospod Jelko Kacin naslovil na predsednika
               našega odbora za kmetijstvo. In tu notri ekslicitno stoji, da so predstavniki Vlade
               Republike Slovenije pojasnili, da je v letošnjem letu zagotovljena približno polovica
               potrebnih finančnih sredstev. Kaj je zdaj s tem? Vi zagotavljate da je vse pokrito.
               Namreč, jaz se bojim, da bo, kot še v marsikaterem primeru, ko so na drugi strani
               zagotovljena evropska sredstva, Slovenija oziroma vlada pa potem ne zagotovi lastne
               udeležbe, padel kakšen denar v vodo oziroma, kot je že padel v vodo, to je bolj
               pravilno. Kaj je zdaj na tem?</p>
            </sp>
            <sp xml:id="SDT3-OZKGIP-Redna-012-2001-06-21.sp11">

               <speaker>PREDSEDNIK MAG. JANEZ KRAMBERGER:</speaker>

               <p>Bo gospod Vujadinovič odgovoril? Prosim.</p>
            </sp>
            <sp xml:id="SDT3-OZKGIP-Redna-012-2001-06-21.sp12">

               <speaker>DUŠAN VUJADINOVIČ:</speaker>

               <p>Povedali smo, da je možno prenašati ta sredstva. In sicer sredstva, ki naj bi
               koristili v lanskem letu, leta 2000, lahko prenesemo do konca leta 2002. Pobuda je
               bila povedana, da zaradi dolgotrajnega postopka pri akreditaciji je predlog številnih
               držav kandidatk, da bi podaljšali celo do 2003, ker piše, da niso zagotovljena
               sredstva. Oziroma, zagotovili smo polovico sredstev, ker smo planirali da je to neka
               realna poraba. Drugo polovico smo prenesli v naslednje leto. Zato sem rekel, da ne bo
               denarja z evropske strani samo 1,2 milijarde slovenskih tolarjev, ampak 1,8. Se
               pravi, teh 600 evropskih prenašamo v naslednje leto, prav tako naši. Ni naš delež
               samo 600 milijonov, ampak je 0,9 milijarde. Gre v bistvu za ta prenos, ker planiramo,
               vidimo, bi rekel zaradi akreditacije same, da ne bomo mogli v letošnjem letu
               celotnega zneska, ki bi ga lahko koristili. Imamo pa možnost prenašanja. Torej smo se
               odločili za to.</p>
            </sp>
            <sp xml:id="SDT3-OZKGIP-Redna-012-2001-06-21.sp13">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Besedo dajem kolegu Slavku Soku. Prosim.</p>
            </sp>
            <sp xml:id="SDT3-OZKGIP-Redna-012-2001-06-21.sp14">

               <speaker>ALOJZ SOK:</speaker>

               <p>Hvala za besedo predsedujoči. Torej, jaz bi poleg tega, kar je bilo omenjeno v zvezi
               s sredstvi rad <stage type="mag">(Nadaljevanje)</stage> vprašal
               predvsem predstavnike ministrstva za kmetijstvo ali ima ministrstvo za kmetijstvo v
               tem trenutku kvalificirane uradnike, torej stroko za izvajanje tega programa oziroma
               sporazuma. Zanima me, ali ima pripravljene postopke za ustanovitev agencije sapart,
               ta bo imela v skladu s tem sporazumom velike pristojnosti, velika pooblastila, med
               drugim v tem sporazumu piše, da bo skrbela za izplačevanje plačil. Pri nas vemo, da
               izplačevanje plačil v tem trenutku izvaja ministrstvo za finance in da na področju
               kmetijstva prihaja do velikih zaostankov v izplačevanju teh subvencij. Torej po tem
               sporazumu je, mislim da na strani 25 določeno, da komisija ne bo prej odobrila
               sredstev, preden ne bodo javni organi Republike Slovenije poravnali svojih
               obveznosti.</p>
               <p>Torej jaz dobivam s strani ljudi, kmetov podatke, da so lani novembra recimo,
               nazadnje ... en takšen dopis, lani novembra je dal vlogo, letos je konec junija, pa
               še vedno ni dobil subvencije za prodano živino. Torej, če bo šlo v tem programu za
               takšne zaostanke, potem se bojim, če bo ta program v zvezi s tem sporazumom dejansko
               realiziran tako kot komisija pričakuje od Republike Slovenije.</p>
               <p>Potem je na strani 41 določeno, da se morajo vloge pravočasno reševati. Malo prej
               sem omenil, da pri nas se vloge ne rešujejo tudi po par mesecev. Torej zanima me, če
               je ministrstvo za kmetijstvo na to zadevo dovolj dobro pripravljeno, da bo drugače
               obravnavalo te zadeve. Drugo, kar me zanima je, ali imamo pripravljene programe, ali
               bojo ti programi šele začeli nastajati, ko bo sporazum podpisan, kajti sporazum traja
               samo do vstopa v Evropsko unijo, se pravi morda štiri leta, mogoče kaj več, ne vemo
               točno koliko in do takrat bi mogli maksimalno, se pravi te strukturne podpore tudi
               izkoristiti.</p>
               <p>Na sam sporazum tak kot je zapisan, pa imam dve pripombi. Prva je ta, v sporazumu je
               iz programa sapart izključen nakup zemlje. Potem pa na 54. strani pravi, da so
               programi po tem sporazumu namenjeni, da bi dosegli trajnostno prilagoditev
               kmetijskega sektorja. Torej pri nas bi morali izhajati iz tega, da smo pač, imamo
               takšno posestno strukturo in če hočemo našekmete usposobiti za vstop v Evropsko
               unijo, potem bi jim predvsem mogli pomagati pri tem, da bi lahko povečali kmetijske
               površine. In kje dobiti denar, če ne čez to. Jaz mislim, da bi se morali pogajalci s
               komisijo izpogajati, da bi nakup zemlje, v našemprimeru šel v to. Ker drugače je
               seveda s štirimi, petimi hektarji, koliko imamo povprečno po kmetiji, je nemogoče
               pričakovati eno uspešno vključitev kmetijstva v Evropsko unijo. Ne vem, verjetno je
               to komisija vztrajala, da nakup zemlje ne, ampak jaz sprašujem, če bi bilo možno za
               Slovenijo pač doseči neki drugačni dogovor.</p>
               <p>Še ena zadeva, ki me je zmotila, je na strani 6 in sicer piše, da vsa sporočila med
               komisijo in pa Republiko Slovenijo potekajo v angleškem jeziku. In sprašujem ali to
               pomeni, da bo potrebno vse investicijske projekte prevajati v angleščino in jih potem
               pošiljati, no sprašujem, ker tako kot je zapisano, bi lahko to pomenilo in če bi to
               pomenilo to, potem mislim, da bi šli ogromni stroški samo za ta namen in bi malo tega
               denarja dejansko ostalo za sam razvoj. Hvala lepa.</p>
            </sp>
            <sp xml:id="SDT3-OZKGIP-Redna-012-2001-06-21.sp15">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Sok. Besedo dajem kolegu Franciju Rokavcu.<stage type="mag"/>
               </p>
            </sp>
            <sp xml:id="SDT3-OZKGIP-Redna-012-2001-06-21.sp16">

               <speaker>FRANCI ROKAVEC:</speaker>

               <p>Hvala za besedo gospod predsednik. Najprej bi samo proceduralno vprašal. Namreč tudi
               te pripombe, ki so bile, saj so bile vmesne, ampak dejansko ratifikacija mednarodnega
               sporazuma, omenjali, parlament ratificira mednarodno pogodbo ali jo ne ratificira. Se
               pravi spreminjati je ne more drugače, če se za to ne,pač dogovorita obdedve strani.
               Tako da dejansko tukaj lahko samo verjetno v tem trenutku je odločitev parlamenta ali
               bo dal zeleno luč za ratifikacijo ali ne. S tega vidika bi bilo verjetno zelo slabo,
               če jo ne bi dal, ker dejansko so pomanjkljivosti, ampak potrebno je sedaj verjetno
               angažirati vse silne napore, da bi za te programe, za te namene, ki so opredeljeni v
               tem predlogu zakona o ratifikaciji, kar se tiče tudi pridobitve sredstev Sapard,
               verjetno maksimalno izkoristili.</p>
               <p>Imam pa drugo vprašanje. Namreč vprašanje, ki se na nek način že več kot leto in pol
               vrti v javnosti. Namreč že za proračun leta 2000 je državni zbor namenjal določena
               sredstva, ki bodo s strani države pokrivale tisti tretjinski delež zagotavljanja
               sredstev Sapard. Dejansko bi vprašal, kje se zatika pri akreditaciji agencije. Ali je
               to dejansko samo birokratski postopki v Bruslju ali pa so to tudi naloge, ki jih naša
               država ni izpeljala.</p>
               <p>In drugo. Zelo bi bilo pomembno, da bi dejansko bil dosežen dogovor z evropsko
               komisijo, da se ta sredstva, ki so bila določena, pa ki jih države kandidatke niso
               izkoristile v tem času, ne bodo zmanjšale tudi v primeru, če bo prišlo do vstopa v
               Evropsko unijo preje oziroma v tem času, se pravi, da ta kvota ostane, ki je na nek
               način določena državam kandidatkam. Na to bi želel odgovor, čeje možno.</p>
            </sp>
            <sp xml:id="SDT3-OZKGIP-Redna-012-2001-06-21.sp17">

               <speaker>PREDSEDNIK MAG. JANEZ KRAMBERGER:</speaker>

               <p>Ja, hvala kolega Franci Rokavec. Verjetno bo na ta odgovor oziroma na to vprašanje o
               zapletih pri akreditaciji lahko tudi podala kakšen odgovor direktorica agencije za
               kmetijske trge in razvoj podeželja, preden ji dam besedo, bom dal besedo še kolegu
               Andreju Gerenčerju. Prosim.</p>
            </sp>
            <sp xml:id="SDT3-OZKGIP-Redna-012-2001-06-21.sp18">

               <speaker>ANDREJ GERENČER:</speaker>

               <p>Hvala za besedo gospod predsednik. Nekaj je bilo že vprašanj postavljenih, ki so
               tudi mene zanimale, pa to ne bom ponavljal. Gospod Vujadinovič, se opravičujem, vi
               ste dejal, da bomo nekaj naših obveznosti prenesli v naslednja leta. Sprašujem, ali
               se ministrstvo za kmetijstvo, gozdarstvo in prehrano zaveda tega, da bomo v
               naslednjih letih morali za to zagotoviti znatno več sredstev v proračunu kot smo to
               bili do sedaj.Če se tega zavedamo, seveda je tudi obveza ministrstva, da pri
               planiranju to upošteva. Namreč, Alojz Sok je postavil vprašanje, ali bo Evropa<stage type="mag">(Nadaljevanje)</stage> sprijaznila s tem, da bomo mi svoje
               obveznosti prelagali. No, vi ste že odgovoril, da je to dovoljeno leta 2002, torej
               razumem to zadevo. Torej, moje vprašanje glasi. Ali se ministrstvo zaveda, dovolj
               zaveda obveznosti v naslednjih letih ...<stage>/Ni razumljivo./</stage>... tudi v proračunu?
               Hvala.</p>
            </sp>
            <sp xml:id="SDT3-OZKGIP-Redna-012-2001-06-21.sp19">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Gerenčer. Še besedo dajem kolegu, gospodu Grabrijanu, predstavniku
               kmetijsko-gozdarske zbornice, nato pa vladi in agenciji.</p>
            </sp>
            <sp xml:id="SDT3-OZKGIP-Redna-012-2001-06-21.sp20">

               <speaker>GOSPOD GRABRIJAN(?):</speaker>

               <p>Hvala lepa. Torej, jaz bi v imenu uporabnikov teh sredstev, se pravi kmetov, ki so
               člani naše kmetijsko-gozdarske zbornice, izrazil veselje, da je končno prišlo tudi do
               tega postopka ratifikacije sporazuma, ki še ne pomeni pravzaprav dokončno koriščenje
               teh sredstev, je pa seveda korak bliže, da bodo ta sredstva res do nas prišla.</p>
               <p>Že pravzaprav drugo leto, kako se ta program oziroma izvajanje tega programa in
               koriščenje sredstev, ki jih Evropska unija za ta namen namenja, predlaga. Menim pa,
               da je smotrno, da je predlog ministrstva smotrn, da se del sredstev preloži v leto
               2002, da bi dejansko zmogli pripraviti programe in postopke za koriščenje teh
               sredstev. Ker v kolikor prenos ne bi bil planiran že prej, v bistvu, pravzaprav bi
               tudi težje prišlo.</p>
               <p>Ob tem bi samo poudaril v bistvu željo. Na sam sporazum, seveda, tako ali tako ne
               moremo dajati pripomb in mi je tako ali tako tehničen in je gotovo dovršen, da so ga
               vladne službe pripravile v obliki, kot mora biti. Tako, da tako ali tako ne more biti
               predmet pogovarjanja.</p>
               <p>Želel pa bi v bistvu izraziti samo željo, da sodelovanje z ministrstvom in z
               agencijo za kmetijske trge, da akcije in postopki okoli izvajanja programa Sapard,
               okoli priprave poslovnih načrtov, koordiniramo med drugim tudi tako, da primerno
               izobražujemo kmetijske svetovalce, ki bodo v največji meri verjetno pripravili te
               poslovne načrte za naše kmetije. Tako, da bodo načrti, svetovalci seveda imajo
               izkušnje s pripravo teh načrtov, nekoliko manj pa imajo izkušenj ravno z zahtevami,
               ki so postavljene s strani Evropske unije. Se pravi, da bi tudi tem konceptom
               ustrezali poslovni načrti. Tako, da bi želel, res, da pravočasno začnemo s temi
               postopki in da ne bomo v samih postopkih, ko prihaja do izvajanja, več delali napak.
               Hvala lepa.</p>
            </sp>
            <sp xml:id="SDT3-OZKGIP-Redna-012-2001-06-21.sp21">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospod Grabrijan. Besedo dajem direktorici agencije za kmetijske trge, mag.
               Sonji Bukovec. Prosim!</p>
            </sp>
            <sp xml:id="SDT3-OZKGIP-Redna-012-2001-06-21.sp22">

               <speaker>MAG. SONJA BUKOVEC:</speaker>

               <p>Hvala lepa, gospod predsednik. Če lahko najprej odgovorim na vprašanje oziroma na
               pripombe gospoda poslanca, ki je omenil usposobljenost agencije. Agencijo je vlada
               ustanovila s svojim sklepom leta 1999. Kot pa ste seznanjeni, je lansko leto maja
               začela delovati, 10 ljudi je prišlo na agencijo in začelo izvajati subvencije 2000.
               Gre za enega, če ne največjega, ampak vsaj med največjimi projekti v državi pri
               izplačevanju in s tem v zvezi tudi bolj zahteven.</p>
               <p>O tem, da smo imeli probleme, smo vam že poročali. Na vaše vprašanje, kakšni so bili
               ti problemi pri izplačevanju subvencij 2000. Bili so veliki, vendar kljub temu smo v
               aprilu <stage type="mag">(Nadaljevanje)</stage> in maju te zadeve
               dokončno rešili. Izplačila za bike in vole so šle v začetku junija, zadnja dva,
               tista, ki bi mogla biti do konca februarja. Sedaj, morda je prišlo do kakšnega
               neljubega, pravim, s številkami oziroma tistih primerih, kjer še pritožbe na to niso
               rešene. Sicer pa bi prosila gospoda poslanca, če bi lahko potem mi omenjeni, mislim,
               osebo povedal, da bi razčistili, v kolikor bi bilo še karkoli drugega. Torej, zapleti
               v zvezi s čim drugim, aktivnostih agencije temu ne bi smelo biti tako. Po zadnjih
               podatkih je nerešenih še okoli 100 pritožb. Ostalopa bi moralo biti izplačano v
               tistem hipu, ko smo rešili probleme pri pretoku informacij med bankami in agencijo.</p>
               <p>Kar se tiče kadrov na agenciji in njihove usposobljenosti, bi rada spoštovani zbor
               seznanila, da na agenciji tako rekoč tedensko potekajo "twiningi<stage>(?)</stage>", kjer iz
               sredstev phare tuji strokovnjaki izobražujejo naše ljudi. Naša agencija je, če lahko
               uporabim ta izraz, evropsko usmerjena, je drugačna od agencij, ki jih poznamo v
               Slovenji, torej v državi. Predvsem zaradi tega, ker se mora držati oziroma se bo
               morala pri izvajanju programa Sapard in drugih določil držati smernic in določil
               Evropske unije oziroma držav, razvitih držav. Tako, da seveda to zahteva dodatne
               napore na agenciji in to izobraževanje poteka, kot sem rekla, tedensko zelo aktivno
               in v tej zvezi tudi pripravljamo vse notranje naše akte, se pravi pravilnike in druge
               podzakonske akte na podlagi katerih agencija deluje.</p>
               <p>Kar se tiče pa ratifikacije oziroma akreditacije - ne ratifikacije, se opravičujem -
               akreditacije agencije. Kot ste seznanjeni je nacionalni sklad oziroma ministrstvo za
               finance konec preteklega leta dalo agenciji nacionalno akredicatijo. To je
               posredovalo v Bruselj komisiji, ki je seveda imela na to določene pripombe in je te
               pripombe posredovala nazaj. V zvezi s temi pripombami agencija skupaj z ministrstvom
               pripravljala popravke.</p>
               <p>V začetku aprila so bili predstavniki agencije in predstavniki ministrstva pri
               komisiji v Bruslju, so določene stvari pojasnili. 10 dni nazaj je bila tri dni, smo
               imeli na agenciji obisk, štirje člani komisije so bili na agenciji, kjer smo jim
               podrobno predstavili delovanje agencije, podrobno predstavili tudi vse aktivnosti, ki
               jih peljemo, in seveda procese dela in nadzor v procesu dela, kar gotovo je najbolj
               zanima predstavnike Bruslja predvsem v zvezi s tem, ker hočejo zagotovilo, da bo
               denar, ki ga bo naša država dobila, <stage type="mag">(Nadaljevanje)</stage> pravilno dan upravičencem, torej upravičencem, ki bodo
               izbrani na natečaju.</p>
               <p>V tej zvezi bi povedala, da smo prejšnji teden v Bruselj poslali dokumentacijo,
               približno tisoč strani, prevedenih v angleščino.</p>
               <p>Skratka, na agenciji, razen subvencij 2000, ki so se prvo leto izvajale in so bile
               zahtevne in je velik projekt, razen projekta subvencije 2001, ki je ravno tako
               zahteven in pričakujemo veliko število vlog kot lansko leto, poteka tudi intenzivna
               priprava tako za izobraževanje kot priprava dokumentacije, ki jo zahteva Bruselj.</p>
               <p>Prejšnji teden smo poslali dokumentacijo tudi enako kot v Bruselj oziroma dopolnjeno
               v skladu z njihovimi zahtevami tudi nacionalnemu skladu oziroma ministrstvu za
               finance. In v teh dneh že poteka pregled ministrstva za finance, ali so določila v
               vseh naših pisnih postopkih, v vseh naših pravilnikih primerna, da bo akreditacija
               uspešna. Na podlagi njihovega pregleda bo podano poročilo v Bruselj.</p>
               <p>Pričakujemo, da bo to poročilo oziroma bi moralo biti do konca tega meseca. In v
               primeru, kot so nas na teh razgovorih sami predstavniki komisije iz Bruslja
               seznanili, bi v juliju prišli na pregled v agencijo, in v primeru, da bo ta uspešna,
               da bomo uspešno prestali ta pregled, bi bila akreditacija jeseni.</p>
               <p>Seveda, na agenciji bomo naredili vse oziroma smo že naredili, da bomo zadostili
               njihovim pogojem, da smo upoštevali njihove sugestije in pripombe v času pregleda.
               Prav tako bomo absolutno upoštevali vse pripombe, ki jih bo imelo ministrstvo za
               finance na obstoječe dokumentacije oziroma pripravili vse, da bo možen pregled iz
               Bruslja v juliju mesecu. Je pa stvar še komisije iz Bruslja, ali bo utegnila priti v
               juliju mesecu k nam na pregled in ali bo potem lahko podelila akreditacijo.</p>
               <p>Toliko zaenkrat. Hvala lepa.</p>
            </sp>
            <sp xml:id="SDT3-OZKGIP-Redna-012-2001-06-21.sp23">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, gospa Bukovčeva. Besedo dajem predstavnikom ministrstva za kmetijstvo,
               gozdarstvo in prehrano, gospodu Vujadinoviču.</p>
            </sp>
            <sp xml:id="SDT3-OZKGIP-Redna-012-2001-06-21.sp24">

               <speaker>DUŠAN VUJADINOVIČ:</speaker>

               <p>Hvala lepa. Glede agencije mislim, da je bilo povedano vse. Mogoče edino je bilo
               vprašanje glede kadrovske izpopolnjenosti, če imamo ljudi zadosti.</p>
               <p>Naredili smo neko preliminarno oceno, morali smo jo naresti, na osnovi katere se je
               izkazalo, da je minimum ljudi, ki jih rabimo za izvajanje programa Sapard,
               izplačevanje, 37 in da je nek optimum 54. To se pravi, točno isto število, ki ga ima
               estonska plačilna agencija, akreditirana par dni nazaj, 16. tega meseca, 54.</p>
               <p>Mi smo de facto, ko so Evropejci prišli, videli, da lahko zadevo še malo, bi rekel,
               izpopolnimo. In je dejansko število ljudi, ki so tako ali drugače vključeni pri
               izvajanju tega programa, pri izplačilih, 62. Jasno, niso vsi sto procentov, nekdo je
               mogoče samo deset procentov, v vložišču in tako naprej, ampak cel sistem, mislim, da
               bi zdaj moral zadostovati. To je apropo plačilne agencije.</p>
               <p>Glede nakupa zemlje. Žal so tu problemi z uredbo <stage type="mag">(Nadaljevanje)</stage> 1257/99, s katero komisija Evropske unije - ali je
               svet, svet EU? - Svet EU-ja prepoveduje tak ukrep. Skratka, oni so dali določeno
               listo ukrepov, ki jih mi v okviru Saparda ne smemo izvajati. In nakup zemlje je eden
               takih. Oni si predvsem predstavljajo, da naj bi ta Sapardova sredstva bila za
               prilagoditev našega kmetijstva in predelovalne industrije v smislu standardov,
               tehničnih standardov, v smislu varovanja okolja, higienskih standardov, potem
               veterinarske in podobne zadeve, na ta način. Druga omejitev, ki so nam jo dali: ne
               smemo povečati proizvodnje nečesa, ampak samo dvigniti na višji kvalitetni nivo.</p>
               <p>Skratka, veliko, veliko omejitev je, ki so predpogoj za koriščenje teh sredstev.
               Žal, nakup zemlje, kakor sem rekel, ni možen.</p>
               <p>Glede angleščine - ja, res je, jezik, v katerem se komunicira s komisijo, je
               angleški. To ne pomeni, da morajo pač vlagatelji, bodisi kmetje bodisi podjetja, pri
               nas vso dokumentacijo dajati v angleškem jeziku. Vendar ko pridejo revizorji iz
               Bruslja, imajo pravico zahtevati, da se jim na licu mesta prevede, kaj je to. Recimo,
               faktura, pa reče, aha, kaj je ta postavka, kaj je ta postavka. To imajo pravico in to
               je zapisano. Absolutno pa ne, da dvojno delamo pri vlogah in tako naprej.</p>
               <p>Kje se zatika glede akreditacije - mislim, da je bilo to pojasnjeno.</p>
               <p>Potem prenosi sredstev. Ja, predvideno je naslednje. Skupni znesek denarja v okviru
               Saparda je 520 milijonov evrov. Za tiste države, ki bodo v prvem valu vstopile v
               Evropsko unijo, se ta zgodba Saparda neha in začnejo veljati določila strukturnih
               skladov. Ta denar, povečan, jasno bo pa na voljo ostalim državam kandidatkam, ki še
               niso članice EU, to je predvideno.</p>
               <p>Glede zagotovitve - ja, sigurno, o tem smo vodili računa. Gre za cca 300 milijonov
               tolarjev. Na nek način lahko zdaj v navednicah rečem, smo jih "posodili" za druge
               ukrepe, prerazporeditev, recimo temu tako, ki jih bomo v naslednjem letu zahtevali
               pač mi. Tako da bo postavka, tista, na kateri smo, recimo, dali, zmanjšana in naša
               povečana namesto na 0,6 na 0,9 milijarde slovenskih tolarjev; seveda, bi rekel,
               znotraj tega moramo balansirati.</p>
               <p>In gospodu Grabrijanu <stage>/?-nerazumljivo izrekel priimek/</stage> glede kmetijsko-svetovalne
               službe. Ja, imeli smo številne sestanke s svetovalci, tako da si upam reči, da so
               absolutno vsi o tem obveščeni, da imajo dokumente, da se delajo tudi navodila -
               mislim, da so zdaj v osnutku, da so dana tudi njim na vpogled. In s temi brošurami,
               recimo, bodo oni lahko potem operirali vis a vis vlagateljev, kmetov, podjetij in
               tako naprej, da jim pojasnijo posamezne ukrepe in tako naprej. Hvala lepa.</p>
            </sp>
            <sp xml:id="SDT3-OZKGIP-Redna-012-2001-06-21.sp25">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Kolega Sok še želi besedo, nato pa...</p>
            </sp>
            <sp xml:id="SDT3-OZKGIP-Redna-012-2001-06-21.sp26">

               <speaker>ALOJZ SOK:</speaker>

               <p>Na ta odgovor s strani predstavnika ministrstva za kmetijstvo.</p>
               <p>Torej, prepričan sem, če mi hočemo dolgoročno prestrukturirati slovensko kmetijstvo,
               potem moramo spremeniti posestno strukturo. Če hočemo spremeniti posestno strukturo,
                  <stage type="mag">(nadaljevanje)</stage> potem moramo povečati
               površino zemlje po kmetiji. In če tega v Evropski uniji ne razumejo, potem je ves ta
               program zgrešil svoje bistvo. In tukaj na 46. strani piše: "Če komisija ni izrecno in
               jasno drugače odločila, tu navedeni izdatki niso upravičeno do sofinanciranja
               skupnosti s programa." In potem na prvem mestu piše nakup, najem ali zakup zemlje. Se
               pravi, jaz sem prepričan, da bilo potrebno s komisijo drugače izpogajati. Da bi jim
               bilo potrebno to stanje drugače prikazali, ne tako kot smo mi že zdavnaj napisali, da
               je večina kmetij pri nas manjša od 20 ha. Saj, če tako napišemo, potem to ni pravi
               podatek. Mi moramo napisati, da je večina kmetijmanjša od 5 ha, ne od 20. Zdaj ne
               vem, kolega Rokavec pravi, da je to tehničen akt, s katerim se lahko samo parlament
               seznani in da je vse tako, kot je rešeno. Če je tako, potem je dejansko nesmiselno,
               da to obravnavamo. Če pa ni, bi pa jaz predlagal, da se poskuša s komisijo doseči, da
               bi se ta ukrep v tej točki spremenil. Da se za Slovenijo naredi izjema in da se pač
               dovoljuje tudi ukrep nakupa zemlje. Ker drugače pa mi ne moremo prilagoditi... Mi je
               žal, da kmetijsko gozdarska zbornica na to ne opozarja. Saj bi vi to morali, v
               interesu kmetov. Ne pa, da mi kot parlamentarni odbor na to opozarjamo. To je osnovni
               problem našega kmetijstva. Ne morejo povečati kmetij, kako bodo kmetovale. In potem
               tu na 54. strani pravi, da naj dolgoročno prestrukturiramo in prilagodimo slovensko
               kmetijstvo, pač podeželje trendom, ki so v Evropski uniji. Z veterinarsko sanitarnimi
               in ne vem kakšnimi ukrepi bogme ne. Če ne bomo povečali kmetijskih površin pri
               posameznih... Vsi drugi ukrepi so potem mimo tistega pravega, bi rekel ciljnega
               dejstva. Hvala lepa.</p>
            </sp>
            <sp xml:id="SDT3-OZKGIP-Redna-012-2001-06-21.sp27">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Sok. Bojim se, da res te zadeve, kar opozarjaš, ne bomo mogli s tem
               razširiti te ratifikacije. Ampak dejstvo pa je, da je to velik problem, na katerega
               tudi opozarja analiza OECD-ja, katero smo prejeli. TO je konec koncev tudi naš
               politični problem, na kakšen način bomo mi lahko vzpostavili drugačno strukturo,
               posestno strukturo v naši državi. Zdaj dajem besedo kolegu Vebru, nato pa kolegu
               Džubanu in Rokavcu. Prosim, kolega Veber.</p>
            </sp>
            <sp xml:id="SDT3-OZKGIP-Redna-012-2001-06-21.sp28">

               <speaker>JANKO VEBER:</speaker>

               <p>Hvala za besedo in lep pozdrav vsem! Jaz bi postavil vprašanje v zvezi z ustreznim
               izvajanjem programa. In sicer naj bi šlo za decentralizirano izvajanje programa v
               Republiki Sloveniji v skladu z določbami tega sporazuma. Evropska unija od nas
               zahteva, da imamo svojo agencijo za kmetijske trge in razvoj podeželja, o kateri se
               danes tudi tukaj pogovarjamo. Znotraj Slovenije je potem potrebno očitno vpeljati
               mehanizem, ki bo omogočal decentralizirano izvajanje programa te agencije. Ta hip v
               Sloveniji poteka zelo intenzivno priprava regionalnih programov, ki jih vodi sicer
               Agencija za regionalni razvoj znotraj ministrstva za gospodarstvo. Slovenija je v ta
                  namen<stage type="mag">(nadaljevanje)</stage> razdeljena, ne samo
               zaradi tega, ampak tudi zaradi pridobitve predpristopnih pomoči pri vključevanju v
               Evropsko unijo v tako imenovane statistične regije. V vseh teh statističnih regijah
               se potem oblikujejo regionalne razvojne agencije oziroma nosilci v tej posamezni
               statistični regiji, ki prevzamejo nalogo regionalne razvojne agencije. Zanima me, ali
               bo ta mehanizem ustrezen tudi za agencijo za kmetijske trge in razvoj podeželja, ali
               se predvideva tukaj neka druga mrežadecentralizirane organiziranosti. Kajti, sam na
               52. strani 3. člen govori o tem, da se program izvaja v tesnem sodelovanju med
               komisijo in Republiko Slovenijo skupaj z institucijami in organi, ki jih določi
               Republika Slovenija. To pa so katerekoli ustrezne regionalne in lokalne oblasti in
               drugi pristojni javni organi, gospodarski in socialni partnerji, katerekoli druge
               ustrezne institucije. Torej, sam sporazum pušča relativno odprta vrata za to, da se
               bomo v Sloveniji dogovorili in poiskali tiste institucije, ki bi dejansko omogočale
               tudi decentralizirano izvajanje dela Agencije za kmetijske trge in razvoj podeželja.
               Seveda me po novem vprašanju zanima, ali se vključuje ta agencija v program, ki teže
               že znotraj države in seveda, ali bo potem tudi tako decentralizirano potekalo delo v
               bodoče. Ali pa bo to neka druga mreža, ki še ni definirana. Hvala.</p>
            </sp>
            <sp xml:id="SDT3-OZKGIP-Redna-012-2001-06-21.sp29">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Veber. Kolega Džuban, prosim.</p>
            </sp>
            <sp xml:id="SDT3-OZKGIP-Redna-012-2001-06-21.sp30">

               <speaker>GEZA DŽUBAN:</speaker>

               <p>Hvala lepa. Če na strani 88 preberemo obrazložitev, v enem delu piše, da je to
               sporazum, ki je bil podpisan med Vlado REpublike Slovenije in komisijo Evropske
               skupnosti 5. marca 2001. To pomeni, da je to dokument, s katerim se res seznanjamo.
               Vendar, po moji oceni je pomembno in pametno, da se ta odbor z njim seznani, ker smo
               po moji presoji kljub vsemu danes nekatere stvari slišali, ugotovili, za katere nismo
               vedeli. Vendar, ker se zmeraj zadeve vrtijo okoli denarja ugotavljam, da se morda
               pretirano ukvarjamo s sredstvi, ki so določena v tem sporazumu in ki se bodo pač
               morala zgoditi. S tem, da ta sredstva, ki jih mora zagotoviti država Slovenija, 600
               milijonov, ne predstavljajo zneska, ki bi zdaj stresel državni ali pa kmetijski
               proračun. Pač pa je to neki znesek, ki je simboličnega značaja. Mi danes milijardo
               poženemo kar tako v tej državi, brez da bi pomislili, kakšne bodo posledice. Seveda
               potem veliko neumnosti rodi veliko milijard. Ampak, da ne bi zašel. Potem je v prvi
               alinei zapisano, da ta sporazum določa strokovni, pravni in upravni okvir, v katerem
               je treba v Sloveniji izvajati predpristopni program za kmetijstvo. To pomeni, da so
               tukaj predvsem postopki, manj pa tiste zadeve, ki zahtevajo posamezne probleme in
               rešitve, o katerih seveda upravičeno tudi kolega Sok govori. Res pa je, da bo
               potrebno v drugem delu veliko sredstev v velikih zneskih mnogo višjih zagotavljati za
               rešitve, ki bodo omogočali sploh preživetje panoge. Mi smo včeraj, danes lahko
               spremljali probleme, ki zadevajo sofinanciranje cene posameznih proizvodov, v tem
               trenutku pšenice. Če pogledamo strukturo proračuna,<stage type="mag">(Nadaljevanje)</stage> ki mimogrede pobere polovico ali čez 20 milijard za
               neposredna plačila, ki po zakonu velikih številk, hektarji, cene po hektarju ali
               subvencija po hektarju, znese mnogo večje številke, ki so mnogo pomembnejše, in tiste
               vplivajo na preživetje panoge in posameznih proizvodenj.</p>
               <p>Ta del je pa tisti, ki pa v nekaterih segmentih pomaga, seveda, slovenskemu
               kmetijstvu, da se v tem obdobju prilagodi razmeram, ki pač tam bodo. Seveda je to
               zdaleč premalo k temu, da bi mi s tem vse rešitve speljali, tudi recimo zemljišča, ki
               so eden od pomembnih faktorjev, vendar tam imamo zastavljene druge sisteme, katere
               seveda nekateri poskušamo sesuti v prvi fazi, ko še niso zaživeli. Sklad kmetijskih
               zemljišč je ena od zgodb, ki je nedorečena. Je tukaj tisti drugi del, s katerim se
               seznanimo. Mislim, da so vsa vprašanja vmesna, tudi okoli agencije, kako bo
               financirala, ali bo centralizirano, decentralizirano delovala.</p>
               <p>Da zaključim. Mislim, da so sredstva manj pomembna, pomembno je, da sistem zaživi in
               pomembno je v tistem drugem delu proračuna, ki ga bo Slovenija zagotavljala, koliko
               sredstev bo na razpolago. To so specifični programi, ki bodo pomagal ali regijam,
               posameznikom, da se bodo prilagodili, v kolikor bomo seveda sposobni. Vmes kažemo
               znake, da nismo povsod sposobni, ampak to je drugotni problem, o katerem ne bi sedaj.
               Hvala lepa.</p>
            </sp>
            <sp xml:id="SDT3-OZKGIP-Redna-012-2001-06-21.sp31">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Džuban. Ura je 9:30, ob 10:00 se začne plenarna seja. Jaz bi želel
               zaključiti to sejo še nekoliko pred 10:00 uro, da se še pripravimo na plenarno sejo.
               Preden dam besedo kolegu Rokavcu, bom prebral sklep, o katerem bi naš odbor, kot
               zainteresirano delovno telo po razpravi, torej na koncu, odločil.</p>
               <p>Ta sklep se glasi, da odbor za kmetijstvo, gozdarstvo in prehrano predlaga odboru za
               zunanje zadeve, da predlog zakona o ratifikaciji s tem dolgim naslovom, da ga podpre.
               Čisto preprosti sklep, v skladu s tem, ker smo pač zainteresirano delovno telo.
               Toliko, razmislite o tem sklepu.</p>
               <p>Sedaj pa dajem kolegu Franciju Rokavcu besedo. Prosim Franci!</p>
            </sp>
            <sp xml:id="SDT3-OZKGIP-Redna-012-2001-06-21.sp32">

               <speaker>FRANCI ROKAVEC:</speaker>

               <p>Hvala. No, saj nekaj je tudi delno replika kolegu Soku. Namreč dejstvo je sledeče, da
               Evropska unija ne bo dajala finančnih sredstev, verjetno nikoli, za povečevanje
               proizvodnje. To verjetno že vsi vemo. Na ta način, kjer ima tako in tako presežek v
               tistih, predvsem tistih pridelkov, ki bi na nek način tudi lahko Slovenija v
               povečevanju proizvodnje najlažje na nek način tudi povečevala. Zato mislim, da je to
               do 2004 leta verjetno naloga države Slovenije, da to zagotovi. Tega bi se verjetno
               morali zavedati, predvsem pri sprejemanju vsakoletnega proračuna. Jaz mislim, da bolj
               kot karkoli drugega.</p>
               <p>Drugo. Delno so ta sredstva namenjena tudi prestrukturiranju predelovalne
               industrije. Jaz se tega najbolj bojim, da bo najbolj na udaru pri <stage type="mag">(Nadaljevanje)</stage> dejansko prostem trgu in vseh tržnih
               razmerah, ki bodo dejansko uveljavljene po 2004 letu, predvsem nepripravljena in
               nekonkurenčna pridelovalna industrija. Tako, da...</p>
               <p>Tretje. Jaz mislim, da bi bilo smiselno, predsednik, danes na nek način, mogoče, ne
               vem, kakšno težo ima, ampak kljub vsemu, torej sem pozvati vse institucije, ki
               pripravljajo in ki so pristojne za pripravo programov za področje Sapard, da dejansko
               pripravijo vse potrebno, da bomo dejansko v letih 2002 in 2003 dejansko lahko ta
               sredstva maksimalno porabili. Ker, kakor smo danes slišali, 2004 leta, če bomo
               postali članica Evropske unije, ta sredstva usahnejo. Mislim, da je treba vse
               narediti, da jih dejansko maksimalno tudi porabimo. Hvala.</p>
            </sp>
            <sp xml:id="SDT3-OZKGIP-Redna-012-2001-06-21.sp33">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Rokavec. Ali še želi kdo razpravljati? Direktorica agencije, gospa
               Sonja Bukovec, prosim.</p>
            </sp>
            <sp xml:id="SDT3-OZKGIP-Redna-012-2001-06-21.sp34">

               <speaker>MAG. SONJA BUKOVEC:</speaker>

               <p>Hvala lepa, gospod predsednik. Če lahko odgovor na vprašanje gospoda Vebra. Da,
               agencija razmišlja seveda na decentralizirano delovanje, tako na primer kot je
               avstrijska agencija AMA. Tako, da tu načrtujemo. Sedaj v tem momentu pa bomo seveda
               kreditirali centraliziran sistem in tega smo predstavili Bruslju.</p>
               <p>Kako bomo pa potem ravnali? Smiselno je vsekakor, da se v večjih enotah vzpostavi
               tudi delo, torej izpostave agencije. Sedaj, ali bo to šlo skozi predstavništva te
               agencije za regionalni razvoj ali bo šlo to skozi zbornico, kmetijsko-gozdarsko
               zbornico, v tem hipu seveda nemoremo reči. Ampak o tem pa razmišljamo.</p>
               <p>Če pa smem še nekaj, ker je bilo govora o zaposlenih. Ena izmed pripomb Bruslja je
               bila tudi, ali bomo lahko dovolj izpolnjevali svoje naloge, tako da ne bomo imeli
               zamud pri plačilu oziroma pri vračilu, tako kot je določeno v sporazumu oziroma
               sporazum sam, kot ste opazili, določa kontrolne postopke v procesu dela. Seveda, to
               je bil tudi predmet in bo predmet inšpektorje te prehodne kontrole oziroma posveta,
               oziroma predmet inšpekcije iz Bruslja, da bo zagotovo denar zagotovljen v pravem času
               in pravemu upravičencu. V tej zvezi so imeli dejansko pripombo, da je na agenciji še
               premalo zaposlenih za izvajanje vseh potrebnih kontrol <stage type="mag">(Nadaljevanje)</stage> v procesu dela in to je recimo tudi eden izmed
               problemov naše agencije. Hvala.</p>
            </sp>
            <sp xml:id="SDT3-OZKGIP-Redna-012-2001-06-21.sp35">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospa Bukovčeva. Ugotavljam, da ne želi več nihče razpravljati, zato dajem na
               glasovanje predlog sklepa, katerega bi odbor sprejel. A ga je potrebno še enkrat
               prebrati? Odbor za kmetijstvo, gozdarstvo in prehrano predlaga odboru za zunanje
               zadeve, da predlog zakona o ratifikaciji večletnega sporazuma o financiranju med
               komisijo Evrospkih skupnosti v imenu Evropske skupnosti in vlado Republike Slovenije
               podpre.</p>
               <p>Kdo je za tak sklep? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet soglasno.</p>
               <p>S tem zaključujem 2. točko dnevnega reda in s tem tudi sejo. Zahvaljujem se vsem, ki
               ste se seje udeležili.</p>
               <stage type="time">(Seja je bila zaključena 21. junija 2001 ob 9.37 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-UK-Redna-009-2002-10-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A57B4F1A9585475DC1256C40003335D8</idno>
               <idno type="custom" subtype="day">C8B2010432A3AB2EC1256C560044A52C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=C8B2010432A3AB2EC1256C560044A52C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-UK-Redna-009-2002-10-17.UK" n="009">
               <name>Redna</name>
               <date when="2002-10-17"/>
            </setting>
         </settingDesc>
         <particDesc>
            <listOrg>
               <org xml:id="SDT3-UK-Redna-009-2002-10-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-UK-Redna-009-2002-10-17.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">USTAVNA KOMISIJA DRŽAVNEGA ZBORA REPUBLIKE SLOVENIJE</stage>
            <stage type="session">9. seja</stage>
            <stage type="date">(17. oktober 2002)</stage>
            <stage type="chairman">Sejo je vodil Borut Pahor, predsednik komisije.</stage>
            <stage type="time">Seja se je pričela ob 14.01 uri.</stage>


            <sp xml:id="SDT3-UK-Redna-009-2002-10-17.sp1">

               <speaker>PREDSEDNIK BORUT PAHOR:</speaker>

               <p>Zlahka sicer opazim, da ustavna komisija še ni sklepčna, ampak neka pravila veljajo
               in se jih je potrebno držati. Ura je 14.00 in začenjam z 9. sejo ustavne komisije.
               Imam nekaj opravičil. Kolega Janez Janša in kolega Lojze Peterle sta se opravičila.
               Nimam informacije o tem, da jih bo kdo nadomestil.</p>
               <p>Prehajamo na določanje dnevnega reda. Včeraj do 12.00 ure, kot to določa poslovnik,
               nisem dobil predlogov za umik oziroma za razširitev s točko dnevnega reda, tako da je
               dnevni red določen in sicer tako, kot je bil predlagan s sklicem.</p>
               <p>Tako smo zdaj, kolegice in kolegi, pri <title>1. TOČKI DNEVNEGA REDA </title>ustavne
               komisije, to je pri <title>SKLICU JAVNE PREDSTAVITVE MNNEJ O SKLOPU SODSTVO</title>
               </p>
               <p>. V strokovni službi so pripravili predlog sklica javne predstavitve mnenj za
               vsebinsko zaokroženi sklop sodstvo. Gre za člene 129., 130., 131., 132. in 134.
               slovenske ustave, pri čemer so v strokovni službi upoštevali že opravljeno splošno
               razpravo in postavljena vprašanja o tem sklopu na 8. seji ustavne komisije. Člane
               prosim, da se v razpravi o predlaganem sklicu posebej opredelijo do predlaganega
               dnevnega reda in ure javne predstavitve, to je v ponedeljek 28.10.2002 ob 12.00 uri.
               Če ste pogledali naprej predloge za sklic javnih predstavitev, ste lahko videli, da v
               bistvu predlagam ustavni komisiji, da sprejme tak načrt dela v ponedeljek, da bi na
               vsaki dve uri opravili še zadnji dve predstavitvi mnenj in s tem zaokrožili tudi ta
               del načrta znotraj našega dela, ki zadeva javno predstavitev mnenj. Ta ponedeljek smo
               imeli, samo da spomnim, dve predstavitvi, mislim da sta bili dobri. Tako bi želeli
               zaključiti tudi v ponedeljek 28.10. Ali ima kdo drugačno mnenje glede vsebine ali
               glede časa? Odločati ne moremo, ker ta hip še nismo sklepčni. Tako, da bom moral
               počakati do trenutka, ko bo ustavna komisija sklepčna. <stage type="mag"/> (nadaljevanje) Pol minute bom počakal, sicer bom pač v skladu s 83.
               členom ugotavljal prvič in drugič navzočnost in potem za 10 minut prekinjam. Mislim,
               da je bolje, da počakamo še sekundo. Ta hip je ustavna komisija postala sklepčna in
               lahko odloča in nadaljuje z delom.</p>
               <p>Smo pri 1. točki dnevnega reda, pri sklicu javne predstavitve mnenj v sklopu
               sodstvo. V kolikor bomo glasovali za, bomo sklicali predstavitev za ponedeljek 28.10.
               ob 12.00 uri. Ta predlog dajem na glasovanje.</p>
               <p>Kdo je za? (12 članov.) Je kdo proti? (Nihče.)</p>
               <p>Ugotavljam, da je ustavna komisija sprejela odločitev o tem sklicu javne
               predstavitve mnenj.</p>
               <p>Tako prehajamo na <title>2. TOČKO DNEVNEGA REDA – SKLIC JAVNE PREDSTAVITVE MNENJ V
                  SKLOPU DRŽAVNI SIMBOLI.</title> Gre za predlog 6. člena ustave. Splošno razpravo smo
               zaključili. Ali želi kdo dodati kakšno vprašanje na vabilo za javni sklic? Ura 14.00,
               ponedeljek 28.10. Ali ima kdo od članov in članic kakšno drugačno mnenje v zvezi s
               tem? Ali lahko glasujemo o tem? Prav. Potem bom dal predlog na glasovanje.</p>
               <p>Kdo je za sklic v ponedeljek ob 14.00 uri? (11 članov.) Je kdo proti? (Nihče.)</p>
               <p>Ugotavljam, da smo tudi to odločitev sprejeli.</p>
               <p>Smo pri <title>3. TOČKI DNEVNEGA REDA – SKLIC JAVNE PREDSTAVITVE MNENJ V SKLOPU
                  SPODBUJANJA ENAKIH MOŽNOSTI KANDIDIRANJA MOŠKIH IN ŽENSK NA VOLITVAH.</title> Gre za
               44. člen ustave. Predlog je prav tako ponedeljek, 28. oktobra ob 16.00 uri. Želi kdo
               besedo v zvezi s tem predlogom? (Nihče.) Potem bom ta predlog dal na glasovanje.</p>
               <p>Kdo je za? (12 članov.) Je kdo proti? (Nihče.)</p>
               <p>Ugotavljam, da je odločitev o tej točki sprejeta.</p>
               <p>In končno, imamo še <title>PREDLOG ZA SKLIC JAVNE PREDSTAVITVE MNENJ O SKLOPU DOPOLNITEV
               PREAMBULE.</title>
               </p>
               <p>Prav tako ponedeljek, 28. oktobra. Ta predstavitev bi bila ob 18.00 uri. Pred tem
               glasovanjem obveščam ustavno komisijo, da bo kolega Franc Sušnik nadomeščal in lahko
               glasoval na ustavni komisiji namesto kolega Janeza Janše.</p>
               <p>Kdo je za? (11 članov.) Hvala lepa. Je kdo proti? (Nihče.)</p>
               <p>Sprejeli smo odločitev o sklicu javne predstavitve. 28.10. bomo torej opravili še
               štiri zadnje predstavitve mnenj in s tem zaokrožili ta del načrta dela ustavne
               komisije.</p>
               <p>Smo pri <title>5. TOČKI DNEVNEGA REDA.</title> Ali lahko prosim za pozornost! Kolega dr.
               Cerar, smo pri točki 5 in bom mogoče potreboval tudi vašo pomoč, zato bi prosil za
               pozornost vseh. V ustavni komisiji smo opravili splošno <stage type="mag"/>(Nadaljevanje) razpravo o vseh predloženih vsebinsko zaokroženih
               sklopih predlaganih sprememb in opravili javno predstavitev mnenj o večini teh
               predlaganih sprememb, o zadnjih štirih bomo to storili v ponedeljek, 28.10.</p>
               <p>Menim, da so v skladu s poslovnikom in v skladu z določili 175. in 176. člena
               poslovnika državnega zbora izpolnjene možnosti, da danes ustavna komisija, če se bo
               tako odločila, začne odločati o predlogih za začetek postopkov za spremembo ustave.</p>
               <p>Rad bi vas obvestil, da sem v luči priprave na ta sestanek opravil seveda povsem
               neformalen posvet z vodji poslanskih skupin in skušal ugotoviti, po kateri poti naj
               ustavna komisija dela, zato da bi lahko uspešno opravila svojo nalogo. Predlagam
               ustavni komisiji, da bi o predlogih odločali tako, da bi za vrstni red vzeli datum
               vložitve, kar bi pomenilo, da bi najprej razpravljali in odločali o sklepu glede
               predloga za začetek postopka za spremembo ustave, ki ga je vložila skupina poslancev
               s prvopodpisanim kolegom Maksimiljanom Lavrincem.</p>
               <p>Torej menim, da danes obstajajo možnosti, da bi, če se bo tako ustavna komisija
               odločila, o tem sklepu glede predloga razpravljali in tudi odločili.</p>
               <p>Preden bi šli na paket oziroma na predlog, en predlog, ki ga je vložila vlada, pa bi
               morali opraviti razpravo o tem, ali bi morda ustavna komisija sprejela kot
               priporočilo prošnjo vladi kot predlagatelju, ali je vlada pripravljena ta predlog
               razčleniti in tako omogočiti ustavni komisiji lažje in transparentnejše odločanje.
               Možno je, da bi se vlada s tem strinjala, možno je, da se ne bi, pravim, prednost
               strinjanja vlade z našo prošnjo, če jo bomo sprejeli, bi bila v tem, da bi bilo
               ustavni komisiji spričo tega olajšano delo, vsekakor pa ne onemogočeno.</p>
               <p>Če bi vlada že danes povedala, da tega predloga ne sprejema, bomo nadaljevali z
               odločanjem, in to tako, da bomo najprej odločali - to je moj predlog - o posamičnih
               sklopih, ki jih je dala vlada (teh sklopov je pet), danes formalno ne moremo odločati
               samo o sodstvu, ker je sodstvo predmet javne predstavitve mnenj v ponedeljek, 28., in
               potem o predlogu v celoti. To bi pomenilo, da - ker verjamem, da bo to vprašanje
               zastavljeno - torej, glede na to, da in predlog vlade in predlog skupine poslancev
               tematizirata isto področje, področje lokalne samouprave, lahko odločamo najprej o
               predlogu skupine poslancev, morda, če bo tako odločila ustavna komisija, ta predlog
               tudi sprejmemo, in to ni v koliziji z morebitno voljo ustavne komisije, da podpre
               tudi predlog za začetek postopka, ki ga daje vlad na tem področju, kajti v drugi fazi
               tega postopka je s stališčem mogoče odpraviti morebitna nesorazmerja v obeh
               predlogih.</p>
               <p>Mislim, da sem povedal vse to, kar je potrebno vedeti za odločitve ustavne komisije
               pri točki 5, ker smo vedno tako delali in mislim, da je prav, da tako tudi
               nadaljujemo.</p>
               <p>Sprašujem, ali želi kdo imeti kakšno stališče v zvezi s tem postopkom, da razčistimo
               stvari prej, da pri postopku glede odločitev ne bo najmanjšega dvoma in sence. In
               potem bi, če ne bi bilo velikih razprav o tem, prešli na razpravo o sklepu za predlog
               za začetek postopka za spremembo ustave, ki ga je vložila skupina poslancev s
               prvopodpisanim Maksimiljanom Lavrincem. Ali je potrebno razčistiti katero od dilem,
               ki sem jih tu pojasnil? Ne.</p>
               <p>Potem predlagam, da gremo na obravnavo sklepa o začetku postopka za spremembo 143.
               člena ustave. <stage type="mag"/>(Nadaljevanje) Ta predlog je
               posredovala ustavni komisiji skupina poslancev s prvopodpisanim Maksimiljanom
               Lavrincem. Splošno razpravo smo opravili, javno predstavitev mnenj smo opravili. Če
               bomo sklep sprejeli, bomo državni zbor Republike Slovenije o tem tudi obvestili. Želi
               kdo besedo o tem? Prosim.</p>
               <p>Na glasovanje oziroma v razpravo še enkrat dajem naslednji sklep:</p>
               <p>"Ustavna komisija predlaga državnemu zboru Republike Slovenije, da na podlagi
               predloga skupine poslancev s prvopodpisanim Maksimiljanom Lavrincem z dne 5.
               februarja 1999 za začetek postopka za spremembo 143. člena ustave Republike Slovenije
               in na podlagi drugega odstavka 168. člena ustave sprejme naslednji sklep ozačetku
               postopka za spremembo 143. člena ustave: 'Državni zbor Republike Slovenije sprejema
               predlog skupine poslancev s prvopodpisanim Maksimiljanom Lavrincem z dne 5.2.1999 za
               začetek postopka za spremembo 143. člena ustave.'."</p>
               <p>Kdo želi besedo? Nihče? Prosim, dr. Cerar? Ne. Prosim, lahko glasujemo? Ja,
               dvotretjinska večina - prosim sekretariat, da me obvesti, koliko je zdaj navzočih
               članov in članic. Kdo bo glasoval? Prosim, da dvignete roke vsi, ki boste glasovali.
               (18 članov.) Gospod Vrišar, je nesporno 18 članic in članov? Prosim.</p>
               <p>Prosim, še enkrat dvignite roke vsi, ki boste glasovali. (19 članov.) Za sprejem
               tega sklepa bo treba zbrati 13 ali več glasov.</p>
               <p>Kdo je za tak predlog? (13 članov.) Je kdo proti takemu sklepu? (4 člani.)</p>
               <p>S 13 glasovi za in 4 proti smo sprejeli sklep o začetku postopka za spremembo 143.
               člena ustave.</p>
               <p>Prosim, če bi se kadarkoli v postopku odločanja o čemerkoli na ustavni komisiji komu
               zdelo, da mora problematizirati glasovanje, naj to stori takoj, nemudoma.</p>
               <p>Zdaj smo pri predlogu, ki zadeva predlog vlade. Prosim za pozornost in za to, da
               temeljito pogledamo proceduro. Tu bi prosil tudi navzoče s strani predlagatelja za
               posluh in za sodelovanje.</p>
               <p>Vlada je poslala ustavni komisiji en predlog. V skladu s poslovnikom mora ustavna
               komisija, če se vlada ne bo odločila drugače, o tem enem predlogu tudi glasovati. Mi
               smo - na nek način je to storila tudi sama vlada - predlog razčlenili v več področij.
               To smo storili tako, da smo razdelili ta predlog na pet področij, na pet
               podpredlogov. Menim, da bi bilo najbolje, da vprašamo vlado, ali ostaja pri stališču,
               da imamo en predlog.<stage type="mag"/> (nadaljevanje) Na
               posvetu, pravim, bil je neformalne narave, namenjen samo usklajevanju za lažje delo
               ustavne komisije, smo menili, da bi veljalo na Vlado Republike Slovenije nasloviti
               vprašanje, ali bi kot predlagatelj ustavnih sprememb želela razmisliti o možnosti
               razčlenitve svojega predloga za začetek postopka za spremembo ustave, tako da bi ga
               razčlenila na več predlogov za začetek postopka, ki bodo skupno vsebinsko povsem
               enaki predlogi. Takšna razčlenitev predloga na več predlogov bi zagotovila namreč
               večjo transparentnost odločanja in olajšala postopek sprejemanja odločitev o ustavnih
               spremembah. Seveda pa je predlagatelj, v tem primeru vlada v tem pogledu povsem
               avtonomen. Ali lahko glede tega predloga sklepa, ki ga med drugim dajem tudi v
               razpravo vprašam vlado, ali ima, glede na to, da je bilo to malo prej in dovolj prej
               to njej sporočeno, že morda kakšno stališče v zvez s tem. Morda dr. Nahtigal.</p>
            </sp>
            <sp xml:id="SDT3-UK-Redna-009-2002-10-17.sp2">

               <speaker>DR. MATJAŽ NAHTIGAL:</speaker>

               <p>Gospod predsednik, kolikor vam lahko pomagam pri odločanju ustavne komisije, moram
               najprej pojasniti, da je vlada razpravljala o predlogu sprememb junija lani in ga
               ocenila kot primeren predlog sprememb - torej, gre za spremembe, v množini – in ga
               poslala v državni zbor, kot je predvideno po Ustavi Republike Slovenije, za začetek
               postopka za spremembo ustave. Od takrat dalje vlada o ustavnih spremembah ni več
               razpravljala. Težišče oziroma sedež ustavnih razprav je bilprenesen v državni zbor,
               kot ustavodajalec, za katerega deluje vaša ustavna komisija.</p>
               <p>Glede tega bi samo še spomnil morda na mnenje ustavne strokovne skupine, ki je
               nekako določilo tudi metodo dela, ki menimo, da je povsem korektno in omogoča tudi
               nadaljevanja delo ustavne komisije in predvideva tudi možnost zavzemanja
               diferenciranih stališč glede posameznih vsebinskih sklopov v okviru predloga. Od tu
               naprej menim, da so bila ves čas pravila igre jasno postavljena, odločitve pa so
               seveda na ustavni komisiji, da na podlagi vseh teh pojasnil in seveda celotne vloge
               glede predlogov odloča naprej. Hvala lepa.</p>
            </sp>
            <sp xml:id="SDT3-UK-Redna-009-2002-10-17.sp3">

               <speaker>PREDSEDNIK BORUT PAHOR:</speaker>

               <p>Hvala lepa, dr. Nahtigal. Če prav razumem, vlada ni navdušena nad tem predlogom. Ona
               je en predlog ustavnih sprememb dala, ta predlog ima več področij in vlada pri tem
               vztraja.</p>
               <p>Sprašujem kolegice in kolege, ali razumemo ta odgovor kot neko sporočilo, ki ga je
               treba vzeti v zakup in potem nadaljevati z odločanjem. Imamo nekaj prijavljenih.
               Gremo prosim po vrsti z leve proti desni. Ne vem, kdo je prvi... Kolega Potrč, kolega
               Anderlič, kolega Gaber in kolega Podobnik. Prosim. Odpiram razpravo.</p>
            </sp>
            <sp xml:id="SDT3-UK-Redna-009-2002-10-17.sp4">

               <speaker>MIRAN POTRČ:</speaker>

               <p>Hvala lepa, gospod predsednik. Jaz sem razumel vaš predlog in obvestilo, da smo ta
               predlog oblikovali na neformalnem razgovoru korektno. Poskušal sem biti zelo pozoren
               pri sporočilu, ki ga je dal gospod Nahtigal. Moram reči, da sem ga razumel nekoliko
               drugače, kot ste ga povzeli vi.</p>
               <p>Namreč, gospod Nahtigal nas je povsem korektno obvestil, da je vlada odločala o
               petih sklopih vprašanj in o predlogih in jih sprejela. In šteje, da je bilo teh
               predlogov v času odločanja korektnih in koristnih za skupno obravnavo.</p>
               <p>Naprej, kar sem razumel, da od takrat dalje o tem ni razpravljala in o tem ni
               odločala. In če smem povedati svoje mnenje, jaz bi predlagal, da ji pod določenimi
               pogoji seveda sugeriramo, da o tem morda le <stage type="mag"/>
               (nadaljevanje) ponovno razmisli.</p>
               <p>Prvi razlog za to sugestijo je skupni interes najbrž poslank in poslancev te
               komisije državnega zbora in vlade, da se oblikuje procedura, ki bo omogočila vsem nam
               najbolj korektni razmislek o različnih predlaganih spremembah ustave, ki bo vsakemu
               omogočala, da se odloča glede na pomembnost posameznega predloga in da ne bo nikogar
               silila, da se mora zaradi tega, ker meni, da je neki predlog koristen in pameten,
               odločati tudi za drugega, glede katerega to ne meni in obratno. Zaradi tega, ker je
               proti nekemu predlogu, ne sme eventualno sprejeti tudi drugih. V takšnem položaju bi
               po mojem spremljanju dosedanje razprave, javne,predvsem pa tu v ustavni komisiji zelo
               verjetno bili, če bi morali odločati o celoti. Zaradi tega se nam zdi koristno nam
               pomagati in omogočiti lažje odločanje po posameznih sklopih vprašanj, to je prvo.</p>
               <p>Drugo, jaz bi računal, da vlada ve in mi tudi, da to predpostavlja, da vlada
               ohranja, da rečem vrstni red in ohranja celoto svojih predlogov ne, da bi to
               pomenilo, da zdaj, če bi se vlada eventualno na naslednji seji odločila, da potem ni
               predloga in da mora biti potem na novo vložen in na novo o njem razmišlja in že
               eventualno nove diskusije in nove javne predstavitve. Vse to je bilo opravljeno. Gre
               samo zato, da bi nam olajšali odločanje. Tako jaz to razumem.</p>
               <p>Kot tretje, ker ste vi svetovali oziroma obvestili bolj, ker to je bilo že
               dogovorjeno, da se ustavna komisija odloča glede na datum vložitve, da bi do takrat,
               prosili bi pa za odgovor seveda čimprej, ne v nekem nedoglednem času, da do takrat,
               dokler se potem ne začnemo o vladnem predlogu odločati, ali po celoti, ali o delih,
               ne odloča naprej o drugih vprašanjih. Hvala lepa.</p>
            </sp>
            <sp xml:id="SDT3-UK-Redna-009-2002-10-17.sp5">

               <speaker>PREDSEDNIK BORUT PAHOR:</speaker>

               <p>Dajem besedo kolegu Anderliču. Glede vašega drugega predloga, kolega Potrč, se mi
               zdi, da je na mestu, je pošten predlog. Če smo se odločili za kriterij časa vložitve,
               potem o predlogu, ki je bil vložen za predlogom vlade ustavna komisija ne more
               odločati.</p>
               <p>Če bomo sprejeli priporočilo vladi, potem bo to pomenilo, da do takrat v bistvu
               prekinemo odločamo, pa ne da se bo vlada seveda tako ali drugače odzvala. Kolega
                  Anderlič.<stage type="mag"/>
               </p>
            </sp>
            <sp xml:id="SDT3-UK-Redna-009-2002-10-17.sp6">
               <speaker>ANTON ANDERLIČ:</speaker>
               <p>Podpiram predlog, da oblikujemo sugestijo vladi in da v nobene primeru to
            ne pomeni kakršnihkoli razlag v smislu možnosti, da, tolmačenja, da je to nov postopek,
            ampak gre za nadaljevanje. In smiselno to pomeni kot spremenjen predlog, kot imamo tudi
            v zakonodajnem postopku prakso ali pa z zamenjavo teksta v zakonu. </p>
               <p>Tako da s tega
               vidika mislim, da ni potrebno po našem mnenju iskati drugih rešitve kot te, ki bi
               pripeljale do najbolj racionalnega sprejemanja teh sprememb na seji komisije in
               državnega zbora.</p>
            </sp>
            <sp xml:id="SDT3-UK-Redna-009-2002-10-17.sp7">

               <speaker>PREDSEDNIK BORUT PAHOR:</speaker>

               <p>Hvala lepa. Dr. Gaber. Kolega dr. Gaber, prosim.</p>
            </sp>
            <sp xml:id="SDT3-UK-Redna-009-2002-10-17.sp8">

               <speaker>DR. SLAVKO GABER:</speaker>

               <p>Hvala, gospod predsednik. Jaz se pravzaprav sedaj pridružujem, mislim da z zadnjimi
               razpravljavcema.</p>
               <p>Osebno sem razumel dr. Nahtigala tako, da vlada predvsem potem, ko je poslala ta
               predlog v parlament, o njem, kar je tudi logično, ni razpravljala. Zato razumem kot
               logično in smiselno vašo sugestijo, da vlado poprosimo, da se o vašem predlogu
               izreče. To je pravzaprav tudi vse.</p>
               <p>Skratka podpiram vaš predlog in razumem tudi stališče predstavnika vlade, da to
               omogoča. Tako, da to omogoča.</p>
            </sp>
            <sp xml:id="SDT3-UK-Redna-009-2002-10-17.sp9">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Podobnik.</p>
            </sp>
            <sp xml:id="SDT3-UK-Redna-009-2002-10-17.sp10">

               <speaker>JANEZ PODOBNIK:</speaker>

               <p>Hvala za besedo, gospod predsednik. Zelo pomembna se mi zdi naša odločitev, kako
               bomo vodili postopek, revizijski postopek naprej na način, da bo v svoji vsebini
               legitimen. Legitimen bo takrat, kadar jaz kot poslanec, ko bom recimo podprl
               spremembe evropskega člena, mi ne bo treba istočasno podpreti tudi lokalno
               samoupravo.</p>
               <p>Če se bo zgodilo, da bodo ti sklopi taki, da me bo vlada pritisnila ob zid, ker bo
               ona vedela, da bo jaz storil vse, da bomo na področju evropskega člena storili vse,
               kar moramo, zraven bo pa dala v ta sklop še neko področje, za katerega jaz po svoji
               vesti ne smem glasovati, je postopeknelegitimen. Ker je tukaj prizadeta osnovna drža
               poslanca, ko se želi odgovorno odločati.</p>
               <p>Torej ne gre za posamezne sklope več, torej da bi bilo v posameznih sklopih več tem
               sprememb ustave, ampak vsako področje kot ga predlaga vlada, naj bo ločeno. Da se bom
               lahko odgovorno o samem postopku, o vsakem posameznem področju odločil.</p>
               <p>Menim tudi, da smo prehitro glasovali o prvi zadevi, skupine poslancev, ampak to bo
               potem problem, ki ga bomo kasneje reševali. Kajti vemo, da bo vlada prišla tudi s
               svojim predlogom na istem področju.</p>
               <p>Opozarjam pa predsednik, to sem že zadnjič storil, da v poslanski skupini in tudi
               strokovnjaki, s katerimi se posvetujemo, nimamo mnenja strokovne skupine, glede
               evropskega člena. In to je za nas ključna tema. In bi prosil, če je mogoče, da bi do
               naslednje seje dobili kvalitetno gradivo o tej temi. Hvala.</p>
            </sp>
            <sp xml:id="SDT3-UK-Redna-009-2002-10-17.sp11">

               <speaker>PREDSEDNIK BORUT PAHOR:</speaker>

               <p>Prosim, kolega Lenko. Mir v dvorani. Prosim za mir.</p>
            </sp>
            <sp xml:id="SDT3-UK-Redna-009-2002-10-17.sp12">

               <speaker>FRANC LENKO:</speaker>

               <p>Se opravičujem. Hvala lepa.</p>
            </sp>
            <sp xml:id="SDT3-UK-Redna-009-2002-10-17.sp13">

               <speaker>PREDSEDNIK BORUT PAHOR:</speaker>

               <p>Prosim, kolega Lenko.</p>
            </sp>
            <sp xml:id="SDT3-UK-Redna-009-2002-10-17.sp14">

               <speaker>FRANC LENKO:</speaker>

               <p>V poslanski skupini DeSUS absolutno podpiramo ta zadnji predlog, zdajle, ki ste ga
               dal gospod predsednik, da bi vlada razmislila o tem, da bi dala v sklopih. Namreč kot
               je bilo tukaj že par krat poudarjeno, pa tudi gospod Podobnik je tole zdajle povedal,
               ker mi večino predlogov sprejemamo <stage type="mag"/>
               (Nadaljevanje) vendar nekateri so pa take narave, ki jih pa ne in smo v težavah
               potem kako glasovati. Tako se bomo pa lahko odločali po posameznih sklopih. Hvala
               lepa.</p>
            </sp>
            <sp xml:id="SDT3-UK-Redna-009-2002-10-17.sp15">

               <speaker>PREDSEDNIK BORUT PAHOR:</speaker>

               <p>Želi še kdo besedo o tem predlogu? Poglejte, kolegice in kolegi, v tem smislu se mi
               zdi, da je bil zadnji posvet koristen in da je tudi pripomogel k zdajšnjemu,
               precejšnjemu soglasju glede tega, da bi vendarle pozvali vlado, da se odloči o našem
               postopkovnem predlogu.</p>
               <p>Namreč, tako kot je rekel od kolegov, gre za to, da želi ustavna komisija in tudi
               državni zbor odločati tako, da bo pri vsaki odločitvi za spremembo, za to spremembo
               nesporna politična volja, ki ne bo vprašljiva z drugim predlogom spremembe.</p>
               <p>To nam bi olajšalo delo. In če bo ustavna komisija danes tak sklep sprejela, bomo
               prosili vlado, da se čim prej odloči o našem predlogu, ker bi potem lahko nadaljevali
               z delom, do takrat pa bi ga prekinil, če bomo danes sprejeli tak sklep.</p>
               <p>Kolegice in kolegi, prekinil odločanje na ustavni komisiji. Želi še kdo besedo?
               Prosim, dr. Cerar.</p>
            </sp>
            <sp xml:id="SDT3-UK-Redna-009-2002-10-17.sp16">

               <speaker>DR. MIRO CERAR:</speaker>

               <p>Hvala lepa. Jaz bi rad samo na to opozoril, da če boste zdaj odločali o tem
               vprašanju, da imamo še en tak predlog v postopku, to je predlog skupine poslancev s
               prvo podpisanim poslancem Vizjakom, ki tudi obravnava dva vsebinsko različna, torej
               sklopa. In bi morda veljalo tudi o tem razmišljati, če bi tudi tega predlagatelja
               potem vprašali isto, da ne bi se to kasneje ponavljalo. Hvala lepa.</p>
            </sp>
            <sp xml:id="SDT3-UK-Redna-009-2002-10-17.sp17">

               <speaker>PREDSEDNIK BORUT PAHOR:</speaker>

               <p>Ja, mislim, da je za sprejet to pobudo. Potem bi preformuliral sklep tako, da bi
               poleg vlade kot predlagatelja, naslovili podobno prošnjo za razmislek tudi na skupino
               poslancev s prvo podpisanim kolegom Vizjakom. To je zdaj sestavni del mojega
               predloga, o katerem razpravljamo. Želi še kdo besedo? Lahko ugotovim, da ne. Prosim,
               dr. Nahtigal.</p>
            </sp>
            <sp xml:id="SDT3-UK-Redna-009-2002-10-17.sp18">

               <speaker>DR. MATJAŽ NAHTIGAL:</speaker>

               <p>Predsednik, v skladu s povedanim, vlada seveda lahko morda še enkrat pač prouči in
               pregleda vaša vprašanja. Moram pa vseeno opozoriti na to, da bi bilo pa slabo, če bi
               se pa težišče ustavnega odločanja preselilo kamorkoli z ustavne komisije.</p>
               <p>Ustavna komisija je tista, ki podeljuje tudi poleg tega, da je za to pristojna, tudi
               ustrezno stopnjo legitimnosti. Lahko odloči defirencirano, lahko presoja sama najbolj
               v skladu s tem, kateri predlogi in sklopi uživajo dovolj široko podporo. Tako v
               strokovni javnosti kot seveda v političnem prostoru. In bo seveda v vsakem primeru na
               koncu ustavna komisija tista, ki bo morala znati odločiti o teh predlogih. Hvala
               lepa.</p>
            </sp>
            <sp xml:id="SDT3-UK-Redna-009-2002-10-17.sp19">

               <speaker>PREDSEDNIK BORUT PAHOR:</speaker>

               <p>Samo hipec, če ste tako prijazni. Glejte, 175. člen poslovnika pravi, da ustavna
               komisija sprejme predlog sklepa, da se začne postopek za spremembo ustave z
               dvotretjinsko večino glasov navzočih. 168. člen ustave pa pravi. O predlogu odloči
               državni zbor z dvotretjinsko večino glasov.</p>
               <p>Vlada je na ustavno komisijo in na državni zbor naslovila en predlog. S tem, ko bi
               danes ustavna komisija, a lahko prosim za malo pozornosti, s tem ko bi danes ustavna
               komisija sprejela to eventualno odločitev, se ne bi odrekla svoji suverenosti, ampak
               bi predlagatelja, ki je dal en predlog, povprašali, ali se strinja s tem, da se ga
               razčleni, predvidoma na pet področij. <stage type="mag"/>(Nadaljevanje) To bi omogočalo, da bi ustavna komisija, dr. Nahtigal,
               glasovala o petih predlogih. S tem bi se izognili težavi, o kateri je bilo tu govora,
               da bi recimo kolegi in kolegice, ki želijo podpreti evropski člen, ne bili dolžni
               zato, da uspe podpora evropskemu členu, glasovati še za katero drugo spremembo
               ustave.</p>
               <p>Naj tu dodam, da glede vseh drugih predlogov sprememb ustave ustavna komisija ni
               limitirana z nekimi časovnimi robovi, glede evropskega člena pa ja. Na moje vprašanje
               glede časa, do katerega moramo sprejeti odločitev, je strokovna skupina pri ustavni
               komisiji sprejela odločitev oziroma priporočila, da to spremembo sprejmemo do začetka
               postopka ratifikacije.</p>
               <p>Torej si mi kot ustavna komisija ne moremo dovoliti, da bi morda zaradi političnih
               ali drugih nesoglasij po moje bilo ogroženo vprašanje odločanja o evropskem členu,
               karkoli bo že ustavna komisija odločila, zaradi drugih vprašanj, ki so v paketu
               vlade.</p>
               <p>Torej, tako gre razumeti našo odločitev, če bo sprejeta, da vlado kot predlagatelja
               vprašamo za njeno mnenje.</p>
               <p>Želi še kdo besedo? Prav. Razumel sem, da dam predlog sklepa, ki ga bom prebral, na
               glasovanje in da z večino odločimo o njem:</p>
               <p>"Na vlado Republike Slovenije in skupino poslancev s prvopodpisanim kolegom mag.
               Andrejem Vizjakom se naslovi vprašanje, ali bi kot predlagatelja ustavnih sprememb
               želela razmisliti o možnosti razčlenitve njunih predlogov za začetek postopka za
               spremembo ustave, tako da bi ga razčlenila v več predlogov za začetek postopka, ki
               bodo skupno vsebinsko povsem enaki predlogom, ki so jih naslovili na ustavno
               komisijo."</p>
               <p>Prosim, lahko glasujemo? Ali lahko, prosim, dvignete roko vsi tisti, ki boste
               navzoči pri tem glasovanju? Samo hipec! Prosim, proceduralno? Navadna večina. Samo,
               da povem, kolega Mamić bo glasoval namesto kolega Lojzeta Peterleta - ampak to je
               navaden postopkovni predlog, se opravičujem.</p>
               <p>Kdo je za tak predlog? (22 članov.) Je kdo proti? (Nihče.)</p>
               <p>Ugotavljam, da smo predlog sklepa z vprašanjem obema predlagateljema sprejeli.</p>
               <p>Prosim, kolega Podobnik.</p>
            </sp>
            <sp xml:id="SDT3-UK-Redna-009-2002-10-17.sp20">

               <speaker>JANEZ PODOBNIK:</speaker>

               <p>Gospod predsednik, preden boste zaključili to točko oziroma prekinili, imam
               proceduralno vprašanje: ali nameravate, če bo recimo v nekem kratkem času vlada
               predlagala več posameznih vsebinskih sklopov, nadaljevati odločanje o evropskem členu
               prej, preden bomo s strani strokovne skupine dobili njihovo pismeno mnenje?</p>
            </sp>
            <sp xml:id="SDT3-UK-Redna-009-2002-10-17.sp21">

               <speaker>PREDSEDNIK BORUT PAHOR:</speaker>

               <p>Torej, če bom rekel kaj, kar ne ustreza dejstvom, me popravite, dr.<stage type="mag"/>(Nadaljevanje) Cerar. Če prav razumem, strokovna skupina
               še vedno dela na oblikovanju vsebine evropskega člena? Prosim, ali lahko daste
               pojasnilo? Prosim za pozornost.</p>
            </sp>
            <sp xml:id="SDT3-UK-Redna-009-2002-10-17.sp22">

               <speaker>DR. MIRO CERAR:</speaker>

               <p>Hvala lepa. Torej, če se spomnite enega od teh prvih vmesnih poročil, je bilo nekako
               zaenkrat večinsko mnenje, ki pa se še vedno bolj krepi v strokovni skupini, to, da so
               spremembe ustave v smislu nekega evropskega člena ali členov pri našem vključevanju v
               Evropsko unijo v tistem času, ki ga je predsednik omenil, do tistega roka nujno
               potrebne. Torej, to stališče je strokovna skupina že oblikovala. To je lahko seveda
               tudi na nek način neka podlaga za odločanje o zgolj začetku postopka za spremembo
               ustave.</p>
               <p>Po drugi strani pa moram opozoriti, da smo na tem vprašanju do zdaj kar veliko
               sestankov imeli v strokovni skupini in njenih podskupinah in stvari so se izkazale za
               zelo zapletene, veliko bolj, kot so strokovnjaki sami morda prvotno pričakovali.</p>
               <p>Skratka, če povzamem, to je zdaj edina vsebinska stvar, na kateri se zares
               intenzivno tudi v naši strokovni skupini dela, še posebej v podskupini pod vodstvom
               dr. Bohteta. Napredujemo, vendar mislim, da potrebujemo še kar nekaj tednov, da bomo
               prišli do nekih tistih možnih končnih besedil, ki bi jih potem lahko predložili
               ustavni komisiji.</p>
               <p>Vendar opozarjam, za samo odločitev o predlogu za začetek postopka ne potrebujete še
               vseh nians oziroma fines teh besedil, ki se bodo obravnaval potem pri obravnavi
               ustavnega zakona, v kolikor bo predlog sprejet. Zato, če boste seveda želeli, lahko
               naša strokovna skupina še enkrat potrdi to svoje prvotno stališče, da so spremembe
               potrebne,jih nekoliko še razčleni, vendar pa bo na tista končna besedila treba še
               nekoliko počakati. Hvala lepa.</p>
            </sp>
            <sp xml:id="SDT3-UK-Redna-009-2002-10-17.sp23">

               <speaker>PREDSEDNIK BORUT PAHOR:</speaker>

               <p>Moj namen je tak, da bi potem, ko bomo 28. tega meseca opravili še zadnje štiri
               predstavitve mnenj, med njimi je tudi sodstvo, in s tem končali vse, vključno z vsemi
               predlogi s strani vlade, da bi potem čim prej radi dobili odgovor vlade in
               nadaljevali z odločanjem. In to tako, da bi šli na pet sklopov, v vsakem primeru, ali
               se bo vlada odločila ali se ne bo odločila za razčlenitev, najprej odločali o
               evropskem, do petega, ki je sodstvo, in potem v primeru, da bo vlada dala pozitivno
               stališče, s tem zaključili proces odločanja o predlogu vlade; če vlada ne bo dala
               zelene luči, pa morali na koncu še odločati o predlogu v celoti, ki ga bi potem s
               stališčem tudi razčlenili - o tem paketu oziroma tem področju se recimo ustavna
               komisija zavzema za spremembe, o tem pa ne.</p>
               <p>Prosim, kolega Podobnik.</p>
            </sp>
            <sp xml:id="SDT3-UK-Redna-009-2002-10-17.sp24">

               <speaker>JANEZ PODOBNIK:</speaker>

               <p>Hvala, predsednik, za to pojasnilo. Ali se nam lahko potem zgodi situacija, da bomo
               odločali o evropskem členu samo ob informaciji, ki jo imamo s strani strokovne
               skupine, da je sprememba potrebna pred vstopom v EU, da bo to edino stališče, ki ga
               bomo imeli? Če bo to edino pisno stališče te strokovne skupine, potem menim, daje to
               premalo. Prosil bi in pričakoval - jasno, da ne bodo vse nianse predstavljene - ampak
               da bi vendarle grobe obrise, tudi zapisati, v katerih členih bo potrebna sprememba
               ustave ali pa morda kakšen nov člen, če bo, da bi vendarle ob odločanju za začetek
               postopka to že imeli na mizi. To, menim, da je upravičeno, da pričakujemo.</p>
            </sp>
            <sp xml:id="SDT3-UK-Redna-009-2002-10-17.sp25">

               <speaker>PREDSEDNIK BORUT PAHOR:</speaker>

               <p>Kolega Podobnik, jaz bom storil vse za to, da bi imeli čim več odgovorjenih vprašanj,
               tudi vsebinskih, na mizi, ko bomo odločali o tem predlogu, kot o vseh ostalih. Tako
               da se bom osebno zavzel pri strokovni skupini, da bo ta predlog pripravila.<stage type="mag"/>(Nadaljevanje) Želi še kdo besedo? Nihče? Prosim,
               kolega Školč.</p>
            </sp>
            <sp xml:id="SDT3-UK-Redna-009-2002-10-17.sp26">

               <speaker>JOŽEF ŠKOLČ:</speaker>

               <p>Te stvari so seveda, bi rekel zelo važne, ne glede na to, kakšen tekst bo na koncu
               sprejet, če pač bo sprejet. Ni mogoče postopka začeti, ne da bi imeli tekst, o
               katerem lahko odločamo. To bi bilo v nasprotju s prakso za sprejemanje katerekoli
               odločitve v državnem zboru in zelo nesrečno bi bilo, če bi pri spreminjanjuustave
               znižali standard pričakovanj pod to, kar se tu včasih rutinsko opravi.</p>
            </sp>
            <sp xml:id="SDT3-UK-Redna-009-2002-10-17.sp27">

               <speaker>PREDSEDNIK BORUT PAHOR:</speaker>

               <p>To je jasno. Obrazložitev dr. Cerar, prosim.</p>
            </sp>
            <sp xml:id="SDT3-UK-Redna-009-2002-10-17.sp28">

               <speaker>DR. MIRO CERAR:</speaker>

               <p>Hvala lepa. Jaz razumem pobudo oziroma pripombo gospoda Podobnika in normalno, da bo
               strokovna skupina še bolj pospešila delo, da bo nekaj podlage v smislu nekih mnenj
               stališč, predstavljeno ustavni komisiji do trenutka odločanja o tem vprašanju. Bi pa
               samo opozoril gospoda Školča, saj to tudi on ve pravzaprav, da ustavni zakon je že
               vlada predložila, tako da ta tekst imamo, tako vsaj neka zadeva tukaj je jasna. Hvala
               lepa.</p>
            </sp>
            <sp xml:id="SDT3-UK-Redna-009-2002-10-17.sp29">

               <speaker>PREDSEDNIK BORUT PAHOR:</speaker>

               <p>Želi še kdo besedo? Če ne, potem bom prekinil to točko .../Medsebojni pogovor./...
               torej bom prekini 5. točko dnevnega reda, prenesel odločanje o vprašanjih, o katerih
               nismo odločali, na naslednjo sejo in vas bom čimprej obvestil o tem, kdaj bomo
               nadaljevali s svojim delom.</p>
               <p>Za sodelovanje danes pa se vam zelo zahvaljujem. Hvala lepa.</p>
               <p>(Seja se je končala 17. oktobra 2002 ob 14.42 uri.)</p>
            </sp>
         </div>
      </body>
   </text>
</TEI>

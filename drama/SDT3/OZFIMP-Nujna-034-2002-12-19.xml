<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZFIMP-Nujna-034-2002-12-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C9473668E71C2033C1256C94005C910C</idno>
               <idno type="custom" subtype="day">39A7EDE4E2C6E6F9C1256C9500366252</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=39A7EDE4E2C6E6F9C1256C9500366252</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZFIMP-Nujna-034-2002-12-19.OZFIMP" n="034">
               <name>Nujna</name>
               <date when="2002-12-19"/>
            </setting>
         </settingDesc>
         <particDesc>
            <listOrg>
               <org xml:id="OZFIMP-Nujna-034-2002-12-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZFIMP-Nujna-034-2002-12-19.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE  IN MONETARNO POLITIKO</stage>
            <stage type="session">34. nujna seja</stage>
            <stage type="date">(19. december 2002)</stage>
            <stage type="chairman">Sejo je vodil Ciril Pucko, predsednik odbora.</stage>
            <stage type="time">Seja se je pričela ob 17.20 uri.</stage>


            <sp who="SDT3:PuckoCiril">

               <speaker>PREDSEDNIK CIRIL PUCKO:</speaker>

               <p><gap n="..."/> predstavniki medijev. Pričenjam 34. nujno sejo odbora za finance in monetarno
               politiko. Ugotavljam, da smo sklepčni in da s pooblastilom namesto kolega mag.
               Andreja Vizjaka, na seji sodeluje gospod Franc Sušnik.</p>
               <p>V skladu s poslovnikom predlagam edino točko dnevnega reda, in sicer sprememba
               amandmaja odbora na spremembe, k predlogu sprememb proračuna Republike Slovenije za
               leto 2003.</p>
               <p>Ta točka je uvrščena oziroma sama seja je sklicana na osnovi četrtega odstavka 161.
               člena poslovnika državnega zbora, ki pravi, da lahko v tej fazi procedure, edino
               matično delovno telo dopolni, spremeni ali umakne svoj amandma.</p>
               <p>Glede na razpravo, ki je bila v državnem zboru, je ne bi ponavljal. Sprašujem
               članice in člane odbora, ali želi kdo predlagati eventualno spremembo dnevnega reda.
               Hvala lepa.</p>
               <p>Torej prehajam na <title>1. IN EDINO TOČKO DNEVNEGA REDA, TO JE SPREMEMBA DVEH
                  AMANDMAJEV K PREDLOGU SPREMEMB PRORAČUNA REPUBLIKE SLOVENIJE ZA LETO 2003.</title> Ministrstvo za finance je v času, ko vlada ni imela polnih pooblastil, poslalo
               na odbor za finance v bistvu možnost drugačnih ali drugih virov pri dveh amandmajih,
               ki jih je vložil odbor. In sicer k podprogramu 19033304 podporne storitve v primarnem
               in sekundarnem izobraževanju, zato predlagam, da amandma, to je stran 26 v pregledu
               proračuna, pregleda amandmajev proračuna, da ta amandma spremenimo tako, da bi se naj
               glasil.</p>
               <p>Pri uporabniku 3311 ministrstvo za šolstvo, znanost in šport se v okviru področja
               porabe 19, izobraževanje v okviru glavnega programa 1903 primarno in sekundarno
               izobraževanje v okviru podprograma 19033304 podporne storitve v primarnem in
               sekundarnem izobraževanju, poveča postavka 4830, računalniško opismenjevanje in
               informatika za 200 tisoč, tisoč tolarjev. To je v Poročevalcu štev. 96, na strani 153
               in se pri uporabniku 1611 ministrstvo za finance, v okviru področja porabe 22,
               servisiranje javnega dolga v okviru glavne programa 2201, servisiranje javnega dolga,
               v okviru podprograma 22011603, obveznosti iz naslova financiranja in izvrševanja
               proračuna, domače zadolževanje, zmanjša postavka 8760 obresti kratkoročnega
               zadolževanja za 200 tisoč, tisoč tolarjev. To je objavljeno v poročevalcu štev. 96,
               na strani 45. Odpiram razpravo. Izvolite. Kdo želi besedo? Gospod Diaci,
               izvolite.</p>
            </sp>
            <sp who="SDT3:DiaciMarko">

               <speaker>MARKO DIACI:</speaker>

               <p>Hvala za besedo. Jaz ne vem, zakaj je potrebna ta sprememba. Zakaj je to dobro? Jaz
               mislim, da dejansko tu, ko se za to, za računalniško opismenjevanje in informatiko
               jemlje, da je to čisto v redu področje. Ne vem zakaj bi zdaj vzeli servisiranju
               javnega dolga. Jaz predlagam, da pustimo, da pustimo amandma takšne kot je. Sicer pa
               tudi, vsekakor v vsakem primeru podpiram, da se ta sredstva povečajo, pa ne za 200,
               ampak za 300 tisoč. Tako kot je.</p>
            </sp>
            <sp who="SDT3:PuckoCiril">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Feri Horvat, izvolite.</p>
            </sp>
            <sp who="SDT3:HorvatFranc">

               <speaker>FRANC (FERI) HORVAT:</speaker>

               <p>Jaz bi podprl ta spremenjeni amandma iz razloga, ker vendarle povečujemo v korist te
               postavke v šolstvu in ne jemljemo obrambi. In glede na to, kar pravi kolega Diaci, če bi ostali pri
               prvotni varianti, tvegamo, da ta amandma pade. In potem ne bo nič povečanja.</p>
            </sp>
            <sp who="SDT3:PuckoCiril">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Kelemina, izvolite.</p>
            </sp>
            <sp who="SDT3:KeleminaBranko">

               <speaker>BRANKO KELEMINA:</speaker>

               <p>Hvala lepa za besedo. Spoštovani.</p>
               <p>Jaz se najprej predvsem sprašujem, kaj pravzaprav predlagatelj bi s tem amandmajem
               rad. Jaz ne rečem, da ni potrebno na posameznih resorjih, računalnikov, računalniško
               opismenjevati ljudi, pa postavljati neko informacijo in informatiko in tako
               naprej.</p>
               <p>Ampak mi imamo vlado oziroma center za informatiko, informiranje, ki milijarde
               denarja porabi za postavitev informacijskega sistema pri nas, zaposlenih je 80 ljudi,
               ki ne vedo kaj bi delali, večina stvari, vseh pomembnih projektov, od programskih
               zadev do tehnologij in tako naprej, vse se dela <gap n="..."/> <stage>/nerazumljivo./</stage> <gap n="..."/>, vse zunaj.
               Kaj ti ljudje sploh noter delajo?</p>
               <p>In jaz predlagam, da bi vzeli na CVI. Tam bi bilo treba denar pobrati. Milijarde
               denarja tam želi, ki ga ne znajo <q>"ponucati"</q>, ki so totalno nesposobni. In ta vladna
               služba ima tudi na grbi ogromno, ogromno nepravilnosti, kar se tiče poslovanja in
               tako naprej. Od razpisov do, vprašanje, kdo bi vse vedel, kaj vse tam je. Tam bi bilo
               potrebno postaviti itak preiskovalno komisijo, da bi te stvari razčistila.</p>
               <p>Po moji oceni, bi bilo treba iz tistih sredstev, ker gre za milijardna sredstva,
               oblikovati program oziroma mi sploh ne vemo kaj ta CVI sploh vse dela. Saj trdno sem
               prepričan, da vsi ne vemo. Pa jaz vsega ne vem, kaj počnejo, čeprav neke stvari vem,
               ker sem te stvari raziskoval, slučajno.</p>
               <p>Ampak vseeno se sprašujem, kaj tudi zdajle mišljeno, ker ni tukaj zdaj predstavnika
               predlagatelja. Kdo je to predlagal? Aha, to je odbor predlagal ta amandma. Odbor je
               predlagal ta amandma. Nekdo ga je mogel predlagati. Nekdo je mogel vedeti zakaj. Mene
               prav zanima, kaj je točno dejansko s tem mišljeno, kaj se bo s tem delalo. 200
               milijonov denarja, to ni malo denarja. Lepo vas prosim. To so veliki denarji.</p>
               <p>Ali bo to spet kar tako v tri dni kupovali računalniško opremo, tako kot državnem
               zboru delamo, pa denar stran mečemo. Bi bilo tudi treba eno preiskovalno komisijo
               narediti, za to kar se v državnem zboru dela z računalniki in raznimi nadgradnjami in
               tako naprej. Milijoni so se vrgli čez ramo. Pa se nobeden nič ne vpraša. Potem pa
               sprašujemo kje bomo denar vzeli, da bomo dali par tolarčkov lokalnim skupnostim, da
               bi začeli nekajdelati na, konkretno na določenih projektih, da se ne bi z birokracijo
               ukvarjali pa zapravljali denar po nepotrebnem,  pa vprašali, kje naj vzamemo denar. Denarja je kot smeti, samo
               skupaj ga je treba pogrniti, razumete.</p>
               <p>In zdaj še prosim, da mi enkrat razložite, tisti, ki je to predlagal, eden od strani
               odbora je moral to biti ali kdorkoli že je, kaj se dejansko tukaj misli, kakšen
               program se bo iz tega izvajal in ali poznate, kaj dela CVI, če veste, kaj dela CVI in
               ne bi bilo smiselno to tam pobrati ali pa vključiti v njihov sistem ali kako ali
               sploh kdo ve, kaj delajo oni v tej državi ali ne. To je moja pripomba. Hvala
               lepa.</p>
            </sp>
            <sp who="SDT3:PuckoCiril">

               <speaker>PREDSEDNIK CIRIL PUCKO:</speaker>

               <p>Hvala lepa, gospod Kelemina, sami ste že ugotovili, da je to amandma odbora, ki je
               amandma sprejel s tem, ko je povzel amandma skupine poslancev, s prvopodpisanim
               kolegom Germičem, s katerim se namenja temu računalniškemu opismenjevanju in
               informatiki, bi se naj namenilo 300 tisoč tisoč tolarjev. Medtem je vlada ugotovila,
               da je vir, iz katerega se je odbor odločil, da zniža sredstva, glede na to, da vsi ti
               amandmaji jemljejo na istem viru, da je ta znesek previsok za normalno funkcioniranje
               tistega proračunskega uporabnika. To je in iz tega razloga je pač ocena vlade
               oziromaministrstva za finance, da je to lahko edini vir tako znižan in s tem se v
               bistvu kljub temu daje dodatnih 200 tisoč, tisoč tolarjev za ta namen, to je bistvo
               vsega. Zdaj, mi lahko tu razpravljamo ure in ure verjetno, stvari ne bomo pripeljali
               dlje, kot do trenutka, ko se bomo morali odločiti, ali to spremembo podpremo ali ne.
               Gospod Germič, izvolite.</p>
            </sp>
            <sp who="SDT3:GermičLjubo">

               <speaker>LJUBO GERMIČ:</speaker>

               <p>Hvala lepa gospod predsednik za besedo. Temeljito obrazložitev, zakaj sem kot
               prvopodpisani v imenu skupine poslancev takrat predlagal tale amandma, je bila
               opravljena na seji odbora pred dnevi in jaz bom poskušal reproducirati vsebino tega,
               čeprav zelo na kratko.</p>
               <p>Poglejte, če spremljate realizacijo računalniško opismenjevanje in informatika leta
               2001 ocena 2002 vidimo, da bi v letu 2003 bila projekcija porabe sredstev nižja na
               tej postavki, kot je bila leta 2001. Če bi pogledali še nekaj let nazaj, bi
               ugotovili, da je ta vrednost leta 2000 in 99 bila še večja in seveda v teh obdobjih
               se je bistveno upočasnilo računalniško opremljanje, tako v osnovnih šolah, kot v
               srednjih šolah.</p>
               <p>Hkrati se je seveda zelo upočasnila tudi, bi rekel uporabnost teh računalnikov zato,
               ker se ni uporabljalo tako imenovane programske opreme, ki je nujna za to, da seveda
               računalnik lahko služi svojemu namenu in seveda upočasnilo se je tudi izobraževanje
               učiteljev za te namene uporabe, te tako strojne opreme, kot programske opreme, ki so
               namenjene seveda za samo izobraževanje, za samostojno raziskovanje in tako dalje, da
               ne govorim o povezovanju v omrežju internet sistem, ki seveda ga v tako osnovnih, kot
               srednjih šolah, bi rekel uvajamo zelo počasi.</p>
               <p>In seveda namen amandmaja je bil ta, da se tukaj seveda gre vsaj na tej ravni, kot
               je bilo leta 2001, tudi v letu 2003. In dopolnilna sredstva, ki jih je državni zbor
               sprejel v okviru zakona, kjer izmed temeljnih področij namenja tudi računalniškemu
               opismenjevanju, ki bi morala zagotoviti dodatna sredstva, se je zgodilo ravno to,
               tudi na drugih postavkah iz tega zakona, da je bila vložena sprememba proračuna za
               dva tri, petega, desetega, medtem ko smo sprejeli nov zakon 27.10. Seveda v tem obdobju ni bilo možno s strani
               vlade sprejeti teh dopolnil, ki bi bila vezana na proračun leta 2003. In seveda glede
               na obrazložitev, ki jo je dala vlada nemalo prej, seveda želimo ohraniti dinamiko na
               tem področju vsaj na leto 2001, zato tudi znižujemo za sto tisoč glede na bi rekel na
               problematiko proračuna v celoti, še najbolj bistveno je pa to, da spreminjamo vir
               sredstev, kot je bilo že s strani predsedujočega tukaj obrazloženo. In seveda to je
               bil ta namen tega amandmaja.</p>
               <p>Jaz se z vami strinjam, da smo poslanci vedno v težavah, komu in za tiste namene, za
               katere bi mogoče želeli spremeniti vsebino. Ampak prepričan sem, da ne poznamo vseh
               podatkov, tako kot ste tudi vi danes navedli eno področje, tako smo tudi mi iskali
               tale področja in seveda, ko smo iskali zdaj področje, ki bi bilo konsistentno, je pač
               predlog, kot je bil tukaj sedaj s strani predsedujočega že posredovan. Hvala
               lepa.</p>
            </sp>
            <sp who="SDT3:PuckoCiril">

               <speaker>PREDSEDNIK CIRIL PUCKO:</speaker>

               <p>Gospod Kelemina.</p>
            </sp>
            <sp who="SDT3:KeleminaBranko">

               <speaker>BRANKO KELEMINA:</speaker>

               <p>Ja hvala lepa, v redu. Torej to pomenu, da gredo ta sredstva za srednje šole, osnovno
               šolstvo in tako naprej. V redu. Zdajle pa me zanima, jaz razumem, da pač določeni
               poslanci določeno področje bolj spremljajo in poznajo problematiko in poskušajo na
               tem področju pomagati. V redu.</p>
               <p>Ampak zdajle da ni to samo tako na podlagi, ta predlog na podlagi neke subjektivne
               volje ali pa želje ali pa interesa, ali so zdaj te potrebe podprte z analizami, s
               programi, s projekti, kako to uresničiti. Ker če je to samo zdajle zato, ker ni v
               letu 2002 oziroma 2002 bilo toliko, zdajle pa ni več toliko in da bomo imeli zmeraj
               enako, potem se jaz s tem ne strinja, če gre za to.</p>
               <p>Če pa imamo mi te stvari podprte z analizami, podprte s programi, projekti, kaj,
               kako in tako naprej, abosolutno še več sem pripravljen dati, če vidim, da gre za
               pozitivni projekt, za pozitivni program, ki zahteva to in to in to in to. Brez tega,
               da bomo pa kar tako čez palec delili denar zato, da bomo obdržali neki nivo - ne, mi
               moramo določene stvari zmanjševati, posebno pa ukinjati tisto, kar ni potrebno.
               Recimo če že imamo v neki fazi zadoščeno ali pa če je neki program zaključen. Ta
               nikdar ne bo zaključen. To je dejstvo, jaz to razumem, ampak zdajle vseeno, da ne bi
               tako čisto čez palec odločali o neki višini sredstev, ali je to podprto z argumenti
               oziroma, kje ste dobili podatke, da ste postavili točno to cifro, oziroma zdaj s
               tristo spustil na dvesto, pa še lahko z dvesto na sto spustimo ali pa potem s sto na
               nič, je veliko vprašanje.</p>
               <p>Se pa strinjam, da je ta projekt opremljanja srednjih šol, osnovnih šol in tako
               naprej, treba gledati na nivoju celotne države oziroma celotnega sistema
               informacijskega, ki ga mi v državi imamo. Mi imamo in na upravnih enotah, to pa vse
               gre dejansko preko CVI-ja. Bom kar generalno zaključil. CVI ima sigurno tisoče,
               tisoče računalnikov, takih in drugačnih, ki so za osnovne šole še preveč dobri, pa
               jih recimo umikajo zaradi različnih, pač enostavno se ne splača nadgrajevati
               računalnika, če ima premajhno kapaciteto, je bolje, pa hitrost, je bolje, da se kupi
               nov, ker je dejansko skoraj ceneje, kot nadgradnjo delati, ker se malo spoznam na
               računalnik tudi. Teh stvari je
               toliko in bi bilo treba v okviru celotnega programa CVI-ja tudi vključiti ta projekt
               in pomagati te zadeve toliko razporediti po celi Sloveniji, da bi bilo čimbolj
               ekonomično, funkcionalno, učinkovito in seveda tudi še ekonomsko upravičeno. To je
               to. Mene zdaj zanima, če je to vse, če so vsaj približno te komponente, kar je pa še
               verjetno nekih drugih, ki bi jih bilo potrebno upoštevati, jaz nisem strokovnjak s
               tega področja, kako ta projekt narediti, kako ga potem sprejeti in pa tudi
               uresničiti. Jaz bi prosil, če mi lahko razložite, na kakšnih argumentih to stoji.
               Hvala lepa.</p>
            </sp>
            <sp who="SDT3:unknown-M">

               <speaker>GOSPOD _________:</speaker>

               <p>Gospod Kelemina, enostaven odgovor. Mi smo pred mesecem dni sprejeli zakon, v
               katerem izmed temeljnih prioritetnih področij namenjamo temu posebno postavko in tam
               je vrsto strani obrazložitve in bi prosil mogoče, da takrat pogledate te tekste, da
               ne bi jaz zdaj tukaj jemal časa, kjer natančno zapisujemo, zakaj, na kakšen način
               stopamo hitreje temu na pot. Tako. Lahko pa tudi jaz zdaj te dokumente vzamem ven in
               pogledam bolj natančno te stvari.</p>
            </sp>
            <sp who="SDT3:PuckoCiril">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Kelemina.</p>
            </sp>
            <sp who="SDT3:KeleminaBranko">

               <speaker>BRANKO KELEMINA:</speaker>

               <p>V redu. Jaz vam lahko verjamem, spoštovani kolega. Bi vas pa vseeno prosil, če je to
               možno, bom vas držal za besedo, če boste uspeli, če nimate zdaj vseh teh dokumentov,
               pa tudi potem, kar sem govoril o globalnem sistemu zagotavljanja informiranja
               informatike, opismenjevanja na globalnem nivoju države, kot takšne, če ne bi bilo
               pametno, da bi to naredili, pa da vidimo, kaj se dejansko da narediti, koliko se da
               prihraniti in potem tudi mogoče, če bomo to naredili, mogoče niti ne bo potrebno vseh
               teh sredstev porabiti, pa bo še lahko prerazporeditev za kakšno drugo stvar. Ali bi
               lahko to povedali v nadaljevanju?</p>
            </sp>
            <sp who="SDT3:PuckoCiril">

               <speaker>PREDSEDNIK CIRIL PUCKO:</speaker>

               <p>Hvala lepa. Gotovo bo vlada sledila vaši razpravi, če se bo pokazalo, da je tega
               denarja preveč in ga bo namenila za tiste namene, ki jih tudi na odboru nismo mogli
               podpreti na eni izmed prejšnjih sej, kjer smo preprosto ocenili, da so viri, ki so
               bili namenjeni za to, da se povečajo sredstva na posameznih postavkah za namene na
               šolskem področju neustrezni. Želi še kdo besedo? <stage>(Nihče.)</stage> Hvala lepa. Zaključujem
               razpravo. Dajem predlog tako spremenjenega amandmaja odbora na glasovanje.</p>
               <p>Kdo ga podpira? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet in bo kot tako spremenjen predložen v odločanje
               državnemu zboru.</p>
               <p>Prehajam na drugi amandma, ki bi ga odbor spremenil. In sicer, pri podprogramu
               18053302 programi športa. V Poročevalcu je to na strani 150, ista številka
               Poročevalca, se pravi 96. Pri uporabniku 3311 Ministrstvo za šolstvo, znanost in
               šport se v okviru področja porabe kultura, šport in nevladne organizacije v okviru
               glavnega programa 1805 šport in prostočasne aktivnosti poveča podprogram 18053302
               programi športa za 75.000 tisoč tolarjev ter se pri uporabniku 1613 Ministrstvo za
               finance v okviru področja porabe 22 servisiranje javnega dolga v okviru javnega
               programa 2201 servisiranje javnega dolga v okviru podprograma 22011603 obveznosti
                   iz naslova financiranja
               izvrševanja proračuna, domače zadolževanje zmanjša postavko 8.7.6.0 obresti
               kratkoročnega zadolževanja za petindvajset tisoč tisoč tolarjev, to je v Poročevalcu
               številka 96 na strani 45 ter pri uporabniku 19.14. Generalštab slovenske vojske, sev
               okviru področja porabe 0.7 obrambe in ukrepi ob izrednih dogodkih v okviru glavnega
               programa 0.7.0.2 vojaška obramba in nacionalna varnost zmanjša podprogram
               0.7.0.2.1.9.0.1 usposabljanje in obrambni sistem za 50.000 tisoč tolarjev, kar je
               objavljeno v Poročevalcu št. 96 na strani 61. V obrazložitev tega samo še, da je bila
               vsebina prvotnega amandmaja odbora na strani 23, iz pregleda amandmajev, kjer smo se
               odločili takrat, da bi dali temu programu športa 100.000 tisoč tolarjev in da bi
               celoten znesek jemali na postavki usposabljanje in obrambni sistem. Zdaj gre za to,
               da se ta postavka zmanjša za 25 milijonov in da se vir razpolovi, se pravi prvotni
               vir, da ostane na usposabljanju in obrambnem sistemu še 50 milijonov ter da se 50
               milijonov vzame iz druge, 25 milijonov vzame iz druge postavke. To je bistvo
               spremembe. Želi kdo besedo. Nihče. Hvala lepa. Dajem predlog amandmaja na glasovanje.</p>
               <p>Kdo je za?<stage>(12 članov.)</stage> Kdo je proti? <stage>(1 član.)</stage></p>
               <p>Hvala lepa. Amandma je dobil podporo in bo tako spremenjen predložen v odločanje
               državnemu zboru.</p>
               <p>Kolegice in kolegi, hvala lepa.</p>
               <stage type="time">(Seja se je končala 19. decembra 2002 ob 17.43 uri.)</stage>
            </sp>
         </div>
      </body>
   </text>
</TEI>
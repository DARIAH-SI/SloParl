<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZO-Izredna-001-2001-03-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">080D39274E7FD120C1256A080035645B</idno>
               <idno type="custom" subtype="day">2E4D76E3532A3CABC1256A0A003AE93A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=2E4D76E3532A3CABC1256A0A003AE93A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZO-Izredna-001-2001-03-09.OZO" n="001">
               <name>Izredna</name>
               <date when="2001-03-09"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZO-Izredna-001-2001-03-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZO-Izredna-001-2001-03-09.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ODBRAMBO</stage>
            <stage type="session">1. izredna seja</stage>
            <stage type="date">(9. marec 2001)</stage>
            <stage type="chairman">Sejo je vodil Dorijan Maršič, podpredsednik odbora. </stage>
            <stage type="time">Seja se je pričela ob 9.12 uri.</stage>


            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>Spoštovani gostje! Pričenjam s 1. izredno sejo odbora državnega zbora Republike
               Slovenije za obrambo, ki je bila sklicana v skladu s 148. členom poslovnika.</p>
               <p>Uvodoma naj v skladu z drugim odstavkom 159. člena poslovnika državnega zbora
               ugotovim, da so svojo prisotnost opravičili Franc Pukšič, Ivan Božič, Zmago Jelinčič
               in Igor Štemberger ter Lojze Peterle. Hkrati pa ugotavljam, da so po pooblastilu, da
               je tu prisoten gospod Alojz Sok, ki nadomešča gospoda Lojzeta Peterleta. Ugotavljam
               torej, da je na seji v tem trenutku prisotnih 9 članov. Odbor je takosklepčen in
               lahko pričnemo z delom.</p>
               <p>Za sejo sem v skladu 153. členom poslovnika določil naslednji dnevni red: pod točko
               1 - potrditev zapisnika 1. redne seje odbora za obrambo; pod točko 2 - predlog zakona
               o materialni dolžnosti - prva obravnava, ki ga je v zakonodajni postopek predložila
               vlada Republike Slovenije; in pod 3 točko - razno. Članico in člane odbora sprašujem,
               ali imajo morda kakšno pripombo v zvezi z dnevnim redom? <stage>(Ne.)</stage></p>
               <p>Prehajam na <title>1. TOČKO DNEVNEGA REDA - POTRDITEV ZAPISNIKA 1. REDNE SEJ E ODBORA ZA OBRAMBO.</title>
               </p>
               <p>Osnutek zapisnika je vam vsem vpogled v mrežnih dokumentih Lotus Notes. Je kakšna
               razprava na to temo oziroma ima kdo kakšno razpravo v zvezi z zapisnikom? <stage>(Ne.)</stage> Potem
               res predlagam, da potrdimo ta osnutek zapisnika. Predlog dajem na glasovanje.</p>
               <p>Kdo je za to, da potrdimo zapisnik 1. seje odbora za obrambo? <stage>(8 članov.)</stage> Je kdo
               proti? <stage>(Nihče.)</stage></p>
               <p>Ugotavljam, da je osnutek zapisnika sprejet.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O MATERIALNI DOLŽNOSTI.</title>
               </p>
               <p>Predlog zakona je bil objavljen v Poročevalcu številka 94, z dne 14.11.2000. Prejeli
               ste tudi obvestilo vlade Republike Slovenije o sodelovanju njenih predstavnikov, ki
               so tu prisotni, in mnenje sekretariata državnega zbora za zakonodajo in pravne zadeve
               pa ste prejeli danes na klop.</p>
               <p>Jaz kar predajam besedo predlagateljem zakona in prosim predstavnike vlade Republike
               Slovenije, da nas predvsem seznanijo s predlogi, ki zahtevajo sprejem tega zakona,
               načeli in cilji zakonskega predloga in rešitvami, ki jih zakon, kot predlog, vsebuje.
               Prosim, gospod Čas!</p>
            </sp>
            <sp who="SDT3:ČasTomaž">

               <speaker>TOMAŽ ČAS:</speaker>

               <p>Hvala za besedo. Spoštovani gospod podpredsednik, spoštovana poslanka, poslanci! Prvo
               bi želel s strani ministrstva za obrambo opravičiti ministra, ki ima v tem trenutku
               drugo obveznost, tako da imam za njegovo nadomeščanje ustrezno pooblastilo.</p>
               <p>V obravnavi je zakon o materialni dolžnosti. Materialna dolžnost je ena izmed
               državljanskih dolžnosti, ki jo določa v  do sedaj veljavni zakonodaji, zakon o obrambi, zakon o
               varstvu pred naravnimi in drugimi nesrečami ter zakon o policiji. Na podlagi
               navedenega zakonskega pooblastila pa je zadeva v nadaljevanju urejena z ustrezno
               vladno uredbo.</p>
               <p>Moram reči, da je v Slovensko vojsko razporejenih prek 10.000 različnih sredstev,
               zlasti vozil in pa sredstev zvez, v različne enote. V policiji je teh sredstev okrog
               1.100, v civilni zaščiti nekaj čez 700, in pa seveda tudi ta sredstva so uporabljena
               za druge potrebe, v več kot 800 primerih.</p>
               <p>Moram povedati, da do sedaj v praksi, ko smo izvajali različne vaje, ni prihajalo do
               kakšnih posebnih problemov v zvezi z izvajanjem teh predpisov. Moram pa povedati, da
               je na pobudo državljana iz Novega mesta ustavno sodišče ocenilo, da je treba ali pa
               da namen te materialne dolžnosti, ki obstaja, ni sporen da pa je sporno predvsem v
               tem, da gre za tako pomembno dolžnost, državljansko dolžnost, ki je ni mogoče
               prepuščati urejanju s podzakonskimi akti, in da je treba to zadevo urediti z
               ustreznim zakonom. Vlada kot predlagatelj se je odločila, da zato vse v zvezi z
               dolžnostjo, se pravi materialno dolžnostjo, uredimo v posebnem zakonu. In tako je
               tudi pred vami sedaj obravnavani zakon.</p>
               <p>Glede na to, da je postopek priprave tega zakona in priprava potekala še v prejšnjem
               letu, in ker se je s to zadevo posebej ukvarjal državni podsekretar, gospod Miran
               Bogataj, ki je v kabinetu ministra pristojen za sistemsko pravne zadeve, predlagam,
               da on povzame besedo in opozori na bistvene novosti. Prisoten pa je tudi gospod
               brigadir Dušan Šuligoj, in smo potem tudi pripravljeni odgovarjati na vaša vprašanja.
               Hvala.</p>
            </sp>
            <sp who="SDT3:MaršičDoriojan">

               <speaker>PODPREDSEDNIK DORIJAN MARŠIČ:</speaker>

               <p>Hvala lepa, gospod Čas. Besedo ima gospod Miran Bogataj.</p>
            </sp>
            <sp who="SDT3:BogatajMiran">

               <speaker>MAG. MIRAN BOGATAJ:</speaker>

               <p>Hvala lepa, gospod podpredsednik. Istočasno smo proučili tudi ureditev materialne
               dolžnosti v primerljivih državah. Gre predvsem za Avstrijo, Švico in Nemčijo.
               Ugotavljamo, da rešitve, ki smo jih prej imeli oziroma jih še vedno imamo v uredbi
               vlade, ki ureja materialno dolžnost, da v bistvu ne odstopajo od rešitev, ki jih
               poznajo primerljive države.</p>
               <p>V tem zakonu smo zato povzeli nekatere osnovne rešitve, ki so nespremenjene,
               nekatere stvari pa so dopolnjene. Sledili smo vsem intencam odločbe ustavnega sodišča
               in pripravili enoten zakon za vsa področja, namene, se pravi, za obrambne potrebe, za
               policijo, za zaščito, reševanje in pomoč ter za funkcioniranje državnih organov. Tega
               nismo spreminjali, ker ocenjujemo, da ta potreba tudi iz teh številk, o katerih je
               državni sekretar govoril, te številke potrjujejo, da gre za pomembno državljansko
               dolžnost.</p>
               <p>Zmanjšali smo obseg sredstev, za katera je mogoče naložiti materialno dolžnost.
               Predvsem smo omejili razporejanje osebnih vozil, ki je bilo, kot rečeno, tudi vzrok
               za pobudo za oceno ustavnosti. Tako da osebna vozila se po predlogu zakona lahko
               razporejajo samo v kurirsko službo, enotno kurirsko službo, ne pa tudi za druge
               potrebe.</p>
               <p>Še naprej smo ohranili čedalje bolj aktualno dolžnost za namestitev sredstev za
               opazovanje, obveščanje in alarmiranje na različne vrste objektov, in sicer v tistih
               primerih, kjer zaradi tehničnih pogojev ali drugih objektivnih razlogov ni mogoče teh
               sredstev namestiti na druge objekte. Gre predvsem za razne študije slišnosti, za
               namestitev siren, gre za namestitev repetitorjev v sistemih teh avtonomnih zvez in
               podobno.</p>
               <p>Omejili smo materialno dolžnost tudi z vidika funkcioniranja posameznih dejavnosti,
               tako da je ni mogoče nalagati 
               za sredstva, ki so namenjena obrambi, ki so namenjena zdravstvu, namenjena
               izvrševanju kazenskih sankcij oziroma izvajanju zaščite in reševanja ter humanitarnih
               dejavnosti.</p>
               <p>Prav tako ni mogoče nalagati materialne dolžnosti za tiste stvari, ki so varovane po
               mednarodnem vojnem oziroma humanitarnem pravu.</p>
               <p>Sredstva, ki se razporejajo, so določena z materialnimi formacijami, organizacijami
               za delovanje posameznih struktur v spremenjenih razmerah oziroma na podlagi
               kriterijev in meril za organiziranje posamičnih sestavin, ki lahko uporabljajo
               materialno dolžnost.</p>
               <p>Določene so tudi zbirke podatkov oziroma vrste podatkov, ki jih vodimo za sredstva,
               ki se razporejajo na podlagi materialne dolžnosti. In določeni so tudi kriteriji,
               katero sredstvo pri izbiri med večimi ima prednost pri razporejanju, tako da olajšamo
               upravnim organom, pristojnim za obrambne zadeve, ki to dolžnost izvajajo, odločanje v
               posamičnih primerih, državljanom pa omogočimo, da imajo lažji vpogled, zakaj je
               njihovo posamezno sredstvo razporejeno za posameznega uporabnika.</p>
               <p>Uvedli smo tudi rešitev, da pri vpoklicu sredstev, takrat kadar za to obstaja
               zakonski razlog, lahko imetnik ugovarja v roku 8 dni, in da, če gre za preglede, če
               gre za vaje, je možno seveda odložiti takšen vpoklic, medtem ko odložitev pa ni
               mogoča, kadar gre za tiste nujne potrebe, kot je izvajanje zaščite in reševanja
               oziroma takrat, ko je razglašeno izredno ali vojno stanje.</p>
               <p>Zakon tudi določa osnove za določena nadomestila, medtem ko sama tarifa teh
               nadomestil na podlagi zakonskega pooblastila bo urejena s podzakonskim aktom, za
               katerega predlagamo, da je v pristojnosti vlade. Gre pač za stvar, ki se spreminja,
               odvisna je od različnih dejstev in ne kaže teh tarif urejati v zakonu. Zakon pa daje
               zadostne, povzema vse tiste osnovne kriterije, ki omogočajo določitev tarif.</p>
               <p>Zakon ureja tudi postopek za primer, če pride do poškodbe oziroma uničenja sredstva,
               ki je razporejeno. Pri čemer se uveljavlja tudi tiste rešitve, ki so že predpisane,
               ali s pravili službe v Slovenski vojski oziroma tam, kjer jih ni, smo jih določili v
               predlogu zakona.</p>
               <p>Končno še to, da uveljavitev samega zakona ne bo povzročila nobenih dodatnih
               proračunskih obveznosti. Gre za izvajanje redne dejavnosti, upravni organi pa bodo
               uskladitev z zakonom izvršili, se pravi, prerazporeditve, v roku enega leta po
               njegovi uveljavitvi. Hvala.</p>
            </sp>
            <sp who="SDT3:MaršičDoriojan">

               <speaker>PODPREDSEDNIK DORIJAN MARŠIČ:</speaker>

               <p>Hvala lepa, gospod Bogataj in gospod Čas, za obrazložitev in predstavitev zakonskega
               predloga.</p>
               <p>V tem trenutku bi dal besedo predstavnici sekretariata državnega zbora za zakonodajo
               in pravne zadeve, gospe Gorec,  da predstavi mnenje sekretariata.</p>
            </sp>
            <sp who="SDT3:GorecAlenka">

               <speaker>ALENKA GOREC:</speaker>

               <p>Hvala lepa. V tej fazi postopka, v prvi fazi, ki je namenjena predvsem predstavitvi
               zakona, sekretariata nima posebnih pripomb na sam zakon. Opozoril pa je na nekatere
               pomanjkljivosti, ki so v nekaterih primerih redakcijske narave in bi jih pravzaprav
               bilo možno opraviti tudi v tretji obravnavi. Opozorili pa bi posebej na, kaj
               predstavlja za posameznika težak materialni položaj, to je verjetno res težko
               opredeliti, vendar predlagamo, da še enkrat premislite o tem ali je ta diskrecijska
               pravica upravnega organa utemeljena. To se bo verjetno skozi obe fazi še dalo
               natančneje opredeliti, prav tako bi pa opozorili na pripombo, ki se nanaša na pravila
               službe. Namreč v zakonu naj bi bilo jasno definirano kaj ta pravila so, iz samega
               teksta pa ni razvidno oziroma bi, se bolj sklepa na to, da so to pravila, ki veljajo
               za slovensko vojsko, vendar bi bilo treba natančneje obrazložiti v zakonu. Hvala
               lepa.</p>
            </sp>
            <sp who="SDT3:MaršičDoriojan">

               <speaker>PODPREDSEDNIK DORIJAN MARŠIČ:</speaker>

               <p>Hvala lepa za vaše mnenje. Besedo dajem članom odbora in seveda odpiram razpravo.
               Prosim. Z vaše strani glede na <gap n="..."/></p>
            </sp>
            <sp who="SDT3:BogatajMiran">

               <speaker>MAG. MIRAN BOGATAJ:</speaker>

               <p>Mi vsekakor gospod podpredsednik</p>
            </sp>
            <sp who="SDT3:MaršičDoriojan">

               <speaker>PODPREDSEDNIK DORIJAN MARŠIČ:</speaker>

               <p>Se opravičujem, zaradi magnetograma moram povedati ime. Miran Bogataj.</p>
            </sp>
            <sp who="SDT3:BogatajMiran">

               <speaker>MAG. MIRAN BOGATAJ:</speaker>

               <p>Predlogi sekretariata, ki se nanašajo na redakcijo bomo upoštevali, proučili bomo
               tudi 15. člen. Imamo pa podobne določbe že sedaj v zakonu o vojaški dolžnosti. Bomo
               proučili in poskušali dograditi to določbo.</p>
            </sp>
            <sp who="SDT3:MaršičDoriojan">

               <speaker>PODPREDSEDNIK DORIJAN MARŠIČ:</speaker>

               <p>Hvala lepa gospod Bogataj. Pri prebiranju tega zakona sem sam prišel do podobne
               ugotovitve kot sekretariat, predvsem pri tistem delu, ki govori o diskrecijski
               pravici upravnega organa, o tem, da odloča kdaj je možno opravičiti oziroma odložiti
               vpoklic sredstva. Morda bi z moje strani in to bi oblikoval potem, bi predlagal da je
               tudi stališče, da bi se razmislilo tudi o podrobnejšem definiranju in iskanju
               drugačne rešitve v drugem odstavku 19. člena. Tako, da bo jasno razvidno kaj misli
               predlagatelj s tem, da mora lastnik vozila, ki je vpoklican, v primeru da to vozilo
               oziroma to sredstvo ni razpoložljivo, da mora nadomestiti z drugim sredstvom. Zdaj,
               ali to pomeni, da je to sredstvo prav tako v evidenci kot sredstvo, ki je že
               razporejeno, ali preprosto mora sam zagotavljati iz svojegaavtoparka ali pa iz svoje
               lastnine še druga dodatna sredstva. Tako, da morda bi bilo res razmisliti o tem, da
               bodisi so vsa njegova sredstva potem v tem, v evidenci sredstev iz popisa ali pa kako
               drugače.</p>
               <p>Glede na to, da je, so tukaj določene kategorije, ki se jih oprošča, bi bilo
               smiselno morda v zakonsko besedilo vgraditi tudi določbe, s katerim bi se onemogočal
               pa preprečil vpoklic zaradi pregledov in vaj, predvsem motornih vozil, družinam z
               otroci, ki niso dopolnili 16. leta starosti, v primerih ko družina razpolaga samo z
               enim motornim vozilom. Ker definitivno je to za tako družino problem, ki je vezan
               potem z angažiranjem še kopico drugih članov družinskih in tako naprej in to povzroča
               težave. Še posebej, če je 
               vpoklic pogostejši. Toliko z moje strani. Gospod Kacin prosim.</p>
            </sp>
            <sp who="SDT3:KacinJelko">

               <speaker>JELKO KACIN:</speaker>

               <p>Hvala za besedo. Želel bi vprašati predstavnike vlade za malo boljši, širšo
               obrazložitev 15. člena, ki ima tri alinee. Kdaj je omogočena oprostitev vpoklica.
               Namreč pod ena piše, če bi bilo zaradi izročitve sredstva onemogočeno njegovo
               preživljanje oziroma preživljanje družinskih članov. Torej to so ekonomski razlogi.
               Pod točko dve piše, če bi zaradi izročitve sredstva zašel v težak položaj. Težak
               položaj, to je pa tako natančna dikcija, da se lahko vsi tukaj <q>"zezamo"</q> dva dni pa
               bomo imeli zelo zabavno druženje. In potem imamo spet tretjo alineo, če bi mu nastala
               velika gospodarska oziroma gmotna škoda. Tudi tukaj so ekonomski razlogi. Imamo
               ekonomske razloge, najširše splošne razloge in spet ekonomske razloge. Zato bi
               prosil, če lahko pojasnite, kaj je to težak položaj. Kajti če ste to zapisali v
               zakon, ste v izhodišču onemogočili izvajanje zakona. In v tem primeru jaz ne vidim
               kakšnega posebnega smisla, da se s tem ukvarjamo. Hvala lepa.</p>
            </sp>
            <sp who="SDT3:MaršičDoriojan">

               <speaker>PODPREDSEDNIK DORIJAN MARŠIČ:</speaker>

               <p>Hvala lepa gospod Kacin. Gospod Sok.</p>
            </sp>
            <sp who="SDT3:SokAlojz">

               <speaker>ALOJZ SOK:</speaker>

               <p>Ravno tako bi predstavnike vlade vprašal v zvezi s 7. členom. In sicer bi rad vedel
               kakšni razlogi so vodili zakonodajalca, da je v prvem odstavku 7. člena napisal, da
               je pri evidenci sredstev poleg tistih podatkov, ki jih mora voditi v skladu z zakonom
               o obrambi oziroma z zakonom o varstvu pred naravnimi in drugimi nesrečami, treba še
               od imetnikov teh sredstev, pridobiti enotne matične številke občanov oziroma matične
               številke imetnikov. Torej razlogi, zakaj je to še dodatno potrebno. Hvala lepa.</p>
            </sp>
            <sp who="SDT3:MaršičDoriojan">

               <speaker>PODPREDSEDNIK DORIJAN MARŠIČ:</speaker>

               <p>Hvala. Gospod Pohorec.</p>
            </sp>
            <sp who="SDT3:PohorecValentin">

               <speaker>VALENTIN POHOREC:</speaker>

               <p>Meni se tudi postavlja vprašanje povezava med 13. pa 21. členom. Če 21. člen
               zagotavlja nekomu, ki mu je pač po tej dolžnosti bilo vpoklicano ali pa je mogel
               predati svoja sredstva, recimo vozilo, ustrezno nadomestilo, ki v tistem vsaj
               minimalnem znesku zagotovi sredstva, da on ne bo prišel v neki stadij, da bo zaradi
               tega materialno ogrožen, da bo njegova družina, da bo imel zato izgubo. Če torej ta
               21. člen to zagotavlja, potem se mi zdi, da je 13. ali že 13. pa tudi ostala besedila odveč. Jaz mislim namreč,
               da je treba državljan ima dolžnost, da odda, mora pa dobiti ustrezno nadomestilo za
               to in potem odpadajo razlogi za take dikcije.</p>
               <p>Drugič pa mislim, da bi že v 1. členu kazalo povedati, komu je ta dolžnost
               namenjena, ker ne piše, da gre tu za dolžnost, torej občanom, podjetjem,
               organizacijam, oziroma kar bi pač kazalo našteti. Ampak tega ne vsebuje.</p>
               <p>V 2. členu verjetno je pod <q>"druge organizacije"</q> so mišljene te vse organizacije, ki
               delajo v neke javnem interesu, tudi v sistemu zaščite in reševanja, da so to tudi vsa
               ta društva - gasilstvo, gorski reševalci, jamarji in to, da so pod to zajeti ali ne.
               Toliko za enkrat, hvala.</p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>Hvala, gospod Pohorec. Jaz bi predal besedo predstavnikom vlade. Gospod Bogataj!</p>
            </sp>
            <sp who="SDT3:unknown-M">

               <speaker>GOSPOD BOGATAJ:</speaker>

               <p>Hvala lepa. To prvo oziroma zadnje vprašanje, ki je bilo postavljeno, zakaj nismo
               našteli, komu so vse namenjena. V 1. členu je to našteto, da je to za potrebne
               obrambe, varnosti, zaščite, reševanja in pomoči. V 2. členu napovedni odstavek se
               začne: <q>"Državljani gospodarske družbe, zavodi in druge organizacije."</q> So tudi
               lahkoneke drugače vrste organizacij, niso vsi samo zavodi ali pa vse samo gospodarske
               družbe. Medtem ko izključene so pa gorska reševalna služba, gasilci itn., ker teh
               sredstev se sploh ne razporeja. Zakon jih omejuje, da se jih ne razporeja, jih pa
               razporejamo za sile zaščite, reševanja in pomoči. Torej, pri popolnjevanju, ne vem,
               enot civilne zaščite, za tehnično reševanje, če nimamo v neki regiji tovornjakov
               itn., lastnih <gap n="..."/><stage>/Ni razumljivo./</stage><gap n="..."/></p>
               <p>13. člen v povezavi z 21. členom. 13. člen je napotilna norma za upravni organ pri
               razporejanju posameznega sredstva, medtem ko 21. pa ureja nadomestila. Namen 13.
               člena, kot napotilne norme, je predvsem ta, da pri različni vrsti, oziroma pri isti
               vrsti sredstev, pri večih imetnikov se izbere pač tisto sredstvo, s katerimi je
               zakonski namen najbolj dosežen, na drugi strani pa čim manj omejena ta lastninska
               pravica posameznika oziroma gospodarske družbe. Bo pa pri dograjevanju ali pri
               pripravi zakona za drugo obravnavo še enkrat to pogledali.</p>
               <p>Vprašanje navajanja EMŠO številko je prav zaradi tega, ker imamo povezane vse
               evidence, celotno kadrovsko evidenco, ki je enotna za vse potrebe, in obrambe in
               delovne dolžnosti, in zaščite in reševanja in na drugi strani tudi v povezavi s temi
               materialnimi sredstvi. Mi si namreč ne zbiramo sami podatkov, ampak se navezujemo na
               obstoječe zbirke podatkov in zaradi tega rabimo ta EMŠO.</p>
               <p>V preteklost v nekaterih primerih smo jo že izključili, pa se je pokazalo, da potem
               enostavno ne moremo več identificirati in izvajati tega razporejanja. Ima pa vsak
               državljan pravico, da zahteva vpogled v zbirke podatkov, kaj se o njemu vodi oziroma
               o določenem materialnem sredstvu in pri materialni dolžnosti, glede tega ni nobene
               omejitve, kot pri teh podatkih ne, ki jih zbiramo na podlagi zakona o vojaški
               dolžnosti oziroma zakona o obrambi.</p>
               <p>Prvi odstavek 15. člena bomo še enkrat proučili tako, kot je predlagal sekretariat
               za pravne zadeve.  Težak položaj
               je bil pa mišljen predvsem v tem smislu, kot ga imamo pri izvajanju zakona o vojaški
               dolžnosti. Lahko je ta težak položaj povzročen zaradi socialnih ali ekonomskih ali
               drugih primerov.</p>
               <p>Potem pripombe, ki se nanašajo, da bi izključili ven pregled vozil za tiste, ki
               imajo otroke do 16 let. Mislim, da ne pride v poštev zaradi tega, ker osebnih
               avtomobilov ne razporejamo več. To je določeno v tem 2. členu. Razporejamo motorna
               kolesa, motorna vozila, kombinirana vozila, osebne avtomobile, samo terenske, vendar
               druge osebne pa le pri kurirski službi. Tam so pa potrebe sorazmerno majhne. Če odbor
               ocenjuje, da bi bilo potrebno še dodatno to spravljati v zakon oziroma tako omejitev,
               potem bomo seveda tako vprašanje, tako stališče tudi dodatno proučili.</p>
               <p>Drugi odstavek 19. člena - nadomestno sredstvo. Mi vodimo razporeditev po registrski
               številki avtomobila ali tovornjaka. Če ima nek avtoprevoznik dva, tri tovornjake,
               potem v tem primeru, da je to vozilo, ki je razporejeno, okvarjeno, zahtevamo
               nadomestno vozilo. Ni mišljeno to, da on mora najeti pri tretjem in ga zagotoviti.
               Hvala.</p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>Hvala. Gospod Čas!</p>
            </sp>
            <sp who="SDT3:ČasTomaž">

               <speaker>TOMAŽ ČAS:</speaker>

               <p>Jaz bi k temu mogoče samo to dodal, da bo 15. člen, prvi odstavek še enkrat proučili,
               ne samo v tem smislu, kot je predlagala služba za zakonodajo, ampak tudi v tem
               smislu, kot je to opozoril poslanec, gospod Kacin.</p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>Še kakšna razprava? Jaz imam eno vprašanje še. 14. člen v tretjem odstavku pravi, da
               je vpoklic sredstev zaradi pregleda in vaj, da mora biti imetniku poslan najmanj 30
               dni pred dnem, ko mora izročiti sredstva iz popisa. Če se jaz prav spomnim, je to
               približno podobno, kot vpoklic oseb na vojaške vaje itn. Mislim, da zakon o vojaški
               dolžnosti v tem smislu navaja tudi, da mora uporabnik v bistvu upravnemu organu
               predložiti zahtevo za to, da se vpokliče ustrezno, da se vpokliče recimo vojaškega
               obveznika, v tem primeru enota, 45 dni pred samim vpoklicem. Ali je smiselno potem to
               vključevati in uporabiti eno logijo tudi tukaj? Ker tukaj pa nikjer ne piše
               uporabniku, v kolikem času obvesti upravni organ, da bo določeno materialno sredstvo
               v bistvu vpoklicano, je samo določeno, da upravni organ v 30 dneh prej obvesti pred
               pričetkom vaje. </p>
            </sp>
            <sp who="SDT3:unknown-M">

               <speaker>GOSPOD BOGATAJ:</speaker>

               <p><gap n="..."/><stage>/Ni razumljivo, ni vključen./</stage><gap n="..."/> rok je določen, da<gap n="..."/></p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>Prosim, gospod Bogataj!</p>
            </sp>
            <sp who="SDT3:unknown-M">

               <speaker>GOSPOD BOGATAJ:</speaker>

               <p>V zakonu o vojaški dolžnosti je res določeno v teh primerih instrukcijski rok 45 dni,
               da mora uporabnik oziroma enota posredovati upravnemu organu zahteve za vpoklic
               vojaškega obveznika. V konkretnem tem primeru smo ocenili, da to ni potrebno, bi
               seveda, bilo možno ta rok določati, vendar ker v praksi poskušamo več ali manj vse
               vaje izvajati brez vpoklica materialnih sredstev, predvsem vozil, ampak zagotavljamo
               izvajanje vaj s svojimi, zato tega dodatnega roka v zakon nismo vključevali.
               Hvala.</p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>Prosim, gospod Kacin!</p>
            </sp>
            <sp who="SDT3:KacinJelko">

               <speaker>JELKO KACIN:</speaker>

               <p>Jaz bom samo ponovil, da je točka 2 v 15. členu preširoka. Vsakdo se lahko znajde v
               težkem položaju. Če soproga lastnika lastnika zaradi tega živcira, je v težkem
               položaju; če je on vozilo že obljubil nekomu, je v težkem položaju; če je prevzel
               neko naročilo, je v težkem položaju. Tako, da izvajanje tega zakona je potem možno
               samo v primeru, če ima nekdo proste kapacitete in mu tovornjaki recimo stojijo na
               dvorišču. To je edina možnost, da karkoli storite. Zato se mi zdi, predstavniki
               vlade, da je to nepotrebno administriranje.</p>
               <p>Tako, kot ste zapisali to drugo točko, pomeni, da boste poslali - govorim na pamet -
               20 pozivov in potem boste izdali morda 19 odločb za odložitev vpoklica. Morda bo
               nekdo z enim vozilom celo na tako vajo, aktivnost ali karkoli, prišel. Skratka, to se
               mi zdi skrajno neživljenjsko. Jaz razumem, da morate nekaj narediti zaradi ustavnega
               sodišča. Ampak lepo vas prosim, v svojem lastnem interesu dajte si ustvariti okvire,
               da boste zakon lahko izvajali. Hvala lepa.</p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>Hvala, gospod Kacin. Je pa dejstvo to, da ste podkrepil v bistvu tudi stališče in
               mnenje sekretariata, ker je v četrtem odstavku njihovega menja, v drugi alinei je
               prav to zapisano, da v povezavi s 15. členom zakona govori o tem, da je pač treba
               opredeliti natančneje pojem in presojo o vpoklicu. Tako, da to je<gap n="..."/> Prosim!</p>
            </sp>
            <sp who="SDT3:KacinJelko">

               <speaker>JELKO KACIN:</speaker>

               <p>Poglejte. Mi sedaj prihajamo v sfero politike, namesto da bi bil pravni akt čist in
               bi omogočal njegovo implementacijo. V praksi se sedaj tukaj kaže potreba po neki
               interpretativni deklaraciji, kaj je to težak položaj. To nima nobenega smisla.
               Skratka zdi se mi, da je to zadevo nujno treba doreči ali pa je celoten zakon
               brezpredmeten. Hvala lepa.</p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>Hvala. Gospod Čas!</p>
            </sp>
            <sp who="SDT3:ČasTomaž">

               <speaker>TOMAŽ ČAS:</speaker>

               <p>Jaz sem prej, ko je obrazložitev dal gospod Bogataj, tudi dodatno reagiral na to, ker
               se strinjam s to oceno, ki jo je dal gospod poslanec Jelko Kacin. Tudi sam tako
               razmišljam, da je dejansko resno vprašanje in vso globino tega vprašanja sem razumel,
               da je seveda to, kar je tudi praktično gospod poslanec povedal, seveda možno ob tako
               širokem tolmačenju pojma <q>"težak položaj"</q>. Zato se tudi rekel, da bomo ne glede na to,
               kar je služba za zakonodajo predlagala, da se lotimo tega pojma, upoštevali tudi to,
               kar je gospod poslanec govoril. Jaz sem ga vseeno razumel v taki širini, da to lahko
               vrže na glavo tudi ta zakon. Ker, če ga ne moreš izvajati in če ga lahko izvajaš samo
               v par procentih, potem je ta nesmiseln. Zato moramo to tudi jasno opredeliti.</p>
               <p>Strinjam se tudi z njim, da tudi sistematično ta zadeva ni dobra, če govoriš v 1. in
               2. točki  o tem socialnem
               položaju tukaj pa pomešano v 2. točki vse skupaj. Toliko. Mi se bomo potrudili in to
               zadevo pripravili tako, kot je predlagano.</p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>V redu. Hvala lepa. Bomo potem tudi oblikovali stališča v zvezi s temi predlogi in
               tudi v zvezi z diskusijo, ki je bila sedaj opravljena. Je še kakšna razprava? Potem
               ugotavljam, da smo izčrpali razpravo.</p>
               <p>Jaz bi predlagal, da<gap n="..."/> Jelko, ali imaš ti kakšno posebno formulirano stališče v
               zvezi s tem, kar si razpravljal?</p>
            </sp>
            <sp who="SDT3:KacinJelko">

               <speaker>JELKO KACIN:</speaker>

               <p>Jaz predlagam, da vlada upošteva sugestije izrečene v razpravi. Vlada ima vedno
               možnosti in priložnost, da amandmira svoje predloge in naj to možnost izkoristi.
               Drugače pa, da se razumemo. Jaz zakonu ne bom nasprotoval. Ampak sedaj pa govorim
               politično. Dogovorili smo se, da je programte vlade tudi antibirokratski program. Res
               ne vem, zakaj bi morali uradniki v izpostavah pisati pozive, če v naprej vemo, da je
               notri, bom rekel, varovalka, ki omogoča, da se ta poziv ne realizira. Torej, to je
               absolutno nepotrebno administritanje. To nima z zaščito in reševanjem nič skupnega;
               to nima z nacionalno varnostjo nič skupnega. To je samo delo za uradnike, ki je
               absolutno nepotrebno, če bomo imeli tako dikcijo.</p>
            </sp>
            <sp who="SDT3:MaršičDoriojan">

               <speaker>PODREDSEDNIK DORIJAN MARŠIČ:</speaker>

               <p>V redu. Hvala lepa. Jaz potem predlagam, da dajem na predlog naslednje sklepe. Eno,
               pod prvo točko, da je predlog zakona o materialni dolžnosti - prva obravnava -
               primerna podlaga za pripravo zakona za drugo obravnavo. Drugi sklep, da predlagatelj
               pri pripravi predloga za drugo obravnavo upošteva stališča in pripombe ter mnenja
               sekretariata državnega zbora za zakonodajo in pravne zadeve in pripombe podane v
               razpravi. Ima kdo kakšno dopolnilo k tem sklepom? Mnenje? <stage>(Ne.)</stage></p>
               <p>Potem dajem na glasovanje prvi sklep, tako kot sem ga povedal, in sicer, da je
               predlog zakona primerna podlaga za pripravo zakona za drugo obravnavo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Hvala.</p>
               <p>In pa drugo, da se upošteva pripombe in mnenja sekretariata in pripombe podane v
               razpravi.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bilo<gap n="..."/> Da, glasovanje bi moral tudi napovedati. V prvem
               glasovanju jih je bilo 9 za in v drugem glasovanju prav tako 9 za, nihče proti,
               soglasno sprejeto.</p>
               <p>S tem zaključujemo to točko dnevnega reda.</p>
               <p>Prehajamo na <title>3. TOČKO DNEVNEGA REDA - RAZNO.</title>
               </p>
               <p>
                   Rad bi člane odbora samo
            seznanil, da je izražena volja in vabilo mednarodnega sklada za deminiranje, da bi naš
            odbor obiskal ta sklad oziroma to fundacijo. Vabilo za to boste prejeli pravočasno.</p> 
               <p>
               In pa drugo, opozorjen sem bil, da so potrebe tudi po vaših življenjepisih, ki bi
               bili prevedeni v angleščino, in sicer za potrebe obiskov tujih delegacij. Tako da bi
               vas prosil, da sekretarju Bahčiču dostavite izvleček svojega življenjepisa, če seveda
               želite, tako da bodo to ustrezno prevedli v angleščino. Prosim? To formo bo pripravil
               sekretar.</p>
               <p>S tem sem izčrpal. Ima še kdo kaj pod razno? Nihče.</p>
               <p>Zahvaljujem se za vaše sodelovanje!</p>
               <stage type="time">(Seja je bila končana 9. marca 2001 ob 9.47 uri.)</stage>
            </sp>
         </div>
      </body>
   </text>
</TEI>
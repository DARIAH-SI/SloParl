<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZNP-Redna-014-2001-12-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E92BE3D69F4EE8F4C1256B10004A2906</idno>
               <idno type="custom" subtype="day">3E7B7715C425839CC1256B1B00284627</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=3E7B7715C425839CC1256B1B00284627</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZNP-Redna-014-2001-12-06.OZNP" n="014">
               <name>Redna</name>
               <date when="2001-12-06"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZNP-Redna-014-2001-12-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZNP-Redna-014-2001-12-06.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">14. seja</stage>
            <stage type="date">(6. december 2001)</stage>
            <stage type="chairman">Sejo je vodil Maksimiljan Lavrinc, predsednik odbora.</stage>
            <stage type="time">Seja se je pričela ob 9.12 uri.</stage>


            <sp xml:id="SDT3-OZNP-Redna-014-2001-12-06.sp1">

               <speaker>PREDSEDNIK MAKSIMILJAN LAVRINC:</speaker>

               <p>Za današnjo sejo ste dnevni red dobili, vendar bi kar v uvodu povedal, da me je
               predsednik odbora za infrastrukturo pisno obvestil, da predlaga, naj bi se zakon, ki
               smo ga nameravali obravnavati pod 3. točko, to je predlog zakona o ureditvi določenih
               vprašanj v zvezi z graditvijo infrastrukturnih in drugih objektov na mejnih prehodih,
               obravnaval kasneje. Kot zainteresirano delovno telo so namreč ugotovili, da je
               potreben obilne predelave, da tako rečem, kar seveda ni izjema, sploh ne v zadnjem
               času, in ker je že tako bilo veliko diskusije, zakajje zakon pravzaprav dodeljen nam,
               ne pa odboru za infrastrukturo, ki se po vsebini s tovrstnimi vprašanji ukvarja, bomo
               to točko umaknil; ostale točke pa bi šle tako, kot so bile predlagane, kar pomeni, da
               bi imeli skupaj pet točk dnevnega reda.</p>
               <p>Ima kdo kakšno pripombo? Ne.</p>
               <p>Potem predlagam, da potrdimo <title>ZAPISNIKE 10. IN 11. REDNE SEJE ODBORA TER 15. IN 16. IZREDNE SEJE ODBORA ZA
               NOTRANJO POLITIKO.</title>
               </p>   
               <p>Sprašujem, je kakšna pripomba na zapisnike? Ni.</p>
               <p>Ugotavljam, da so zapisniki potrjeni.</p>
               <p>Prehajamo na <title>1.</title> <stage>(vsebinsko)</stage> <title>TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O
               KAZENSKEM POSTOPKU, HITRI POSTOPEK.</title>
               </p>           

               <p>Predlog zakona je bil objavljen v Poročevalcu. Mnenje našega sekretariata ste
               prejeli, ravno tako, se mi zdi, ste prejeli verjetno danes na mizo tudi delovno
               gradivo predlogov amandmajev.</p>
               <p>Najbolje bo, da damo besedo predstavniku predlagatelja. Izvolite, imate besedo,
               državni sekretar.</p>
            </sp>
            <sp xml:id="SDT3-OZNP-Redna-014-2001-12-06.sp2">

               <speaker>HINKO JENULL /?/:</speaker>

               <p>Hvala za besedo. Spoštovane poslanke in poslanci! Preden bi na kratko obrazložil
               predlagane spremembe in dopolnitve zakona o kazenskem postopku, bi želel povedati, da
               je v Sloveniji doseženo v stroki precejšnje soglasje o tem, da Slovenija potrebuje v
               doglednem času nov, drugačen kazenski postopek, ki bi bil primerljiv s sodobnimi
               evropskimi postopki in ki bi omogočal hitrejše obravnavanje kazenskih zadev, predvsem
               tistih zadev, kjer gre za nižje zagrožene kazni, ali tistih zadev, kjer obdolženci
               priznavajo kazniva dejanja.</p>
               <p>V tej smeri je ministrstvo za pravosodje tudi na priporočila letošnje sekcije o
               reformi kazenskega sodstva na Dnevih pravnikov v Portorožu, pa tudi že pred tem je
               ministrstvo zastavilo delo v okviru posebne delovne skupine, ki take sistemske
               spremembe pripravlja. To delo je dolgoročno, to delo bo temeljilo na primerjalno
               pravni analizi sodobnih kazenskih postopkov v Evropi in na analizi učinkovitosti
               našega kazenskega postopka ter opredelitvi tistih kritičnih točk, kjer se postopek
               zavlačuje, kjer zastaja in kjer so ovire. Za ta del je angažiran tudi inštitut za
               kriminologijo pri pravni fakulteti v Ljubljani.</p>
               <p>Povedal bi še to, da vam je znano, da je naš kazenski postopek bil urejen leta
                   1994 in potem že noveliran,
               to ni tako dolgo obdobje, vendar dovolj dolgo, da smo spoznali, da hitre spremembe in
               hitri sistemski odmiki niso dobri; tako je že Slovenija morala na podlagi nekaterih
               preuranjenih sprememb v smeri kontradiktornega postopka leta 1994 in potem leta 1998
               napraviti od tega odmik. Tako, samo za obvestilo, da to delo teče in da računamo,da
               bo to delo v razumnem času opravljeno.</p>
               <p>Drugo, kar želim povedati, je pa to, kar imate pred seboj, to so manjše spremembe
               obstoječega zakona o kazenskem postopku, ki se nanašajo skoraj na vsa poglavja, so
               precej raznorodne in imajo dve skupni značilnosti. Prva je, da te spremembe ne
               posegajo v sistemsko ureditev kazenskega postopka, kot jo danes imamo, druga pa je,
               da s temi spremembami želimo obstoječi kazenski postopek v tistih delih, kjer gre za
               stvari, ki so v stroki povsem dorečene, popraviti, se pravi, izboljšati, povečati
               učinkovitost, odpraviti nejasnost posameznih določil, odpraviti morebitno njihovo
               protiustavnost in zakon napraviti tak, kot je, bolj uporaben za vse tiste, ki
               sodelujejo v kazenskem postopku.</p>
               <p>Tako, če samo na hitro preletim te spremembe, ki so obrazložene, se nanašajo na
               zvočno snemanje glavnih obravnav. Tu predlagamo, da se sedanja ureditev zvočnega
               snemanja, ki je bila pa s prehodnimi določbami že dvakrat odložena, opusti, zaradi
               tega, ker bi v novem sistemskem zakonu, v novem kazenskem postopku to želeli urediti
               drugače. Namreč, ta ureditev, ki je sprejeta in ki je bila odložena, ni primerna, to
               so pokazala poskusna snemanja v sodnih dvoranah, zato ker temelji na zvočnem
               snemanju, sodobne ureditve v Evropi in zelo učinkovite temeljijo na avdiovizualnem
               snemanju. Avdiovizualno snemanje omogoča, da se ugotovi ne samo, kaj je kdo rekel,
               ampak tudi kdo je govoril, kar znatno olajša potem pri obravnavanju, zlasti na
               pritožbenih stopnjah, vpogled v dogajanja na glavni obravnavi. To vi poznate tudi iz
               dela v državnem zboru, da je včasih največji problem iz magnetogramov ugotoviti, kaj
               je kdo govoril. Kazenske obravnave so tudi napete, včasih tudi prihaja do medklicev,
               do vprašanj, in poskusno snemanje je pokazalo, da je to zelo težko,da bi predsednik
               senata praktično ves čas moral govoriti potem, <q>"to je ta rekel, to je oni rekel"</q>,
               medtem ko smo že ugotovili, ko smo gledali evropske ureditve, da imajo nekateri ne
               preveč drage avdiovizualne sisteme do te mere dodelane, da imajo vsak odvetnik, ki je
               na obravnavi, pa tudi tožilec, tam kar svoj računalnik, v katerega vstavi cd-rom in
               se cela obravnava posname in ko je obravnava končana, vzame tisti cd-rom in ima
               posnetek obravnave. Tako da bi mi v tej smeri razdelali, zato ta sedanji sistem ki je
               temeljil samo na magnetofonskem snemanju, opuščamo, v bistvu pa nikoli ni bil uveden
               ravno zaradi tehničnih problemov, o katerih govorim. V nadaljevanju predlagamo dodelavo odločb o vročanju
               pošiljk, tako da je omogočeno vročanje tudi v kazenskem postopku po posebnih
               vročevalcih, ki je veliko bolj učinkovito kot je vročanje po pošti, za katero vemo,
               da se opravlja v delovnem času pošte, ki je enak delovnemu času večine tistih,
               katerim naj bo vročeno in temo primerno potem te vročitve niso večkrat niso posebej
               uspešnejše, posebej pa ne v kazenskem postopku, kjer je, so nekateri udeleženci tudi
               zainteresirani, da se takim vročitvam izmaknejo.</p>
               <p>Potem predlagamo razširitev določb o izvzetju juris dikcije, ki velja za diplomatske
               konzularne predstavnike, tudi na pripadnike mednarodnih vojaških sil ali njihovega
               civilnega dela.</p>
               <p>Potem predlagamo dograditev določb o ukrepih v predkazenskem postopku, ki posegajo v
               nekatere, dopustno posegajo v nekatere človekove pravice in svoboščine. Tako da
               natančno določamo kaj mora vsebovati predlog državnega tožilca za take ukrepe in kaj
               mora posledično vsebovati tudi odločba oziroma odredba preiskovalnega sodnika. Potem
               spreminjamo določbe o pridobivanju zaupnih bančnih podatkov. Tako, da se lahko
               nanašajo,ne samo na kazniva dejanja, ki so povezana direktno s premoženjsko
               koristijo, ampak tudi na druga kazniva dejanja, kjer je premoženjska korist lahko
               motiv takega kaznivega dejanja.</p>
               <p>Za izboljšanje sodelovanja med policijo in tožilstvom, določamo, da sme državni
               tožilec, ko odreja organom za notranje zadeve oziroma po novem policiji, odrediti
               oziroma določiti tudi rok, v katerem je potrebno dejanje opraviti in poročati.</p>
               <p>Institut poravnavanja v kazenskih zadevah, ki je zelo uspešno zaživel, razširjamo,
               tako da omogočamo poravnavanje med odškodovancem in obdolžencem s privoljenjem
               tožilca, ne samo v fazi do vložitve obtožnega predloga, ampak tudi še v kasnejši fazi
               kazenskega postopka, ker izkušnje kažejo, da takrat ko gre za res, so obdolženci bolj
               pripravljeni zadevo urediti po mirni poti.</p>
               <p>Urejamo zagotavljanje tajnosti pisem in občil v skladu z ustavo. Glede na vloženo
               zahtevo za oceno ustavnosti, tako da določamo, da je za poseg v tajnosti, ne glede na
               odrejen pripor, potrebno še s posebno določbo ugotoviti, da obstajajo ustavno
               dopustni razlogi.</p>
               <p>Urejamo podaljšanje pripora po izreku sodbe in usklajujemo to določbo s
               spremenjenimi določbami kazenskega zakonika in dajemo podlago za izdajo uredbe o
               zaseženih predmetih in varščini v spremenjenem 506.a členu, ki omogoča, da se ti
               predmeti, te premoženjske koristi in te varščine opravljajo tako, da je to gospodarno
               in tako, da se ne dela škoda tistim, ki jim je premoženje zaseženo, pa tudi ne državi
               v smislu tega, da bi morala nositi nesorazmerno odškodninsko odgovornost.</p>
               <p>Dodatno v tem gradivu, ki ste ga dobili danes, pa še predlagamo, da se natančno
               uredi kontrola elektronske pošte, ki v dosedanjem zakonu sploh ni urejena in je možno
               to kontrolo doseči samo z zelo razširjeno razlago obstoječih določil, o kontroli
               pisemskih pošiljk in predlagamo še, da se v skladu z dunajsko konvencijo o
               konzularnih odnosih, zaveže tistega, ki vzame prostost tujemu državljanu oziroma
               preiskovalnega sodnika, da pouči tujega državljana o pravici, zahtevati obvestilo
               konzulatu njegove matične države. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp3">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, gospodu državnemu sekretarju. Besedo dajem predstavnici sekretariata.
               Predstavniku, se popravljam.</p>
            </sp>
            <sp xml:id="SDT3-OZNP-Redna-014-2001-12-06.sp4">

               <speaker>GOSPOD __________:</speaker>

               <p>Ja, hvala za besedo, gospod predsednik. Sekretariat je v svojem pisnem mnenju
               najprej ugotovil, da je predlog novele, predlog zakona pripravljen skladno z določbo
               175. člena, torej da ima vse zahtevane sestavine z izjemo ene manjše pomanjkljivosti, ki pa ni
               vsebinske narave, jo je verjetno bolj pripisati administrativni napaki.</p>
               <p>Glede na predlagani hitri postopek sprejemanja in zaradi domnevnih izrednih potreb
               države, se predlagatelj, navaja pravzaprav tri vrste razlogov. In prvi se nanaša na
               nezmožnost zagotoviti zvočno snemanje do zakonsko določenega roka, to je 23.1.2002.
               Druga dva razloga pa se nanašata na širitev kroga dejanj, ki omogočajo pridobitev
               finančnih podatkov pa do končno formalno ureditev postopka opravljanja z zaseženimi
               predmeti in premoženjem.</p>
               <p>Predvsem glede prvega razloga, se pravi zvočnega snemanja nezmožnosti zagotoviti
               zvočnega snemanja do zakonsko določenega roka, ugotavljamo, da je ta razlog s
               formalnega vidika seveda utemeljen, dejansko bo s 23.1.2002 naj bi se začele
               uporabljati določbe o zapisniku glavne obravnave o kazenskih zadevah, ki so
               prilagojene zvočnemu snemanju. In prenehale naj bi se uporabljati dosedanje določbe o
               zapisnikih o glavni obravnavi, ki pač sledijo sedanji praksi. S tem bo resnično
               odpadla zakonita podlaga za vodenje zapisnikov o glavnih obravnavah, tako da kot sem
               rekel, s formalnega vidika je ta razlog utemeljen. Obenem pa seveda ugotavljamo, da
               je, so te določbe o zvočnem snemanju začele veljati pred približno tremi leti, torej
               3.1.1999 in da je takrat predlagatelj ob določitvi tega daljšega 18 mesečnega roka za
               njihovo uveljavitev, navajal praktično iste razloge kot jih navaja zdaj za opustitev
               teh prizadevanj za zvočno snemanje. Ta rok je bil potem naknadno še enkrat za 18
               mesecev podaljšan. Tako, da gre praktično za triletni rok, v katerem, katerega zdaj
               nekako opuščamo. Obenem, predlagatelj sicer navaja v obrazložitvi, da bo s temi
               prizadevanji nadaljeval. Mi pa omenjamo, da, tudi celo na podlagi enega podzakonskega
               predpisa. Mi pa navajamo, da bo tudi ta podzakonski predpis <q>"eks lege"</q><stage>/?/</stage> prenehal
               veljati, s prenehanjem določenih določb ZKP in bo s tem predlagatelj praktično zgubil
               pravno podlago za nadaljevanje, se pravi teh prizadevanj za zvočno snemanje, po drugi
               strani pa tudi nobene zaveze v zakonu nima. Se pravi, izvršilna oblast nima tukaj
               nobene zaveze več, da s tem nadaljuje, čeprav sicer ne dvomim o tem, da bo. Gre
               seveda čisto za formalni razlog.  Glede pripomb k posameznim členom.</p>
               <p>K 5. členu pripominjamo, da izraz <q>"pooblaščeni vročevalec"</q> ni primeren, saj ne
               označuje dovolj določno osebe oziroma subjekta, ki bo ta vročanja lahko opravljal po
               novem. Tako da predlagamo, da bi dejansko predlagatelj uporabil dikcijo, ki je v
               zakonu o pravdnem postopku, na katerega se tudi sicer sklicuje, to je pravna ali
               fizična oseba, ki opravlja vročanje kot registrirano dejavnost na podlagi posebnega
               dovoljenja ministra, pristojnega za pravosodje.</p>
               <p>Izražamo tudi bolj kot vprašanje, ali ne bi ministru kazalo v izvršilnem predpisu
               določiti, naj uredi tudi evidenco zadev, v katerih se opravlja vročanje po ZKP,
               drugače kot po ZPP-ju, kajti v tem postopku so neke posebnosti glede na vročanje po
               ZPP-ju.</p>
               <p>V pripombi k 10. členu izražamo pomislek glede dikcije <q>"drugi izvajalci finančnega
               prometa"</q>, ki ni v običajni rabi v bančništvu oziroma tam, kjer se opravljajo finančne
               storitve. Predlagamo, da bi se jo določilo predvsem z vidika jasnosti in določenosti
               drugače, kar je v tem gradivu, ki smo ga dobili tu na mizo, predlagatelj tudi po
               našem mnenju storil na ustrezen način.</p>
               <p>Glede pripombe k 19. členu, se pravi, postopa obtožnega predloga v postopek
               poravnavanja, smo po naknadnem preverjanju ugotovili, da to zakonsko pooblastilo
               državnemu tožilcu, da vstopi tudi obtožni predlog, ne samo ovadbe, v postopek
               poravnavanja, je ustrezno pokrito z 12. členom te novele, ki spreminja 161.a člen,
               tako da od te pripombe odstopamo.</p>
               <p>Še dve manjši pripombi, ki sta pa bolj pravno tehnične narave, pa imamo k 24. členu,
               ki se nanaša bolj na dikcijo. In še enkrat opozarjamo pri 25. členu, da bo navodilo
               po zakonu o vodenju zapisnika v glavni obravnavi <q>"ex lege"</q> prenehalo veljati.</p>
               <p>Toliko. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp5">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Poleg predlagatelja, se pravi vlade in ministrstva, smo povabili tudi
               vrhovno sodišče, državno tožilstvo, sodniško društvo, odvetniško zbornico, tožilce,
               torej društvo, pravno fakulteto v Ljubljani, v Mariboru, kar se je dalo. In, seveda,
               ko dajem besedo poslankam in poslancem, vabim k besedi tudi to strokovno javnost. Kdo
               želi besedo? Izvolite.</p>
            </sp>
            <sp xml:id="SDT3-OZNP-Redna-014-2001-12-06.sp6">

               <speaker>JOŽE FRIEDL /?/:</speaker>

               <stage>(Pregelj Jože, z državnega tožilstva Republike Slovenije.)</stage>
               <p>Gospod državni sekretar Jenull je lepo obrazložil potrebne spremembe zakona o
               kazenskem postopku, ki pravzaprav niso zelo, kako bi rekel, ne posegajo globoko v
               samo materijo kazenskega postopka. Gre za neke predvsem tehnične izboljšave, kar
               zadeva, recimo, zapisnik o glavni obravnavi, in pa še nekatere druge, čisto take
               zadeve, ki naj bi prispevale k uspešnejšemu in hitrejšemu kazenskemu postopku.</p>
               <p>Kot tožilci doživljamo pravzaprav dandanes velike uspehe na področju kazenskega
               pregona, zlasti  kar zadeva višine izrečenih kazenskih sankcij za nekatera najhujša
               kazniva dejanja, predvsem pedofilijo, ki je zelo aktualno kaznivo dejanje, ki se
               preganja zelo intenzivno povsod v Evropi. Včeraj je padla kazen 15 let zapora za
               pedofila v Celju, pred nekaj dnevi tudi 15-letna kazen za pedofila v Ljubljani. Tako
               da pravzaprav na tem področju res doživljamo velik uspeh.</p>
               <p>Uspešni smo tudi pri pregonu nekaterih kaznivih dejanj organiziranega kriminala.
               Vendar pa bi želeli še nekaj, in sicer, da bi se kazenski postopki lahko skrajšali in
               pa da bi tožilstvo imelo večja pooblastila, kakor jih ima dandanes, ter da bi
               obvestila, ki jih daje obdolženec policiji, imela dokazno vrednost v kazenskem
               postopku. To zadnje je predvsem pomembno zaradi tega, ker obdolženec po storjenem
               kaznivem dejanju je pripravljen takoj povedati, kako in kaj je storil. Kasneje, ko
               poteče več časa od storitve kaznivega dejanja, si premisli in stvari začne zapletati,
               zlasti ko ga tista vest, ki ga sicer peče po storjenem kaznivem dejanju, že nekoliko
               popusti.</p>
               <p>Zato predlagamo, da bi tale forum sprejel priporočilo, da bi se čim prej spremenila
               določba 83. člena zakona o kazenskem postopku, ki govori o tem, da se obvestila, ki
               jih da obdolženec policistom, izločajo iz kazenskega spisa. Seveda, pogoj pa je, da
               bi obvestilo, ki ga da obdolženec policistu, da je to obvestilo dano pod določenimi
               garancijami, in sicer da se obdolženca obvesti o tem, da bo vse, kar bo policistu
               povedal, uporabljeno tudi zoper njega, da takšno obvestilo da samo v navzočnosti
               zagovornika, ki si ga sam izbere, in pa da ni prisiljen k dajanju kakršnekoli izjave.
               Taka določba bi občutno skrajšala kazenske postopke, ker bi ne bilo potrebno v vsaki
               zadevi predlagati preiskave.</p>
               <p>Razen tega pa predlagamo, to kar so tudi nemški opazovalci, ki so bili tukaj,
               ugotovili, da bi v naš kazenski postopek uvedli tako imenovani mandatni postopek, in
               sicer tožilec napiše obtožbo oziroma očitek obdolžencu in sodišče samo  izda plačilni nalog po skrajšanem
               postopku, tako da ni potrebna glavna obravnava. Če se obdolženec ne strinja s tem,
               potem bi eventualno prišlo šele do glavne obravnave. Ampak veliko stvari je, ki se
               dajo rešiti na ta način, z mandatnim postopkom, recimo, vsa prometna kazniva dejanja,
               pa še nekatera druga, in na ta način bi se seveda lahko tisti zaostanki, ki jih
               sodišča imajo, odpravili.</p>
               <p>Hvala lepa, gospod predsednik.</p>
            </sp>
            <sp xml:id="SDT3-OZNP-Redna-014-2001-12-06.sp7">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa vrhovnemu državnemu tožilcu, gospodu Friedlu.</p>
               <p>Mislim, da je tudi nam nekaj porinil zdajle, da o tem kaj rečemo. Prepričan sem, da
               bo prilika, seveda pa tudi prilika, da slišimo, kakšno je stališče predlagatelja.</p>
               <p>Kdo želi besedo? Gospod Potrč.</p>
            </sp>
            <sp xml:id="SDT3-OZNP-Redna-014-2001-12-06.sp8">

               <speaker>MIRAN POTRČ:</speaker>

               <p>Hvala lepa. Jaz bi najprej rad ugotovil, da je po letu 1994, ko smo sprejeli nov
               zakon o kazenskem postopku, mislim, da sem prav štel, to peta novela. Hkrati smo
               dobili danes opozorila, da bi bile koristne v relativno kratkem času nadaljnje
               spremembe in dopolnitve zakona, in obvestila, da se v stroki pripravlja nov kazenski
               postopek oziroma zakonik v celoti.</p>
               <p>Če te informacije in ta dejstva ocenjujemo z vidika družbenih zahtev in pričakovanj
               po učinkovitosti pravosodja, posebej tudi kazenskega postopka, ustreznega kaznovanja
               najhujših ali pa družbeno najbolj nevarnih kaznivih dejanj, potem je lahko to
               sprejeti z zadovoljstvom. Če pa gledamo z vidika, bi rekel, trdnosti pravnega
               sistema, potem bi rekel, da ne moremo biti v celoti zadovoljni, ker najbrž kazenski
               postopek je eden tistih elementov, ki ga ne bi kazalo zelo, zelo pogosto spreminjati,
               ker predpostavlja dobro poznavanje, ne samo tožilcev in sodnikov, ampak tudi
               odvetnikov in, konec koncev, tudi obdolžencev oziroma vseh, ki se tu znajdejo v
               pregonu, in kaznovanja in spreminjanja niso enostavna, posebej če vemo, da se
               srečujemo tudi z ocenami ne samo o nezadostni učinkovitosti, ampak tudi z ocenami o
               tem, ali vsi, ki sodelujejo v kazenskem postopku, dovolj skrbno spoštujejo človekove
               pravice ali ne.</p>
               <p>Tako da se mi zdi, da je prav opozoriti predlagatelje in izvajalce, da naj
               pripravljajo predloge skrajno skrbno in premišljeno, da ne bi prevečkrat se srečevali
               s spremembami, ki jih moramo potem relativno pogosto spreminjati.</p>
               <p>In takšna stvar je sestavni del tudi tega zakona, posebej kar zadeva zvočno snemanje
               kazenskih obravnav, kjer vemo, 
               da smo poslušali pred nekaj leti prepričljive argumente stroke in predlagatelja, kako
               je to treba narediti; zdaj hkrati ugotavljamo, da smo bili takrat najbrž malo
               prenagljeni v ocenah in da se to narediti tako zelo enostavno ne da. Vemo pa, da smo
               takrat za leto in pol podaljševali pravzaprav zato, ker v zadnjem momentu so bila
               izdana navodila in je bilo rečeno, da se jih ni dalo realizirati. Skratka, kdaj pa
               kdaj se kakšen slab občutek tudi ob teh predlogih poraja.</p>
               <p>Drugače pa jaz sam zase, ko sem te stvari prebral, moram reči, da so predlogi dovolj
               skrbno pripravljeni in obrazloženi; da je na podlagi mnenj sekretariata vlada
               pripravila nekaj dopolnil in amandmajev, ki stvari precizirajo, da posebej s temi
               amandmaji postajamo bolj skrbni glede preciznosti in tudi, kar zadeva sporočanja
               podatkov o finančnem stanju, bi rekel, bolj varujemo osebne podatke. Bi pa rad
               ugotovil, pa ne zato, da bi imel prigovor k temu, ampak samo ugotovil, da seveda
               dodatna izvzetja, ki so nujna zaradi mednarodnih pogodb, pač pomenijo nekaj majhne
               omejitve suverenosti, do katere na tem področju prihaja, in to je eden tistih
               elementov, s katerim se bomo na tej in še na kakšni točki srečevali ob vstopanju v
               Evropsko unijo. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp9">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospa Zupanova.</p>
            </sp>
            <sp xml:id="SDT3-OZNP-Redna-014-2001-12-06.sp10">

               <speaker>MAJDA ZUPAN:</speaker>

               <p>Hvala lepa. V imenu poslanske skupine Nove Slovenije bi skušala zaokrožiti pripombe v
               treh sklopih.</p>
               <p>Smatramo, da hitri postopek ni utemeljen, prav zaradi tega, ker vidimo, da je prišlo
               že do pete spremembe, in da spremembe in dopolnitve niso dobro pripravljene in da so
               nedorečene.</p>
               <p>Moram reči, da enostavno moti, da predvideni rok glede uvajanja zvočnega snemanja je
               bil najprej 18 mesecev, potem se je podaljšal na 36 mesecev, in ta bi se iztekel
               nekje v drugi polovici januarja 2002. Sedaj pa predlagatelj celo ugotavlja, da to ne
               bo mogoče in da ni smiselno hiteti. Malce nenavaden preobrat, se mi zdi. Če želimo,
               da bo kazenski postopek učinkovit in kvaliteten, potembi morali težiti k temu, da bi
               poskušali uvajati tudi te modernejše oblike. Lahko bi rekli temu, da je vse skupaj
               zaletavo.</p>
               <p>Predlagatelj kot enega izmed razlogov za hitri postopek navaja tudi potrebo, da se
               dokončno formalno uredi postopek upravljanja s predmetnim premoženjem. Ob pripravi
               podzakonskega akta pa je vlada ugotovila, da je zakon na nekaterih mestih
               pomanjkljiv, zato se bojimo, da hitri postopek ne daje možnosti, da bi bile tudi
               tokratne spremembe in dopolnitve boljše od prejšnjih oziroma da bi lahko v večjem
               delu odpravili pomanjkljivosti. Kot sem že omenila je druga stvar, da je malce nenavadna ugotovitev,
               da po opravljenih simulacijah kot navaja predlagatelj, glavne obravnave z uporabo
               naprave za zvočno snemanje, da ugotavljajo, da naprava le načeloma ustreza. Ne vem
               kako je to mišljeno. Zdaj smo slišali, da bi bilo boljše oziroma ustreznejše, če bi
               prešli na avdiovizualno snemanje. Mislim, da tudi 1978. leta ta stvar ni bila tako
               neznana, da o tem ne bi vedeli, da se zdaj tako popravljamo.</p>
               <p>Predlagatelj pravi, da bodo potrebne še precejšnje izpopolnitve in da bo potrebno
               zagotoviti tudi ustrezne kadrovske in prostorske pogoje, kot celovito usposabljanje.
               Mislim, da to ni nekaj novega, da bi mogli na novo ugotavljati kaj bi ob takšni
               tehnologiji, uvajanju takšne tehnologije bilo potrebno. Tako da je, mislim malce res
               nenavadno, da to se ni prej simuliralo in tudi ugotovilo. Posebno pri današnji
               elektroniki se mi zdi, da takšne stvari ne bi smele biti tako velik problem. Je pa
               najbrž problem, denar. Jaz mislim, da je prej denar. In na drugi strani se pa
               sprašujemo, mogoče pa tudi bojazen sodnikov.</p>
               <p>In tretja stvar. Predlagatelj pravi, da projekt, ki je tehnično, izvedbeno in
               finančno zahteven, da bo rabil dodatna sredstva, medtem ko potem v poglavju finančne
               posledice, pa tega ne ugotavlja. Tako da se mi zdi, kar malce premalo pretehtano in
               da bi bilo okoli tega treba še kaj več reči. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp11">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. Zdaj se je pa k besedi javil Lavrinc.</p>
               <p>Začel bom z ugotovitvijo, zdaj pravijo, da je gre osel enkrat samkrat na led.
               Poslanci smo šli večkrat. To je dejstvo. In zato bi srčno želel, da misli gospoda
               Jenulla, torej da je treba k tovrstnim spremembam, ne takšni kot je ta pred nami, saj
               gre za manjšo, ampak sicer spremembam, kjer v temelju pravzaprav spreminjamo neke
               postopkovne, pa tudi materialne predpise, da je treba pristopiti počasi, razsodno, na
               podlagi nekih analiz in žal, ali pa malo bahavo celo, smo nekateri na to
               opozarjali.</p>
               <p>Ne bom povedal imena, ampak bil je moj profesor na fakulteti, ko je zagovarjal ta
               hitri skok kontradiktornega postopka oziroma vskok v našo zakonodajo, pa ko sem ga
               zunaj vprašal, sem rekel: <q>"Ja profesor, kako pa to mislite?"</q> Pa je rekel: <q>"Ja, tukaj
               sva politika, tukaj nisva pravnika"</q>. Torej mnogo takih zgodb je bilo seveda in vse
               to, po moje tudi rezultira v tem, da se tako odvetniki, tožilci kot sodniki, težko
               spopadajo z vedno novimi zadevami in seveda ne morejo izbrusiti svojega znanja tako
               kot ga lahko izbrusijo zunaj. In da bi bolj z rutino opravljali te postopke.</p>
               <p>Sam bi rekel, da ta sprememba, to je, je po moje utemeljeno, predlagana po hitrem postopku. Navsezadnje jaz
               si ne znam predstavljati kaj bo, ker v času, ko, ki je pred nami, preprosto tega ni
               mogoče postaviti, to vendar vemo vsi. Postaviti teh naprav za avdio snemanje. Drugo.
               Tehnika je šla naprej, še posebej na tem področju, zato je po moje utemeljen
               razmislek o tem, da se pripravijo naslednje spremembe tako, da bodo omogočale
               avdiovezualno snemanje.</p>
               <p>Potem bi pa prosil še, to je za to, kar je gospod vrhovni državni tožilec omenil, za
               ta mandatni postopek. Vem, da ni najboljša prilika tole zdajle, ampak vseeno bi
               prosil državnega sekretarja ali se, jaz sam sem bil tudi takrat na Brdu, vsaj
               dopoldne, ko so nam Nemci na nek način šamponirali glave, popoldne menda je bilo tudi
               z naše strani slišati kakšno bolj trdo in odločno v bran. Vendar prav to je bilo tudi
               omenjeno in zato me zanima, kaj in kako se v to smer razmišlja, se ne razmišlja.</p>
               <p>Naslednje, kar bi rekel je pa seveda zelo pomembna in pobuda za popravek 83. člena.
               Namreč gospod Fridl ni upal reči, da takrat, torej storilec po kaznivem dejanju,
               sploh, če gre za ta kazniva dejanja iz, ne vem, afekta in tako naprej, skratka takrat
               ga še peče vest, potem ko ga pa odvetniki dobro inštruirajo, seveda mu tista vest
               nekako splahni in zato seveda je še kako vreden ta razmislek.</p>
               <p>Zdaj kaj mi lahko v tej fazi naredimo, bi bil prav hvaležen za pomoč, če mi kdo
               lahko pove. Torej je to morda dodatni sklep ali je nepotreben zaradi tega, ker se
               denimo strokovnjaki, ki se ukvarjajo s prenovo ZKP, že soočajo s to idejo in seveda
               jo tudi brusijo. Toliko za začetek.</p>
               <p>Drugače bi pa prosil, saj pravim, ostale kolegice in kolege, najprej bomo seveda
               glasovali o tem ali smo za hitri postopek ali ne. Tudi ne vem kaj bi pridobili. Še
               enkrat utemeljujem to, zakaj sem za, če gremo počasi. Razen tega seveda, da naredimo
               neko zmedo na sodiščih, ker tega ni mogoče zagotoviti. In šele potem seveda bomo šli
               po vrsti, tako kot je pripravljeno. Kdo želi besedo? Gospod Petan.</p>
            </sp>
            <sp xml:id="SDT3-OZNP-Redna-014-2001-12-06.sp12">

               <speaker>RUDOLF PETAN:</speaker>

               <p>Hvala. Bom čisto kratek. Torej jaz se čisto ne strinjam s tem, da hitri postopek
               mora biti. Kajti pri našem delu v parlamentu smo zadnje čase, kar naprej v hitrih
               postopkih, zato ker se to tako nemudoma mudi na vseh koncih in krajih kot da, ne vem,
               pred dvema mesecema ali pred pol leta, nismo vedeli, da zadeve, tozadevne stvari
               obstajajo. In zato potem neprenehomačasovna stiska.</p>
               <p>Dobro. Jaz razumem določene argumente. Se strinjam, da je stvari potrebno urediti,
               ampak da pa kar naprej neka časovna stiska, to pa v principu, več ne sprejemam. Zato,
               ker, predsednik se strinjam s
               tabo, z besedami, ki si jih dejal, da osel gre enkrat na led, poslanci pa gremo kar
               naprej. Kar naprej so ti hitri postopki in kar naprej gremo na led. Zato sem
               skeptičen do tega, v tem smislu.</p>
               <p>Okrog tega ljubega snemanja. Kolikor jaz vem, imamo zakon za to. Bilo je
               opredeljeno, verjetno so vsi vedeli za te zadeve. Ali je tu zdaj denar ali kakšne
               druge, bom rekel, tehnične zadeve, tudi to smo vedeli. In zdaj, da pridemo, takrat,
               ko se stvari morajo uveljaviti, pred dilemo, zakaj, da tega zdaj ne moremo narediti,
               to se pravi, da je nekdo nekaj zamočil. Jaz se ne bom zdaj opredeljeval, kdo je bil
               tisti. Če ni denarja, potem je, ne vem, ali zamočila vlada, ker ni predvidela
               sredstev, ker meni je jasno, če neke stvari uvajamo z zakonom, je to potem treba tudi
               opredeliti finančno. Takrat smo šele mi zadevo opredelili, ne takrat, ko smo
               zapisali, ampak takrat, ko smo jo finančno ovrednotili. In če tega nismo naredili,
               potem je tu neka krivda. In da je potem edina rešitev hitri postopek, to ne gre. Sam
               nisem tisti, ki bom šel, ne vem, zdaj že petinosemdesetič ali pa stotič na led zaradi
               tega, enostavno se človeku začne upirati.</p>
               <p>Kar se pa tiče samih sprememb, se strinjam, da spremembe so potrebne, o tem verjetno
               ni treba nobenega prepričevati. Dejstvo je, da na tem področju - govorim o celotnem
               segmentu te kaznovalne politike, če lahko tako rečem, to je samo eden segment - nismo
               učinkoviti. Tu se verjetno tudi vsi strinjamo, tudi ni potrebno koga prepričevati.
               Dejstvo je, da razmere, take kot so, niso dobre, da verjetno so zaradi tega potrebne
               spremembe. Kakšne so pa zdaj te spremembe, to pa jaz kot, ne vem, politik moram
               včasih tudi zaupati stroki, čeravno nas je stroka tudi marsikdaj peljala žejne čez
               vodo in so nam, žal, morale evropske institucije pokazati, da so neke rešitve, ki so
               jih že zdavnaj izumili, mi pa še vlečemo mogoče kakšne rešitve, ki niso bile
               najboljše. In glede na to, da tudi želimo, ali pa ena od prioritet je včlanitev v
               Evropsko unijo, in to pomeni tudi implementacijo evropske zakonodaje, nam včasih ni
               potrebno izumljati tople vode, zato ker so jo že drugod zdavnaj izumili. Jaz pa ne
               trdim, da so tiste rešitve vedno najboljše, tega ne trdim. Ampak če moramo
               implementirati to zakonodajo, potem je tam nekje neka zakonodaja, ki ima neko daljšo
               tradicijo, se že pokazala z dobrimi, slabimi stranmi ali pa več dobrih kot slabih
               glede na našo, in potem verjetno ni treba izumljati nekih novih stvari.</p>
               <p>Tako da jaz trdim, spremembe ja, naj pa bodo takšne, ki bodo res nekaj spremenile,
               ne samo da bomo imeli neke lepotne spremembe, mogoče zaradi kakšne prestavitve
               kakšnega datuma, že istočasno pa govorimo, da bodo pa potrebne še dodatne spremembe,
               ki bodo to spremenile; potem pa gremo raje v normalen postopek, kar vse vrača na
               začetek, pa te stvari dobro preštudirajmo, če je to tako, če že sedaj vemo, da nekaj
               je. Ali pa celo obratno, kar se nam tudi dogaja pri zakonodaji, da sprejmemo zakon,
               ki ni v skladu z evropsko zakonodajo - ne bom zdaj govoril o naslovu, lahko pa vam
               jih povem - in že takrat navedemo, da ni čisto v skladu, da bomo morali pa potem čez
               določen čas to spreminjati. V tem kontekstu to govorim. Tako da jaz bi se tudi bolj
               nagibal k temu, da mogoče zakon ni po hitrem postopku, pa da temeljito premislimo
               invse tisto, kar je potrebno, kar že sedaj vemo in tudi predlagatelj je to že omenil,
               da pa to rešimo istočasno. Zdaj, če bo en mesec gor ali dol - zdaj, prosim, okrog
               snemanja, to  dajem na stran -
               da to temeljito opravimo.</p>
               <p>To, da kar naprej, ko končamo hitri postopek, pa že imamo nov predlog za novi hitri
               postopek, za novo dodatno spremembo, tega jaz ne akceptiram. Seveda, prosim, tudi tu
               imamo večino in je popolnoma legitimno to, ampak ne zdi se mi pa korektno, ker
               navsezadnje bi lahko v enem postopku rešili bistveno več, kot pa da imamo kar naprej
               neke hitre spremembe in se nam isti zakoni s podobno vsebino, s podobnega področja,
               vlečejo na vsaki seji ali pa na vsaki tretji seji. To je dodatno delo v državnem
               zboru, navsezadnje tudi to je odbor, ki ima dela čez glavo, tudi zaradi takih stvari.
               Po hitrem postopku majhna sprememba, potem pa že najavimo, da bomo zopet sprejemali
               dodatne spremembe. Vem, da so argumenti tudi proti, ampak moj pogled je takšen, da si
               delamo tudi nepotrebno delo, po drugi strani pa podpiramo, bom rekel,
               nezainteresiranost ali nepripravljanost za korenite spremembe ali pa navsezadnje
               tudi, ne vem, bom uporabil malo provokativen izraz, lenobe nekoga, ki se ne loti
               zadeve konkretno ali pa ker ni volje. To vzamem v zakup pri tem izrazu.</p>
               <p>Jaz bom v principu proti hitremu postopku, vzrok sem pa že povedal, zaradi
               prevečkrat speljanega državnega zbora na led. Toliko, hvala.</p>
            </sp>
            <sp xml:id="SDT3-OZNP-Redna-014-2001-12-06.sp13">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Če ne, pričakujem, da bo državni sekretar vsaj na tisto, kar je
               bil izzvan, poskušal odgovoriti. Preden pa spregovori, me je pa kolega Petan spomnil
               še na dve stvari.</p>
               <p>Torej, jaz sem prepričan, da ne bom na nič takega opozoril, če rečem še naslednje,
               kar ne bi tisti, ki se s kazenskim postopkom ukvarjajo, že vedeli, da je kot problem.
               Denimo, v Angliji priča iz bolniške postelje pride na sodišče, ker se boji hudega
               sodnika. Pri nas obdolženec zato, ker ga boli zob ali pa ker je, ne vem, odpotoval na
               počitnice, ne pride na obravnavo.Sigurno bo treba, bom rekel, te stvari zagrabiti
               tudi tukaj. To bohotenje kvazi človekovih pravic na račun družbe je nemogoče,
               nesprejemljivo. In jaz sem prepričan, da novela, ko bo, bo deležna tudi tovrstne naše
               pozornosti in diskusije.</p>
               <p>Drugo pa je, da se po mojem občutku malo tako, bolj na ovinek pogovarjamo o neki
               rakasti tvorbi v družbi, ki je sigurno prisotna bolj, kot je to moč videti, to je
               korupcija. Tu gre za posebno, bom rekel, verzirane storilce in seveda so verjetno
               potrebni tudi neki posebno verzirani ali pa boljši prijemi. Sam sem celo razmišljal o
               tem, torej ne na tak način, kot zdajle je bilo predlagano, da bi se spremenil 83.
               člen, ampak morda o tem, ali je naša organizacija, kar se tega tiče, res najboljša;
               denimo, so tudi drugačni predkazenski postopki, ko tožilec usmerja delo policije, in
               se na ta način tudi na nekem nivoju stvar preseka, če je - katerakoli od teh
               institucij je hierarhično organizirana, saj direktor, generalni direktor policije nas
               tolaži, da se to pač nekje ustavi ampak gredo neka poročila ali pa neke informacije tako navzgor do
               piramide in seveda to preprečuje, da bi se, denimo, sprožil kazenski postopek zoper
               enega ministra ali pa predsednika vlade ali pa predsednika države, zaradi čistega
               običajnega kaznivega dejanja.</p>
               <p>Tako da te stvari sigurno bodo po moje potrebne tehtne predelave, obdelave in seveda
               tudi soočenja s prijemi, ki jih imajo zunaj. Toliko bi še dodal tistemu, kar sem prej
               rekel. Zdaj pa prosim, če imate, besedo.</p>
            </sp>
            <sp xml:id="SDT3-OZNP-Redna-014-2001-12-06.sp14">

               <speaker>HINKO JENULL:</speaker>

               <p>Hvala za besedo. Uvodoma bi hotel povedati, da je to zdaj razgovor dveh o
               problematiki, ki ne zadeva samo teh dveh, ampak tudi tretjega, ki ga žal tukaj ni. To
               je pa sodstvo. Mi, iskreno mi je žal, bili so vabljeni, da niso prišli, ker mi se
               pogovarjamo in to utemeljeno z vaši strani, jaz sem to vse poslušal, o orodju, ki
               služi sodni veji oblasti, da opravlja svojo funkcijo. Odzval se je samo gospod Fridl
               v imenu državnega tožilstva Republike Slovenije. Tisti, ki jim je to orodje
               namenjeno, pa se niso odzvali. No, ampak tako bi povedal glede te novele, so bili
               udeleženi v delovni skupini in je ta novela bila tam s konsenzom stroke sprejeta.</p>
               <p>Ampak uvodoma to omenjam tudi zaradi tega, ker če bi želel na vse odgovoriti, kar
               ste vi poslanci opozorili, bi moral, pa v enem delu bom moral z vidika zakonodaje
               komentirati delo sodstva, kar ni v pristojnosti zdaj izvršilne veje oblasti in bi na
               to morali sami odgovoriti. Ista razprava je že bila, če se spominjate ob tistem,
               noveli zakona o sodniški službi Herkules, ko je šlo za sodniške dodatke in je vlada
               poslušala svoj del kritike, del je bil pa namenjen tudi še nekomu.</p>
               <p>Ampak zdaj, če bi, toliko samo za pojasnilo. Če bi po vrsti poskušal pojasniti to
               kar je sekretariat opozoril. Mi smo to v tem gradivu, ki je danes posredovano kot
               osnutek amandmaja, upoštevali. Pripombe so bile utemeljene, tako pri vročanju,
               izboljšali besedilo kot pri bančni tajnosti. Glede podzakonskega akta za snemanje, mi
               štejemo, da ga ne potrebujemo in bom tudi kasneje, ko bi se te točke dotaknil, še
               podrobneje razložil.</p>
               <p>Zdaj ne vem, če bi šel mogoče najprej na to problematiko snemanja, pa potem bolj k
               splošnemu. Rok, ki je bil postavljen ob uvedbi zvočnega snemanja je že kazal, da se
               je takrat ocenjevalo, da bo stvar potrebovala dalj časa. Potem podaljšanje tega roka
               je pokazalo, da je bila stvar tehnično podcenjena. Zdaj, če kritika gre na vlado, da
               je to predlagala, potem jaz kot predstavnik vlade, ne morem reči drugega kot da
               izgleda, da smo podcenili težo problema.</p>
               <p>Če bi, lahko si dovolim osebno reči, takrat sem bil odvetnik, da smo opozarjali, da
               to ne bo šlo, da to, to je bil predlog. Moram že tu, mogoče preveč krivde jemljemo in
               izvršilna in zakonodajna veja oblasti nase. To je bil predlog sodnikov. To je bila
               ideja, mislim da od tam izvira. Da bi se sodniku olajšalo delo, da med obravnavo mu
               ne bi bilo treba protokolirati kot pravimo, diktirati na zapisnik, ampak bi se vse
               posnelo in potem bi se prihranilo tudi na pisanju in bi bil zapis. Seveda, in ko so
               delali, in ti poskusi bili dvakrat v Ljubljani, se je pokazalo, da je res v fazi
               glavne obravnave zelo velik prihranek, problem pa je nastal potem, ker to so bili
               <q>"špehi"</q> zapiskov v narečju, v raztrganih stavkih, kjer se ni vedelo kdo kaj govori in
               je bilo praktično nemogoče iz tistega izluščiti neko rdečo nit izpovedi. In je bilo
               ugotovljeno, da potem je, prvič je treba to vse prepisovati, to je ogromno,
               daktilografskega dela, potem je poleg tega vendarle še zraven treba voditi en
               protokol zapisnik, kjer bistvo sodnik izlušči. In sodniki, ki so to spodbudili, jaz
               to mislim, da ni bila ideja predlagatelja, niti zakonodajalca, so sami od tega
               odstopili. Njihova ocena po poskusnih snemanjih je bila, da to ne rešuje problema.
               Tako, da lahko glede tega povem, da mi, da ne bomo napravili nek hud greh, če zdaj to
               zadevo odložimo in jo poskušamo urediti tako kot se da, z avdiovizualnim. Tu bi pa
               povedal, so pa tudi določene nove okoliščine, ki so nastopile. Palermska konvencija,
               recimo, h kateri je Slovenija pristopila, določa avdiovizualno snemanje že, če želimo
               biti v skladu s tistim, potem takega omejenega zvočnega snemanja ne moremo imeti.</p>
               <p>Jaz bi samo povedal, da mi, vsaj v tem mandatu smo takoj to zastavili. Smo naredili
               dva kroga poskusov in odgovor sodstva je bil odklonilen in potem, če vidijo, da jim
               to ne služi, potem ni drugega kot da predlagamo, da se gre nazaj. Pri čemer pa moram
               opozoriti še to, da to zvočno snemanje ostaja kot možnost in je ves čas bilo, 14.
               člen novele, s katerim spreminjamo 314. člen zakon v tretjem odstavku, pravi,
               predsednik senata lahko odredi zvočno ali slikovno snemanje glavne obravnave. Ta
               določba je ves čas bila in tudi še sedaj velja po prejšnjem ZKP, tako da te bojazni,
               da bi sodnik ne hotel, ni. Če gre za velik proces, bi se to dalo napraviti. To bi
               glede tega povedal.</p>
               <p>Drugo vprašanje je bilo 83. člen. To pomeni izjave dane  policiji, se morajo izločiti v določeni fazi
               kazenskega postopka. Črtanje te določbe bi bila sistemska sprememba. Tako kot je bilo
               že tudi v razpravi opozorjeno. To je ta znani kot mu pravijo <q>"miranda klavzula"</q> pride
               potem, potem mora policist, ko jemlje izjavo, povedati, niste dolžni nič povedati,
               tisto kar poznamo,vse kar boste povedali, lahko uporabljamo proti vam, imate pravico
               zagovornika, potem mora prekiniti, poklicati zagovornika in to je sistemska
               sprememba. Ker seveda ta dokaz potem pridobi drugačno dokazno vrednost oziroma je
               treba ločiti med izjavo policijsko s to klavzulo ali brez te klavzule, to pa v tej
               fazi in s hitrim postopkom, sigurno tega ni mogoče predlagati.</p>
               <p>Sistemske spremembe preučujemo, ampak tudi niso tako zelo preproste. Mnogi so se
               opekli huje od nas. Italijani so se opekli do te mere, da so morali ustavo
               spreminjati, ker so se zaleteli v ... <stage>/nerazumljivo./</stage> ... postopek po ameriškem
               vzorcu, v kontradiktorni postopek in se je zgodilo tako, da so, tako kot oni pravijo,
               obdolžene za huda kazniva dejanja, po dveh, po štirih letih, izpuščali izpriporov,
               ker s tem postopkom niso mogli v tako kratkem času končati. Posledica tega je bila,
               da so ugotovili, da tudi če je imajo tak postopek za najhujša dejanja morajo imeti
               neke obvode, za manj pomembna dejanja, to je to, o čemer ste vi govorili, tudiv
               razpravi, mandatni postopki, to se pravi, da en del pelješ po nekakšnem hitrem
               postopku. Tu je dilema, na katero bi pa res želel tudi stališče odbora in državnega
               zbora. Ker tudi v delovni skupini sta dve varianti še živi. Še obe aktivni. Ena je,
               da delamo sistemsko spremembo, ki bo uvedla seveda tudi te skrajšane postopke,
               postopke na podlagi barantanja kot jih imajo Američani, da bo se tožilec zmenil z
               odvetnikom koliko bo priznal, pa koliko bo dobil, postopke z mandatnimi kaznimi,
               seveda pa tudi take velike postopke, ki bodo snemani in kjer bodo vse, vse <q>"kautele"</q>,
               če obdolženec ne bo hotel priznati. To bo sigurno do tega prišlo. Ampak obstaja ena
               varianta tudi taka, ali ne bi poskusili, še pred to veliko sistemsko spremembo uvesti
               nek skrajšani postopek, še z eno novelo. Ampak ne bi želel, ker potem bomo
               kritizirani, da spet prihajamo z neko novelo in da krpamo zakon, ki je že zakrpan in
               bi tu bilo zaželjeno stališče odbora. Ali naj gremo tako ali zdaj naredimo tole, kar
               je res nujno, pa potem pridemo s celoto. Tak mandatni postopek bi lahko razdelali.
               Rečemo, v šestih mesecih do enega leta s sodelovanjem stroke, s pomočjo iz tujine.
               Seveda pa ne bi bilo potem prav, da bi bili deležni oziroma potem ne bi smeli biti
               deležni kritike, da gre za krpanje.</p>
               <p>Moram povedati še to, da stališče danes pri nas, najbolj aktivnega teoretika na tem
               področju, to je Zvonko Fišer, ki je tudi ustavni sodnik, je ne več sprememb, ampak
               sistemska sprememba. Vendar je tudi on sam potem v nekem razgovoru v Portorožu, ko
               smo govorili, rekel, da morda bi, pa tudi sam ni prepričan, vidim, kako bi se tega
               lotili. Toliko glede teh sistemskih sprememb.</p>
               <p>Zdaj, to glede prič, kar je poslanec Lavrinc povedal. To je res.  Mi smatramo, da sodišče ima instrumente,
               da obdolženca, ki prvič ne pride, na prvo žogo privede. Jaz bi zdaj povedal iz svoje
               odvetniške prakse, devetnajstkrat ni prišel na obravnavo! In tako, kot ste rekli,
               enkrat je bolel zob, drugič je bila službena pot... Prosim, zdaj, to je ocena
               sodnika. Mi ne samo da imamo prisilno privedbo, ne samo da imamo denarno sankcijo, da
               mora plačati vse stroške tistim, ki so prišli zastonj, ampak imamo celo možnost
               pripora do enega meseca, če se izmika. Mislim, da tu nismo podnormirani in da s tega
               vidika ima sodstvo na razpolago instrumente, ki jih potrebuje.</p>
               <p>Kar zadeva predkazenski tožilski postopek, to je res, to je ena od variant, da
               tožilstvo vodi predkazenski postopek. Problem nastane v tem, da to ni sodni postopek
               in da se potem sodni postopek začne na glavni obravnavi. Problem je v tem, da sodnik
               ne sme nič vedeti o tistem, kar se je dogajalo, problem je v tem, da se potem morajo
               vsi dokazi, od zasega predmetov, to je znano iz ameriških filmov, kako je vstopil,
               ali je imel odredbo, ali je imel dve priči, kaj je tam našel, izvajati - in
               Italijanom se je ta sistem zelo zalomil, ker prihaja iz nekega drugega pravnega in
               kulturnega okolja. Mi bi se skušali tu držati teh evropskih sistemov, korigiranih.
               Moram reči, da tudi naš ni osamljen, naša preiskava se kritizira, vendar tako
               preiskavo imajo tudi Avstrijci, imajo tudi Francozi, tako da ni stanje tako tragično,
               da je naš sistem tak, da procudira, sam po sebi producira zaostanke; sigurno bi pa
               lahko bil boljši.</p>
               <p>Če nisem vsega povedal, prosim, da me opozorite, bom dodal, če je potrebno. Hvala.
           </p>
            </sp>
            <sp xml:id="SDT3-OZNP-Redna-014-2001-12-06.sp15">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? V kolikor ne, ugotavljam - sklepčni smo še - da bomo najprej
               glasovali o tem, da se zakon obravnava po hitrem postopku.</p>
               <p>Kdo je za takšen predlog? <stage>(10 članov.)</stage> Je kdo proti? <stage>(2 člana.)</stage></p>
               <p>Ugotavljam, da bomo zakon obravnavali po hitrem postopku.</p>
               <p>Torej, na podlagi te splošne diskusije lahko ugotovimo, da je zakon primerna podlaga
               za drugo branje.</p>
               <p>Kdo meni tako? <stage>(9 članov.)</stage> Je kdo proti? <stage>(Nihče.)</stage></p>
               <p>Ker smo splošno diskusijo opravili in ker vemo, da bo treba nekaj zadev popraviti,
               predlagam, da se lotimo obravnave po členih oziroma amandmajev k tem členom.</p>
               <p>Prvi amandma je predlagan k 5. členu <stage>(to gradivo ste danes dobili na klopi)</stage>. Je
               treba kakšno pojasnilo? To bo seveda amandma odbora. Ne? Ne.</p>
               <p>Sprašujem, kdo je za to, da odbor vloži tak amandma?</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Potem smo pri amandmaju za novi 8.a člen. Želi kdo razpravljati? Ne želi? Prosim?
               <stage>/Vprašanje iz klopi./</stage> Ne, ne, novi, novi, saj sem opozoril uvodoma, da je treba vzeti
               gradivo, ki  ste ga danes
               dobili na mizo, ne mnenje sekretariata. Se opravičujem tudi jaz. Sekretariat želi
               besedo. Prosim.</p>
            </sp>
            <sp xml:id="SDT3-OZNP-Redna-014-2001-12-06.sp16">

               <speaker>GOSPOD_____:</speaker>

               <p>Hvala. Pravzaprav imam vprašanje do predlagatelja.</p>
               <p>Tu se odreja ukrep, ki se naj bi odredil zoper konkretno osebo. Vprašanje sicer ima
               pravne aplikacije, vendar je predvsem tehnično: ali je mogoče to kontrolo sporočil
               dejansko omejiti samo na osebo, zoper katero se odreja? Hvala.</p>
            </sp>
            <sp xml:id="SDT3-OZNP-Redna-014-2001-12-06.sp17">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Prosim.</p>
            </sp>
            <sp xml:id="SDT3-OZNP-Redna-014-2001-12-06.sp18">

               <speaker>HINKO JENULL:</speaker>

               <p>Problem je v tem, da prvi odstavek 150. člena govori o zajemanju s temi posebnimi
               metodami tistih kaznivih dejanj, pri katerih se uporablja določeno komunikacijsko
               sredstvo, potem je pa razdelano to za telekomunikacije, pomeni telefone, za pisma, za
               računalniške sisteme in pogovore, tako, bi rekel, osebne, v prostoru ali pa zunaj. Ni
               pa zajeto za elektronsko pošto, ker gre ta elektronska pošta po teh
               telekomunikacijah, samo v drugi obliki. Mi menimo, da režim, ki je določen za
               siceršnje nadzore telekomunikacij, tudi v tem primeru omogoča, da se zajame
               komunikacija med tistimi osebami, ki so udeležene. Seveda pa je to tudi razdelano
               potem v nadaljnjih določbah, kaj obsega. Jasno, da po vsebini obsega tudi tisto
               osebo, s katero ta govori, ampak to je v sodni praksi vsakdanji pojav in tu ni moglo
               biti pomislekov. Lahko zajame tudi zagovornika, tudi odvetnika, če ta z njim
               komunicira. Je pa to vse pod režimom tajnosti, tako da tu mislim, da če velja za
               telefon, potem je enak režim, ne more biti sporno, da velja za elektronsko sporočilo,
               ki je napisano, tam pa govorjeno.</p>
            </sp>
            <sp xml:id="SDT3-OZNP-Redna-014-2001-12-06.sp19">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Vučko želi besedo. Ne, nič več? V redu. Še kakšen pomislek?
               Ne.</p>
               <p>Sprašujem, kdo je za predlog amandmaja? <stage>(10 članov.)</stage> Je kdo proti? <stage>(Nihče.)</stage></p>
               <p>Potem smo pri 10. členu. Gospod Vučko želi besedo.</p>
            </sp>
            <sp xml:id="SDT3-OZNP-Redna-014-2001-12-06.sp20">

               <speaker>DUŠAN VUČKO:</speaker>

               <p>No, prej sem želel, pa sem videl, da se bom oglasil pri 10. členu, opozoriti, da se
               mi je nekako zdelo, kot da je predstavnik sekretariata - te predloge je dala
               strokovna služba delovnega telesa, tako da ne govorimo o predlogih amandmajev vlade,
               ker je bilo že večkrat rečeno tukaj.</p>
            </sp>
            <sp xml:id="SDT3-OZNP-Redna-014-2001-12-06.sp21">

               <speaker>PREDSEDNIK MAKSIMILJAN LAVRINC:</speaker>

               <p>Nič ni bilo rečenega tega, gospod Vučko, niste poslušali. Povedal sem, da ste na mizo
               dobili delovno gradivo za amandmaje, ki so potrebni zato, da bo zakon dober.
               Amandmaje je pripravila vlada oziroma predlagatelj, ker pa celega postopka niso mogli
               izpeljati, kot jaz razumem, so nam jih pripravili v taki obliki in seveda jih bomo mi
               posvojili; to je bilo povedano. Se pa opravičujem, da vsega materiala niste
               dobili.</p>
            </sp>
            <sp xml:id="SDT3-OZNP-Redna-014-2001-12-06.sp22">

               <speaker>DUŠAN VUČKO:</speaker>

               <p>Glede 10. člena bi prosil za pojasnilo, in sicer na drugi odstavek - <q>"brez
               odlašanja"</q>. Seveda ne vem, koliko je to jasno definirano, in sprašujem predlagatelja,
               ali je smiselno, da se določi nek rok, vendar najkasneje do takrat, in ali je
               predvidena sankcija, če tisti, ki bi moral to postoriti, tega ne naredi?</p>
            </sp>
            <sp xml:id="SDT3-OZNP-Redna-014-2001-12-06.sp23">

               <speaker>PREDSEDNIK MAKSIMILJAN LAVRINC:</speaker>

               <p>Hvala. Prosim.</p>
            </sp>
            <sp xml:id="SDT3-OZNP-Redna-014-2001-12-06.sp24">

               <speaker>HINKO JENULL:</speaker>

               <p>Tu gre zdaj vprašanje samo na drugi odstavek. <q>"Brez odlašanja"</q> je res pojem, ki je
               pravni standard, kar pomeni, da mu pravo vsebino daje sodna praksa v posameznem
               primeru brez odlašanja pomeni tako, po neki razlagi iz judikature, tisti čas, ki je
               potreben, da se normalno to opravilo opravi, če se ga takoj lotiš in če ni neke
               nepredvidene ovire. Torej, vezati na konkreten rok nismo želeli, ker je problem potem, da v
               konkretnem primeru, če je prekoračen, se že postavi res lahko tu vprašanje sankcije.</p>
               <p>Kar se tiče sankcije, je naloženo in je treba izvršiti. Zdaj bi moral posebej
               pogledati in razmišljati o tem, kaj bi bilo, če prisilna izvršitev tega ukrepa
               praktično ni možna, bi morali se priti tja na banko, bi bilo to verjetno oviranje
               kazenskega postopka - pa bi mogoče naš kolega, gospod Friedl povedal - bi se najbrž
               našlo v kazenskem zakonu kakšno sredstvo; tu bi potem nastopili represivni ukrepi.
               Ampak ker je informacijski sistem v rokah banke, praktično ne moreš drugače, kot da
               banki naložiš, da to posreduje. Zdaj, če bi zelo tako na hitro, bi rekel, malo
               pretiraval, bi rekel, celo bi se lahko zastavilo vprašanje potem, da ta, ki noče
               sodelovati, prikriva, pomaga, da se prikriva. Mislim, da so kazenski ukrepi lahko
               taki, da verjetno bi se našla pot.</p>
            </sp>
            <sp xml:id="SDT3-OZNP-Redna-014-2001-12-06.sp25">

               <speaker>PREDSEDNIK MAKSIMILJAN LAVRINC:</speaker>

               <p>Hvala. Še kdo? Ne.</p>
               <p>Sprašujem, kdo je za to, da odbor vloži tak amandma?</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Smo pri naslednjem amandmaju, to je amandma za novi 10.a člen. Želi kdo besedo? Ne
               želi. Tu gre za tujce.</p>
               <p>Sprašujem, kdo je za to, da vložimo tak amandma?</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Smo pri amandmaju za novi 12.a člen. Želi kdo besedo? Ne želi. <stage>(Novinarji samo
               klepetajo.)</stage></p>
               <p>Sprašujem, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Pripomba sekretariata na 19. člen je umaknjena, če sem prav razumel.</p>
               <p>Potem smo pri predlogu za amandma k 21. členu. Želi kdo besedo? Nihče.</p>
               <p>Sprašujem, kdo je za tovrstni amandma? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo tako seznam amandmajev, ki jih bomo vložili kot matično delovno
               telo, zaključili in seveda s tem tudi drugo obravnavo.</p>
               <p>Strokovna služba me opozarja, da o nečem še nismo rekli besede, to pa so pripombe
               sekretariata na 24. in 25. člen. Tu bo verjetno treba povedati najprej, za kaj gre.
                   Lahko pomagate, da
               izzovemo predlagatelja, kaj meni.</p>
            </sp>
            <sp xml:id="SDT3-OZNP-Redna-014-2001-12-06.sp26">

               <speaker>GOSPOD_____:</speaker>

               <p>Hvala za besedo. No, k 24. členu je pripomba, kot sem že prej omenil, pravno tehnične
               narave, kjer mi omenjamo samo, da ne bi bilo potrebno še enkrat določiti pristojnosti
               ministra za pravosodje, ker je ta že itak določena za sprejem tega pravilnika oziroma
               za uskladitev, ker je že določeno v 84. členu prejšnjenovele ZKP. Ta pripomba je, kot
               pravim, pravno tehnične narave in je seveda določba skladna z zakonom tudi, če je
               definirana tako, kot jo je predlagatelj definiral. Ampak pričakovati bi bilo vseeno,
               da tudi to popravi.</p>
               <p>Glede 25. člena pa ni take narave. Glede 25. člena je pa samo opozorilo, da bo to
               navodilo o vodenju zapisnika prenehalo veljati, ni konkretnejša. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp27">

               <speaker>PREDSEDNIK MAKSIMILJAN LAVRINC:</speaker>

               <p>Pa bi šli po vrsti, najprej bi vprašal za mnenje predlagatelja glede pripombe na 24.
               člen.</p>
            </sp>
            <sp xml:id="SDT3-OZNP-Redna-014-2001-12-06.sp28">

               <speaker>HINKO JENULL:</speaker>

               <p>Hvala za besedo. Mi menimo, da nismo v 24. členu določali pristojnosti, ampak da smo
               določili rok, v katerem mora minister - zdaj, če smo to nerodno napisali, če se da
               tehnično bolje, smo pripravljeni to sprejeti. Želeli smo pa določiti rok, v katerem
               je potrebno ta podzakonski akt uskladiti.</p>
            </sp>
            <sp xml:id="SDT3-OZNP-Redna-014-2001-12-06.sp29">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Prosim, ja.</p>
            </sp>
            <sp xml:id="SDT3-OZNP-Redna-014-2001-12-06.sp30">

               <speaker>GOSPOD______:</speaker>

               <p>No, saj menim, da bo v okviru redakcije, ker se strinjamo s predlagateljem, namen je
               pravilno zasledovan, gre v bistvu za redakcijo.</p>
            </sp>
            <sp xml:id="SDT3-OZNP-Redna-014-2001-12-06.sp31">

               <speaker>PREDSEDNIK MAKSIMILJAN LAVRINC:</speaker>

               <p>Dobro. Kaj pa pri 25. členu?</p>
            </sp>
            <sp xml:id="SDT3-OZNP-Redna-014-2001-12-06.sp32">

               <speaker>HINKO JENULL:</speaker>

               <p>Menimo, da tega navodila, potem ko se je izkazalo, da tako ne gre, ne potrebujemo in
               ima potem predsednik senata v okviru zakonskega pooblastila, da odredi zvočno
               snemanje, pooblastilo, da to odredi v skladu s tehnologijo, ki jo lahko preskrbi sam.
           </p>
            </sp>
            <sp xml:id="SDT3-OZNP-Redna-014-2001-12-06.sp33">

               <speaker>PREDSEDNIK MAKSIMILJAN LAVRINC:</speaker>

               <p>Dobro. Torej, potem smo izčrpali pripombe, amandmaje. Besede ne želi nihče več, zato
               bom predlagal sklep, ki ga odbor ponuja državnemu zboru, da sprejme predlagano
               spremembo zakona, seveda skupaj z našimi amandmaji.</p>
               <p>Kdo je za takšen sklep? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo to točko zaključili.</p>
               <p>Zahvaljujem se predstavnikom predlagatelja, tožilstvu, in grajamo sodišče, ker ne
               prihaja braniti svojih barv.</p>
               <p>Predlagam, da gremo na naslednjo točko, to je <title>PREDLOG ZAKONA O SPREMEMBAH ZAKONA O VARNOSTI V CESTNEM PROMETU.</title>
               </p>
               <p>To je zakon skupine poslancev s prvopodpisanim Zmagom Jelinčičem Plemenitim.
               Predlagan je skrajšani postopek. Ker je gospod Jelinčič v tujini, bo, kot sem
               obveščen, nekdo drug za predlagatelja. <stage>(Moral bi biti Barovič, pa se je opravičil,
               drugega pa niso poslali.)</stage></p>
               <p>Predlog zakona je bil objavljen v Poročevalcu številka  Predlog zakona je bil objavljen v poročevalcu štev.
               97. K tej točki smo poleg predlagateljev, vabili tudi vlado, sekretariat,
               predstavnike sveta za vzgojo in preventivo v cestnem prometu, predstavnika avto moto
               zveze, vrhovno sodišče, visoko varnostno policijsko šolo. To pa bi bilo tudi vse in
               seveda novinarje. Želi predlagatelj besedo? Ne. Prosim za besedo sekretariat.</p>
            </sp>
            <sp xml:id="SDT3-OZNP-Redna-014-2001-12-06.sp34">

               <speaker>GOSPA _________:</speaker>

               <p>Hvala za besedo. Bom čisto kratko poskušala tole mnenje povzeti. In sicer kar se
               tiče predloga zakona, predloga predlagatelja, da naj bi se gradivo obravnavalo po
               skrajšanem postopku, pač menimo, da bi glede pravno tehničnega vidika kazalo sicer
               pritrditi navedbi, da gre za manj zahtevno spremembo zakona, izražamo pa glede teh
               navedb pomisleke iz pravno sistemskega vidika, zlasti kar se tiče določb 2. in 3.
               člena, ki sta seveda povezani z določbami zakona o prekrških. In zato je po našem
               mnenju vprašljivo ali je pač navedeni razlog iz prvega odstavka 204.a člena
               poslovnika, dejansko res podan.</p>
               <p>Ugotovili smo tudi, da je vsebina predloga zakona z izjemo 1. člena, ki je novost, v
               bistvu popoln povzetek določb, ki ste jih pred kratkim v bistvu že obravnavali v
               okviru predlagane novele, ki jo je državni zbor zavrnil. Zato se tudi glede teh
               rešitev sklicujemo tudi mi v celoti na naše mnenje, ki smo ga podali v tistem
               zakonodajnem postopku. Glede 1. člena, pa pač ugotavljamo, da predlagatelj želi
               črtanje dela dikcije 100. člena in sicer določba naj bi se potem spremenila nata
               način, da bi bilo opuščeno sklicevanje na obdobje zime in da bi bila obvezna zimska
               oprema predpisana zgolj v času trajanja zimskih razmer.</p>
               <p>Ugotavljamo tudi, da je ta pojem v samem predlogu, v samem zakonu neopredeljen.
               Vsebino mu namreč daje podzakonski predpis, to je odredba o omejitvi prometa na
               cestah v Republiki Sloveniji.</p>
               <p>Ugotavljamo tudi, da sicer po naravi stvari, zimske razmere ponavadi nastopajo
               pozimi, ni pa to nujno, lahko tudi  nastopijo zunaj tega obdobja. Zato menimo, da kaže pač to predlagano
               določbo tudi zaradi same jasnosti, kajti tukaj gre tudi za sankcioniranje nekega,
               kršitve neke določbe in gre za prekršek, ki terja tudi, kjer načelo zakonitosti
               terja, da se znaki prekrška dovolj natančno opredelijo. Zato smo menili, da bi bilo
               predlagano določbo mogoče in koristno ponovno proučiti tudi v smislu njene
               natančnejše opredelitve.</p>
               <p>Upam, da sem bila jasna in hvala.</p>
            </sp>
            <sp xml:id="SDT3-OZNP-Redna-014-2001-12-06.sp35">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. Torej, predlagatelj zakona ni vlada. Ima seveda možnost
               povedati svoje mnenje. Med nami pozdravljam gospoda Miha Molana, državnega sekretarja
               in ga prosim za besedo.</p>
            </sp>
            <sp xml:id="SDT3-OZNP-Redna-014-2001-12-06.sp36">

               <speaker>MIHA MOLAN:</speaker>

               <p>Hvala lepa. Vlada Republike Slovenije ne podpira predlaganih sprememb zakona o
               varnosti cestnega prometa, tako 100. člena in 117. in 119. Torej za, kar se tiče
               določb 100. člena, črtanje pojma <q>"po zimi"</q>, torej, da ostane samo <q>"zimske razmere"</q>,
               smatramo, da dosežemo stanje na področju varnosti cestnega prometa z uvedbo
               obveznosti uporabe zimskih pnevmatik, zagotovilo določene stopnje, večje varnosti v
               zimskih razmerah in pozimi, torej v času, ko so nižje temperature, saj zimske
               pnevmatike pomenijo večji oprijem vozišča, ne samo v primeru zasneženega vozišča
               oziroma zimskih razmer, ampak tudi ob, v primeru nižjih temperatur. Tako, da so
               zimske pnevmatike v tem času, ko so nizke temperature in pa vozne razmere povsem
               drugačne kot poleti, bistveno boljši tvorni količnik in s tem omogoča tudi večjo
               varnost udeležencev v cestnem prometu.</p>
               <p>Mnenje sekretariata sprejemamo in bomo ta določila proučili in ... možno,
               natančnejšo določitev vnesti v zakon oziroma ob spremembi zakona o varnosti cestnega
               prometa, te določbe tudi upoštevali.</p>
               <p>Samo pretočnost prometa, ki je z zimskimi gumami bistveno bolj zagotovljena, torej v
               primeru sneženja, ne moremo zagotoviti, če je zakonska dikcija takšna, da v primeru
               zimskih razmer, morajo imeti zimske gume, ker enostavno ni možno, niti predvideti
               kdaj bo začelo snežiti in se vozniki z, so zatečeni na cesti v času sneženja in če
               nimajo ustrezne zimske opreme, prihaja do zastojev in pa velikih težav v prometu, ki
               jih enostavno policija potem ne more odpraviti.</p>
               <p>Po našem mnenju je večji absurd, da se še dovoljuje uporabo letnih gum z uporabo
               verig, vendar stanje je pač takšno ob sprejemu zakona in podzakonskih aktov, je bilo
               pač takšno, da ni bilo možno tega odpraviti. Verjetno pa da bo potrebno v bodočnosti
               razmišljati ravno v tej smeri, da bo pač glede na razvoj tehnologije, zlasti gum in
               pa lastnosti teh gum, verjetno potrebno razmišljati, zlasti v smeri, da se pozimi
               oziroma v zimskih razmerah, uporablja zimske pnevnamtike na vseh štirih kolesih.</p>
               <p>To je okrog sprememb 100.
               člena.</p>
               <p>Kar se tiče 117. člena in 119. člena je naš pogled na spremembe enak kot je bil pri
               obravnavi prejšnjega predloga sprememb, torej ga enako zavračamo, iz istih razlogov,
               tako da mislim, da ni potrebno posebej utemeljevati. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp37">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Odpiram splošno diskusijo. Besedo dajem poslankam in poslancem in seveda
               vabljenim na sejo. Poslanke, pa poslance pa še posebej prosim, da se o predlogu, da
               se zakon obravnava po skrajšanem postopku, opredelijo, ker bomo najprej glasovali
               seveda tudi o tem. Kdo želi besedo? Izvolite, predstavnik avto moto zveze Slovenije.
           </p>
            </sp>
            <sp xml:id="SDT3-OZNP-Redna-014-2001-12-06.sp38">

               <speaker>BORIS KOČEVAR:</speaker>

               <p>Hvala lepa. Lep pozdrav vsem skupaj. Boris Kočevar, avto moto zveza Slovenije.</p>
               <p>Avto moto zveza Slovenije podpira in soglaša, predlog, da se črta iz zakona v 100.
               členu <q>"pozimi in"</q>. Namreč gre za sledeče. Najbližja država, ki ima podobno urejene
               predpis okoli zimske opreme je Finska. Najbližja sem rekel. V vseh ostalih bližnjih
               evropskih državah morajo biti vozila opremljena z zimsko opremo, takrat kadar
               nastopijo zimske vozne razmere in še takrat v sredstvih javnega obveščanja,bodisi
               cestne službe ali pa policija, sproti obvešča na katerih cestah mora biti zimska
               oprema. Torej še takrat, ne na vseh. To je eden od razlogov.</p>
               <p>Drugi od razlogov je, v današnji zakonodaji, tujcu pri nas, pozimi in v zimskih
               voznih razmerah, ni potrebno imeti nič zimske opreme. Če bo in ko bo zakon o varnosti
               cestnega prometa doživel spremembo in bo tujec moral imeti zimsko opremo med vožnjo
               po naših cestah, bo za njega veljalo samo v zimskih voznih razmerah, medtem ko bo, in
               če bo, na predlog sekretariata, pozimi definirano v zakonu, bo slovenski voznik v
               podrejenem položaju, kar je že zdaj.</p>
               <p>Tretja zadeva, Slovenijo z 20 tisoč kvadratnih kilometrov smo s tem izrazom pozimi
               razdelili na dvoje vrste lastnikov, voznikov vozil. Na eni strani in to tistih, ki so
               na priobalnem območju, lahko vozijo pozimi z pnevmatikami, katerih profil je 2 mm, na
               Kozini, če se lahko tako izrazim, smo naredili polarno mejo, čez cesto na Kozini mora
               imeti pa voznik 4 x 4 pnevmatike ali 4 letne ali 4 zimske, s 4 mm profilom. Torej v
               eni državi, smo razdelili voznike na dva dela.</p>
               <p>Avto moto zveza se popolnoma strinja s stališčem, ki ga je tudi danes predstavnik
               vlade povedal. Zimske pnevmatike so mnogo boljše v zimskih voznih razmerah, da ne
               govorimo, so boljše tudi takrat kadar so temperature  pod 7 stopinj celzija. Vendar gospodje in dame, tukaj
               smo dvolični. Zakaj potem pustimo vozniku letno pnevmatiko kot zimsko opremo, če
               točno vemo, da so slabše od zimskih, pomeni, da smo že vnaprej voznika, ki vozi z
               letnimi pnevmatikami pozimi in ima profil ta pnevmatika 4 mm, okarakteroizirali, da
               je bolj nevaren od tistega, ki vozi z zimskimi pnevmatikami. Mislim, da je to neumno,
               ...</p>
               <p>Samo za primer ali pa ilustracijo. Koprčan, ki bo želel neke lepe decembrske
               nedelje, sončne na Bled na kremšnite, bo prišel lahko do Kozine, tam bo mogel gume
               zamenjati in se bo lahko šele potem zapeljal do Bleda, ker pač nima ustrezne zimske
               opreme. Voznik iz Kozine, je nasprotnica strani ceste, pa se bo lahko mirno peljal v
               Koper na ribe, če mu bo pasalo, ker ima vozilo ustrezno zimsko opremo.</p>
               <p>Predlagamo, da se izraz <q>"pozimi"</q> črta, da ostane dikcija, da mora biti vozilo tako
               ali drugače, v to se ne spuščamo, opremljeno z ustrezno zimsko opremo, seveda da pa
               se korigira tudi sankcija, na višje. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp39">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam gospod Hočevar. K besedi so javljeni, gospod Žlender, gospod
               Vučko, gospod Rupar in gospod Kremžar. Po tem vrstnem redu. Gospod Žlender.</p>
            </sp>
            <sp xml:id="SDT3-OZNP-Redna-014-2001-12-06.sp40">

               <speaker>GOSPOD ŽLENDER:</speaker>

               <p>Hvala, gospod predsednik. Svet za preventivo in vzgojo v cestnem prometu za razliko
               od avto moto zveze Slovenije ne podpira črtanja tega 100. člena, ker mislim, da moram
               pojasniti, da gre nekaj za zakonsko dikcijo, nekaj pa dikcijo pravilnika o
               dimenzijah, masah inopremi vozil, ki potem podrobno opredeljuje kaj je ta zimska
               oprema, kaj je letna, kdaj letna pnevmatika, kdaj zimska in podobno. In seveda to ni
               zakonska dikcija, ki bi jo bilo treba spremeniti. Pravilnik se bistveno hitreje lahko
               popravi, če je in stališče sekretariata in stališče stroke in kot smo slišali tudi
               stališče vlade. Na tem, da morda ta rešitev res ni najboljša kot jo imamo doslej.</p>
               <p>No, zakaj menimo, da ni ustrezno črtanje zakonodaje. V Evropi poznamo pri določanju
               kaj je varno za voznika, nekaj modelov. Skandinavski model, severnoevropski model je
               model prijaznega nasveta, ki ga ljudje upoštevajo. Ker ga pove stroka, ker ga svetuje
               država in ker ji zaupajo in stroki in državi. In praktično ne ... sankcij, da bi se
               to uveljavljalo, zato ker je odnos do varnosti izjemno pomemben.</p>
               <p>V delu srednje Evrope, ki jo je kolega omenil, so strahotne kazni v trenutku, ko
               brez ustrezne opreme prideš v zimske razmere. Francoski policist lahko avto, ne glede
               na to ali je v avtu družina z dvemi majhnimi dojenčki, postavi v sneg in v snegu
               stoji toliko časa, da zimske razmere minejo. Jaz si ne znam predstavljati v Sloveniji
               policije, ki bi si upala, bos avto postaviti za šest ur v sneg, ker bi bili na vseh
               straneh svetovnih časopisov, zaradi naših zaslug. Seveda gre za drugo kulturo.  Gre za kulturo izjemno visoke
               kazni. Slovenija je na ravni, da morda verjamemo stvarem šele takrat, ko so
               predpisane v zakonu in potem začnemo razmišljati, da je to koristno uporabljati. In
               to je eden izmed razlogov, za katerega nam tudi prometni psihologi v Sloveniji
               svetujejo, da je za voznike modro predvideti, kdaj naj se preobujajo. In s tem
               predvidevanjem - strokovni razlogi pa so za to, da se definira zima, zato ker
               pnevmatika, ki je narejena za zimske razmere, ima popolnoma drugačne vozne lastnosti,
               ni nujno, da je sneg, ni nujno, da je led, ampak dovolj so nizke temperature in
               oprijem je popolnoma drugačen. Da vam zelo praktično pokažem, kaj je pnevmatika:
               štirikrat tole drži avto na tleh in nič več, takile štirje lifti; to je površina, ki
               vas drži na cesti, če je ta površina zanič, ste v jarku. In v tem je vsa modrost in v
               tem je seveda smisel, da zakonodajalec, ker pozna argumente varnosti in ker pozna
               argumente stroke, enostavno to modrost predpiše.</p>
               <p>Kar se tiče ostalih dveh členov, bi rekel tako, kot gospod Molan. Mi smo natančno
               stališče o spremembi, o morebitnih spremembah 117., 119. člena pojasnili tudi na tem
               odboru. Smo proti in mislim, da ni potrebno teh pojasnil ponavljati. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp41">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Ker sem prej storil napako, ampak ne po svoji krivdi, dajem najprej
               besedo gospodu Ruparju, ki se je menda prvi javil.</p>
            </sp>
            <sp xml:id="SDT3-OZNP-Redna-014-2001-12-06.sp42">

               <speaker>PAVEL RUPAR:</speaker>

               <p>Hvala lepa, predsednik. Rekel bom, da ne, da sem samo presenečen, morda celo ogorčen
               nad mnenjem gospoda Hočevarja. S tem izvajanjem me je prepričal, da bom še dolgo
               razmišljal, ali bom član Avtomoto društva Slovenije ali ne.</p>
               <p>Zakaj? Torej, sam sem proti temu zakonu oziroma proti temu, da se črta pozimi in iz
               preprostih razlogov. Torej, omenjeno je bilo, da v tujini celo lahko zahtevajo
               pristojni organi zimsko opremo za določene pokrajine oziroma celo za določene ceste,
               kar se mi zdi še bolj nesmiselno kot tolmačenje, kaj bomo delali na Kozini, Primorci
               oziroma kaj Gorenjci, in tako naprej. Seveda pa me zanima, kdo bi v Sloveniji bil
               tisti, ki bi vsako jutro lahko pregledal vse slovenske ceste in prek medijev
               zainteresiranega obvestil, da je na primer na 200-metrskem odseku ceste, govorim na
               pamet, Podljubelj, kmetija Partič, led, da bo za tisti del dal zimske pnevmatike.</p>
               <p>Druga moja pripomba in resen pomislek je glede tujcev. Oprostite, ko se Rupar Pavel
               odpravi v Avstrijo, ga na meji nihče ne vpraša, ali poznaš naše zakone o cestnem
               prometu ali jih ne - enostavno zahtevajo, da jih poznam. In seveda niti pod točko
               razno nihče iz tujine ni upravičen v Sloveniji ne upoštevati naših predpisov. Torej
               je potemtakem po vašem mnenju tudi tujec, ki se z avtomobilom vozi brez prižganih
               luči, kazensko neodgovoren oziroma mu jih ni treba prižgati zato, ker je pač tujec.
               Torej, tega nikakor ne sprejemam.  In se mi zdi, da če želimo slovenskega državljana v tem
               delu izenačiti kot enakopravnega s tujim, potem morate tujce obveščati, kaj v
               Sloveniji velja in kaj ne. Vsak naš državljan v tujini je kazensko odgovoren za
               sleherni prekršek, ki ga tam naredi, po zakonih, ki tam tudi veljajo, in mora seveda
               biti v Sloveniji povsem enako. Torej, nikakor ne zagovarjam teze, da bi na Primorskem
               ne imeli zimskih pnevmatik, pa takrat, ko se jim že zlušta tistih kremšnit na Bledu,
               da bi potem pa bilo nesmiselno, da za tisti dan ali kakorkoli že vendarle na svoj
               avtomobil da zimske gume. Če je na Primorskem pozimi plus 15 stopinj, torej vreme, v
               katerem občani lahko nosijo nizke čevlje, salonarje, da ne bom rekel sandale, pa če
               si želijo v zimske pogoje na Bled, kjer bo takrat sneg, na kremšnito, verjemite, da
               bodo imeli doma pripravljene škornje zato, da bodo šli tja. Ker si ne predstavljam,
               da bi nekdo po Bledu, po zamrznjenem jezeru, ko se bo najedel kremšnit, hodil v
               sandalah. Torej, velja za avtomobile povsem enako. In, seveda, lahko je pa nerodno,
               ampak seveda s tem tvega sam osebno; če se pa z avtomobilom s slabimi letnimi
               pnevmatikami zaleti v nekoga drugega, je pa zdaj vprašanje, koliko je topošteno do
               tistega, ki bo zaradi malomarnosti ali neupoštevanja zakonov povzročil škodo, morda
               še celo smrtno ali s kakršnimkoli drugim izidom nekomu tretjemu.</p>
               <p>Strinjam se s predstavnikom sveta za preventivo v cestnem prometu. Torej, v
               Sloveniji, tudi po mojem mnenju, nimamo kulture, vsaj vozniki ne, in to preprosto
               zato, ker so kazni prenizke. V Združenih državah Amerike - zdaj pa govorim na
               splošno, pa bom dal samo primer - sem bil zelo začuden, zakaj moram voziti 60 milj,
               in cela Amerika se pomika 60 milj na uro. Torej država, ki pravimo, da hiti, da nori,
               da je pred vsemi, da je evforiji in tako naprej, ampak tam lepo vozijo tako, kot je
               predpisano. Zakaj? Zato, ker je za 5 milj na uro prekoračitve kazen 1.500 dolarjev!
               1.500 dolarjev! Nihče ni toliko bogat, da bi si privoščil 10% hitrejšo vožnjo po
               ameriških cestah. V Sloveniji vzroki za nesreče, alkohol, prehitra vožnja,
               nepazljivost, torej enostavno zato, ker, prvič, je policija samo tam, kjer ji je
               najlažje pobirati, torej nekje na koncu avtoceste, da te s tisto puško meri, koliko
               greš na uro, drugod jih skorajda ni - torej kritika tudi v tem delu, naj bo čisto
               upravičena in je. Če bi bile pa kazni toliko višje, bi bilo pa seveda s kulturo
               povsem v redu, verjemite. Spomnim se, po sprejetju tega zakona, ki ga zdaj
               spreminjamo, dva, tri mesece je bil v Sloveniji v vseh krajih, kjer je že tako ali
               tako omejitev 50 kilometrov na uro, strašen mir, red, lepo smo vsi počasi vozili, do
               trenutka, ko smo prvič opazili, da nas nihče ne kontrolira, in drugič, če nas že je,
               da je bila kazen tako nizka, da smo rekli, evo, tebi pet jurjev, na svidenje! Še
               tisti moment smo pritisnili zopet na plin in vozili hitreje od predpisane hitrosti.</p>
               <p>Ne nazadnje bi se rad dotaknil še 117. člena, če se ne motim, pa 119. člena, ki
               govorita o zaužitju alkohola pred vožnjo. Preštejte na prste ene roke tiste  pijane voznike, ki so naročili v
               akciji Halo taksi, ali kako, nekaj takega, res taksi - ga ni! Taksisti vam bodo
               povedali, da je to tako malo ljudi, da jih lahko preštejete na prste ene roke. Torej
               alkohol je več kot pa - pa tudi mamila, na koncu koncev, droge - so več kot pa
               prevečkrat soudeleženke v cestnem prometu, predvsem v nesrečah. Sam sem za še strožje
               kazni. Je pa seveda tu pomislek predvsem za poklicne voznike. Namreč, zdravnik, ki
               naredi tako veliko napako, da mu pacient umre, recimo, iz malomarnosti, da ne bom
               zdaj govoril o alkoholu, ker tega še ni bilo, ne izgubi izobrazbe; torej, lahko
               izgubi licenco, vendar mu naziva zdravnik, doktor, ne more vzeti nihče. V tem
               primeru, v teh dveh zakonih, pa se lahko zgodi, da nekomu z vozniškim dovoljenjem
               vzamemo izobrazbo, recimo, poklicnega voznika, ampak ta voznik je lahko tudi taksist
               kot poklic. In je seveda vprašanje in dilema, ali podpretivsaj ta dva zakona ali ne.
               Po moji oceni bi bilo smiselno danes najprej zavrniti hitri postopek, torej da gre po
               rednem postopku, in dodelati tudi spremembo teh dveh členov, pa morda še kaj drugega.</p>
               <p>Toliko bi jaz o tem zakonu. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp43">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Ruparju. Verjetno je imel v mislih člena, ta dva člena.</p>
               <p>Sam imam repliko prav na ta delček, zato da ne bi drugih zapeljalo. Mi imamo v
               skladu z zakonom o prekrških možnost, ki jo sodniki za prekrške tudi uporabljajo v
               takem primeru, ko gre za prvič storjeno neumnost, torej tovrstno, da se vinjen,
               prekomerno vinjen usede za volan; če gre za, recimo, ljudi, ki se od tega
               preživljajo, je moč sodniku izreči izredno omilitev kazni, in to se prav pogosto
               dogaja. Torej, tako da prav ta delček je saniran z zakonom o prekrških, in to smo
               enkrat potem naredili, se mi zdi. Samo toliko, da ne bi bilo...</p>
               <p>Drugače gremo pa po vrsti: Vučko, Kremžar, Potrata, Petan, Trofenik, Hočevar.</p>
            </sp>
            <sp xml:id="SDT3-OZNP-Redna-014-2001-12-06.sp44">

               <speaker>DUŠAN VUČKO:</speaker>

               <p>Hvala, predsednik. Glede alkohola mislim, da smo veliko in obširno razpravljali že
               pri zadnjem predlogu novele zakona, ki jo je državni zbor zavrnil. Takrat je bilo
               večinsko stališče, da sistem, ki je vzpostavljen s tem instrumentom, ki ga je kolega
               Lavrinc omenil, seveda zadostuje in ustrezno rešuje to vprašanje. Se pravi, tisti, ki
               se pijani usedejo za volan, se morajo s posledico, eventualno posledico izgube
               vozniškega dovoljenja pač soočiti in o tem naj razmišljajo tisti.</p>
               <p>Kar se pa tiče predloga za spremembo 100. člena,  je pa treba povedati, da smo imeli v Sloveniji do
               sedaj dve vrsti zakonov, mislim, dve vrsti zakonske ureditve. Pred letom 1998 je bilo
               potrebno imeti, tako kot zdaj predlagatelji predlagajo, opremo le v zimskih razmerah.
               Ker kultura, zavest voznikov v Sloveniji ni bila tako visoka kot v tujini, ker tudi
               kazni niso bile prevelike, seveda večina ljudi ni kupovala zimskih gum. In kaj se je
               dogajalo? Policija pri svojem nadzoru tega ni mogla niti kontrolirati. V tistem
               momentu, ko so nastopile zimske razmere, se je začelo kontrolirati voznike, ali imajo
               zimsko opremo, vendar se je ta kontrola zaključila po desetih minutah, ker je bilo
               potrebno obravnavati karambole, ker je bilo potrebno reševati iz jarkov ljudi, ker se
               je obračalo tovornjake, in zadeva je šla, splavala po vodi. Vse policijske sile so
               bile na cesti, nastajali so zastoji, sneg je padal, na Gorenjskem, spominjam se,
               velikokrat, ravno na odseku, ki ga je omenil kolega Rupar, kjer je nastal tak
               zamašek, da tudi pluženje ni bilo več možno, ker je zapadlo, recimo, v dveh urah
               toliko snega.</p>
               <p>Potem je predlagatelj, vlada, in ti prometni strokovnjaki so pogruntali novo zadevo,
               ki je po moji oceni boljša, ni optimalna, je pa sigurno boljša kot prej. In sicer so
               se odločili, da se da ta termin <q>"pozimi"</q> in v podzakonskem predpisu je minister
               odredil časovno, kdaj se šteje, da ta zima je. Soglašam tukaj s stališčem in
               opozorilom sekretariata, da bi bilo potrebno - in tu zdaj apeliram na vlado - v eni
               izmed novel, ki je že pripravljena, se mi zdi, konkretno tudi v zvezi z direktivo
               Evropske unije in tistimi vozniškimi dovoljenji, da se ta dikcija prenese v zakon. Tu
               je lahko, in se mi zdi, da bi bilo bolje, če je ta časovni termin, kdaj se šteje za
               zimo po tem zakonu, da se to vnese v zakon.Seveda, mi v praksi poznamo več vrst zim
               in se jih tudi držimo. Imamo meteorološko zimo, cestarsko zimo, v prenesenem pomenu,
               in ta termin, ki je zdaj, je cestarski termin. Mi plačujemo cestnim podjetjem
               pripravljenost in ljudje tudi - dobro, danes je že malo grožnje po snegu, ampak kadar
               je sončno, so ljudje na cestnih relacijah v bazah v pripravljenosti, in to vse
               plačujemo. In ta termin je na to baziran. Potem bi bilo smiselno razmišljati tudi v
               tej smeri, da tudi te ukinemo, ampak v redu. Ker, kaj se zgodi? In če takrat, ko
               začne snežiti, niso takoj na cestah, je halo, da vsi kar vreščimo, radiji in vsi smo
               jezni na to.</p>
               <p>Če bi mi zdaj sprejeli ta predlog, se vračamo v leto 1990, in se mi zdi, da to ne bi
               bilo v redu. Bi bilo pa zanimivo, seveda, se vprašati tudi o stroških in koristih
               predlagane spremembe, če se odločamo na pamet. Jaz sem prepričan, da na oko se da
               opaziti, da - res, da je bila lanskoletna zima, če ji sploh lahko rečemo zima, zelo
               slaba - vendar že na oko se da videti, da je manj zastojev na cestah, da je manj
               zbitih avtomobilov takrat, kadar se pelješ v službo in iz službe. In mislim, da bodo
               to sčasoma potrdile tudi številke. In včasih imam občutek, da se morajo, da tako razmišljalo nekateri,
               da se morajo slovenski vozniki voziti z zimsko opremo zato, ker zato v nekem zakonu
               piše, ne pa zato, ker je to zaradi boljše varnosti in prometa.</p>
               <p>Se pravi, v kolikor bi se povpraševali še o stroških, kaj nastane z zastojem
               prometa. Ko je dobesedno zabita cesta, koliko je zamujanja v službo in tako dalje, bi
               se seveda vsi najbrž strinjali, da ta predlog rešitve, ki ..., predlog zakona ni
               dober in da je rešitev, ki je zdaj uzakonjena, dosti boljša.</p>
               <p>In še nekaj, kar se tiče pretočnosti, bi pa se mi zdelo na nekaj še opozoriti.
               Ministrstvo za promet in zveze je odgovorno za pretočnost in čim večjo stopnjo
               mobilnosti. Ministrstvo za notranje zadeve je pa pristojno za nadzor oziroma
               policija. In bi bilo potrebno ponovno proučiti učinkovitost sistema samoizločevanja
               tovornih vozil v času zimskih razmer, ki je po moji oceni popolnoma neučinkovit.
               Seveda je to stvar podzakonskega predpisa in sicer odredbe o omejitvi prometa na
               cestah to je ta iz leta 1999, ki jo sicer izdaja minister za notranje zadeve v
               soglasju z ministrstvom za promet in zveze. Zakaj? Največkrat se dogodi, da se v
               Sloveniji ustavi promet na najbolj frekventnih cestah zaradi tovornjakov. Pa ne
               toliko zaradi njihovezimske opreme, ker tam je pa zadeva malo drugačna, temveč zato,
               po moji oceni zato, ker je, imamo vzpostavljen sistem samoizločevanja, po katerem na
               tisoče voznikov v danem trenutku ocenjuje, zimske razmere. Za njega še niso zimske
               razmere, za njega, če se sneg ne oprijema vozišča in jaz še ne grem s ceste dol.
               Seveda je tukaj tudi težnja lastnikov podjetij, da je treba blago prepeljati iz enega
               kraja čim hitrejše in tako dalje. Seveda so ti problemi.</p>
               <p>Potem parkirnih prostorov. Gospodje, vse te romunske, vse te madžarske, vse te
               ukrajinske, ruske in potem še naše, ki so še ta najlepši za pogledati, pa najbolj
               opremljeni, jih ne moremo spraviti na obstoječa parkirišča, ki jih imamo. In mislim,
               da bi bilo in ko jih že izločamo in so lahko izločeni tudi po štiri dni, pojdite
               pogledati kakšne so razmere na teh parkiriščih. Ni WC, ni sanitarij. Se pravi, tukaj
               jih bo mogla država v naslednjih letih narediti nekaj več, če bomo želeli ta sistem
               izboljšati in bo zahtevalo seveda tudi nekaj finančnih sredstev.</p>
               <p>Se pravi, sistem samoizločevanja ni sistem, je bolj na papirju, funkcionira v praksi
               ne in ga bi bilo potrebno proučiti in spremeniti. In v tem kontekstu, tega zakona sem
               hotel opozoriti še na to zadevo. Kot informacijo pa, v zimi, v lanski zimi je umrlo
               na naših cestah 74 ljudi, poškodovanih je bilo 3493, pa 20 tisoč prometnih nezgod je
               bilo. Če bomo z zimsko gumo vsaj enega, dva ohranili, pa kakšno prometno nezgodo manj
               imeli, se mi zdi, da ta termin, ki je določen s podzakonskim aktom, ni sporen in ga,
               so ga ljudje sprejeli. Ljudje ne bentijo več. Vsaj tak je moj občutek. Hvala.</p>
            </sp>
            <sp xml:id="SDT3-OZNP-Redna-014-2001-12-06.sp45">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Saj bi komentiral, pa ne upam. Ampak očitno je, da se na promet bolj
               razumemo kot pa recimo na kazenski postopek. Naprej, natanko tako, nekateri celo še drugače. Naprej so se k
               besedi javili, gospod Kremžar, gospa Potrata, Petan, Trofenik in potem ... gospod
               Hočevar.</p>
            </sp>
            <sp xml:id="SDT3-OZNP-Redna-014-2001-12-06.sp46">

               <speaker>LEOPOLD (LEO) KREMŽAR:</speaker>

               <p>Čeprav nas je predsednik dobrohotno opozoril, da naj ne govorimo preveč in predolgo,
               bom vendarle enih par besedi povedal.</p>
               <p>Res je, da se na to najbrž vsi spoznamo, ker v glavnem smo vozniki. Jaz sem tudi
               malce začuden, moram reči, ampak dobro, vsak organ in vsak človek lahko ima in ima
               pravico do svojega videnja stvari in je to popolnoma normalno, ampak predstavnik AMZ,
               jaz bi pač pričakoval drugačno razmišljanje. Najbrž tudi zato, ker sam razmišljam
               drugače o tej zadevi.</p>
               <p>Če bi kultura odnosa do varnosti in na splošno naša vozniška kultura bila na
               najvišji možni ravni, potem mi zakonodaje sploh ne bi potrebovali, ampak bi recimo v
               zvezi z zimskimi razmerami bilo dovolj obvestilo ljudem, da so zimske gume in zimska
               oprema bolj varne od tistih drugih. In bi bilo vse urejeno. Seveda tega ni, ne na
               Švedskem, ne na Finskem in zato in še manj pri nas, zato je zakonodaja, ki nekaj
               ureja.</p>
               <p>Najslabša zakonodaja je tista, ki ureja tako, da si lahko vsak po svoje tolmači, kaj
               v nekem predpisu je. In tisti hip, ko je to, seveda zakonodaja ne velja, ker si vsak
               tolmači po svoje in prepuščeno je moji presoji, kaj se meni zdi, ta presoja je lahko
               da prava, jutri ne prava. Zato je seveda neprimerno bolj modro to, kar je zdaj po
               moje zapisano in sicer, da se točno ve, kdaj kaj je.</p>
               <p>Če bi bil predpis podoben tistemu, ko, ne vem, tisti, ki ste hodili, ki smo še bili
               v jugoslovanski vojski, ne vem kako je zdaj v tej naši, je bil predpis, da se nekega
               dne slečejo uniforme zimske in se oblečejo poletne, pa tudi če je snežilo. Če bi bil
               predpis tovrsten, potem bi se lahko nasmihali, ampak to je nekaj drugega. 15.
               novembra, 15. november je tisti dan, iks, 15. novembra so ponavadi in to lahko tudi
               se da ugotoviti, temperature nižje od +7 stopinj. Pri +7 stopinjah, pa zimska
               pnevmatika postane boljša, ne glede na to ali sneži ali ne in bolj varna od tiste
               druge. Tu je smisel tega. Je tudi, če ne sneži, če celo zimo ne sneži, je to vozilo
               bolj varno in to je smisel tega predpisa.</p>
               <p>In zato mislim, da ne bom pleteničil predolgo, ker vsi približno enako govorimo in
               gospod Žlender je tudi naštel nekaj stvari in gospod Vučko, kolega Rupar in vsi
               ostali, da bi ostalo tako kot je.</p>
               <p>Še samo to, omenjena je bila Amerika. Drži točno to, saj to poznamo vsi, če nič
               drugega iz tega, kar smo brali in gledali in videli tudi tam. Tudi tam so si
               izmislili tempomate na avtomobilih, pa ne samo iz lenobe, ampak tudi zaradi tega, da
               ne prekoračijo hitrosti, ker se bojijo sankcij.  In samo še to. Pri nas, seveda, zakonodaja - saj ne
               samo pri nas, ampak tudi pri nas - zakonodaja začne veljati, ne takrat, ko velja,
               ampak takrat, ko se bojimo, ko vidimo, da se sankcije izvajajo. Kolega Rupar je
               navedel nekaj primerov, soglašam popolnoma z njim. Prvi mesec ali prve tri mesece po
               uvedbi novega zakona, kar zadeva hitrost na cestah, je zadeva bila bistveno drugačna,
               kot je tudi sedaj, kar govori, jasno, o tem, da če ni sankcij in če ni kontrole - in
               zato govorim, ker je to potrebno tudi v tem primeru - potem seveda ničesar ni. Tisti,
               ki še nekaj počnemo v lokalnih okoljih, v občinah, vemo, da so pritiski na
               postavljanje tako imenovanih ležečih policajev oziroma teh cestnih ovir izjemni, tudi
               zaradi tega, ker lahko naštepamo tistih znakov, kolikor hočemo, če ni tega, seveda to
               nič ne pomaga. Samo dokaz več, da žal moramo, ali na srečo, zadevo najbrž pustiti
               tako, kot je sedaj, pa tudi če bo kakšen dan po 15. novembru plus 8 stopinj in bo
               sončno. Hvala.</p>
            </sp>
            <sp xml:id="SDT3-OZNP-Redna-014-2001-12-06.sp47">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Naprej ima besedo gospa Potrata.</p>
            </sp>
            <sp xml:id="SDT3-OZNP-Redna-014-2001-12-06.sp48">

               <speaker>MAG. MAJDA POTRATA:</speaker>

               <p>Hvala za besedo. Naj povem takoj na začetku, da bom predlaganemu zakonu nasprotovala.
               In sicer, zakaj: če bi predlagatelj zakona navedel en sam razlog in med cilji zapisal
               kaj takega, s čimer bi me prepričal, da bi z gotovostjo lahko pričakovala, da njegova
               novela zagotavlja večjo varnost v cestnem prometu in s tem tudi zmanjšanje števila
               prometnih nesreč, potem bi tak predlog lahko podprla. Me tudi ni prepričal, da bi
               predlagane spremembe ostale brez kakršnihkoli finančnih in drugih posledic za državni
               proračuna, pa še za koga drugega.</p>
               <p>Gre za po moje napačno predstavo ali napačno optiko pri predlaganih novelah, ki ni
               prva te vrste pred našim odborom. Gre pravzaprav za iskanje tistih elementov v
               zakonu, ki bi nekoga kot udeleženca v cestnem prometu zavarovali, ne bi pa zavarovali
               tistih drugih, ki so zaradi tega ogroženi.</p>
               <p>Marsikaj tega, kar je mogoče reči v zvezi s 117. in 119. členom, sem povedala. Znova
               poudarjam, da bi pričakovala, da bi tisti, ki živijo od prevozov v cestnem prometu,
               prej zagovarjali večjo rigoroznost in tiste ukrepe, ki bi zagotavljali in povečevali
               varnost, ne pa ravno obratno.</p>
               <p>Ker pa je stanje vozniške kulture pri nas pač takšno, kakršno je, seveda lahko
               primerjamo to s kakšnimi drugimi izkušnjami. Nedavno tega sem na Švedskem, recimo,
               ugotovila, da oktobra, ko je samo priporočilo, da naj imajo vozila zimsko opremo, 40%
               vseh vozil to že imelo, ne da bi kdorkoli po svoji lastni presoji ugotavljal, ali so
               zimske razmere tam ali niso, samo za 5 stopinj so bile nižje temperature, kot so bile
                   oktobra pri nas, tako da
               si lahko predstavljamo. Tudi kakšna druga, ne samo priporočila, ampak celo navodila
               ali predpise, ki nam jih dajejo cestno prometni znaki, upoštevajo bolj dosledno kot
               pri nas.</p>
               <p>Poudarjam, čakam zdaj na tisto spremembo zakona o varnosti v cestnem prometu, ki se
               menda pripravlja ali je že pripravljena in bo dejansko v svojih učinkih tudi
               zagotavljala večjo varnost in manj žrtev na cestah, kar je za državo, ki ima izrazit
               občutek za posameznika, lahko ali mora biti temeljni cilj. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp49">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Petan ima besedo.</p>
            </sp>
            <sp xml:id="SDT3-OZNP-Redna-014-2001-12-06.sp50">

               <speaker>RUDOLF PETAN:</speaker>

               <p>Hvala. Torej, ker so kolegi že veliko povedali, bom sam skušal biti kratek.</p>
               <p>Ko sem gledal ta predlog, so se mi nekatere stvari zdele mogoče malo bližje. Vendar
               zdaj, ko sem pa slišal utemeljitev podpore s strani predstavnika Avtomotozveze, pa
               ugotavljam, da se tega res ne da sprejeti.</p>
               <p>Namreč, v Sloveniji je pač tako, da brez opredelitve zimskih razmer tudi koledarsko
               promet ne bi šel. Ne vem, ne znam si predstavljati, kako bi to izgledalo, če bi ne
               bilo te opredelitve, da je pač od tistega dne naprej potrebno imeti opremo, da bi
               vsak večer poslušal vremensko napoved za tisto območje, in ker zimske razmere niso
               samo sneg, ampak je tudi poledica. Kaj, ali boš šel potem ob desetih zvečer po
               poročilih iskati mehanika, da ti bo zamenjal zimske gume ali kaj podobnega, ali pa
               mogoče verige dajati v avto ali kaj podobnega? To enostavno ne gre. Predstavljam si,
               da prvi dan, ko bi nastopile zimske razmere, poledica ali pa sneg, prometa sploh ne
               bi bilo v Sloveniji; bili bi enostavno zastoji, nesreče in tudi vozila za pomoč, se
               pravi, tudi vozila Avtomotozveze sploh ne bi mogla priti tja, do tistega in ga
               izvleči iz te situacije, ker enostavno ne bi mogli do tja priti. To se pravi, to
               enostavno ne gre</p>
               <p>Prepričan sem, da če bi bile potrebne spremembe, ne v tej smeri, ampak v neki drugi
               smeri, da bo za celo Slovenijo veljal enak predpis, ker vožnja je tudi v Primorju
               pri, ne vem, nad ničlo je z zimskimi gumami bistveno bolj varna, ker zimska guma - v
               čem pa je razlika med zimsko in letno gumo: v trdoti, to je prva in osnovna in
               najpomembnejša. Res je, da se mehka guma bolj obrablja, zato je pač za povprečje
               izumljena tudi trša guma, ampak varnejša je pa mehkejša guma bistveno bolj. Tako da
               tudi če bi tam imeli stalno, tu ne bi bilo nobenega problema in bi bilo bolj
               enostavno za Slovenijo, o tem sem prepričan. In tudi če bi si zaželeli ne vem kam
               drugam iti prek Kozine, verjetno ne bi imeli nobenih težav.</p>
               <p>In drugo, če je potrebna sprememba, potem naj velja to tudi za tujce. Kolegi so
               povedali: če greš prek meje, moraš imeti vso opremo. V Italiji je celo tako, kot se
               spomnim, če voziš s prižganimi lučmi, plačaš kazen. No, ne več? Dobro, tega ni, ampak
               za zimsko opremo pa še vedno velja. To se pravi, samo mi delamo neko izjemo. To se
               pravi, enostavno ne more biti spremembe v tej smeri, da za vse velja enako.</p>
               <p>Kar se pa tiče tega 117. in 119. člena, bi pa rekel, da je v prvi fazi sicer to
               logično, vendar ko pa malo bolj preštudiraš, pa lahko vidiš, da je diskriminatoren do
               tistih poklicnih voznikov B kategorije, ker če je nekdo v službi dnevno kot šofer, ne
               vem, z osebnim avtomobilom in potem gre s svojim avtomobilom in tam, ne vem, naredi
               ta prekršek in se mu potem vzame vozniško,  potem je on v slabšem položaju napram poklicnemu vozniku, ki vozi
               kategorijo C, D ali E, ker tisti ne bo izgubil za svojo službo vozniškega, ta, ki je
               pa poklicno na B, pa bo izgubil zato, ker je pač privatno bil tudi na B. To se pravi,
               to ne gre skupaj.</p>
               <p>To, zato to ne more biti tako in jaz mislim, da težko bi to šlo skoz in jaz, ker
               poznam pač kakšne so razmere v Sloveniji, je to nujno, da imamo opredeljeno in eno in
               drugo. Hvala.</p>
            </sp>
            <sp xml:id="SDT3-OZNP-Redna-014-2001-12-06.sp51">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, gospodu Petanu. Naprej ima besedo gospod Trofenik.</p>
            </sp>
            <sp xml:id="SDT3-OZNP-Redna-014-2001-12-06.sp52">

               <speaker>VILI TROFENIK:</speaker>

               <p>Hvala. Jaz bom čisto kratek. No, saj jaz sem prišel prepričan, da bom nasprotoval,
               vendar me je zmedla zadeva, zdaj ko sem slišal predstavnika avto moto zveze, bi
               prosil predstavnika vlade, da komentira tisti del, ko je bila izpostavljena
               neenakopravnost oziroma neizenačen položaj med nami domači šoferji in tujci. To bi
               želel komentar predstavnika vlade.</p>
               <p>Drugič, pa tudi podrobnejši komentar, ko je bilo govora o pravilniku. Kot
               podzakonskem aktu, ker to je tipičen naš problem. Ali je zdaj pravilnik, če lahko kdo
               odgovori, tudi od predstavnikov vlade bi rad, gre širše kot je zakon ali znotraj
               zakona daje manevrski prostor, ker imam osebne izkušnje, da se ta pravilnik v praksi
               različno tolmači od tistih, ki nadzirajo. Ne bom zdaj, bi lahko karikirano povedal
               kot dejansko. Ali je to tako tolmačenje, da službeno vozilo ali pa tudi ne službeno,
               ampak tisti, ki izvaja, organ kontrolo radersko, stoji na pločniku in se mu pešci in
               kolesarji morajo izogniti na cestišče in tolmači, da ima tako navodilo in da je to
               čisto korektno. To samo kot ilustracija.</p>
               <p>Kot tretje, pa bi tudi rad s strani predstavnika vlade komentar ali pa odgovor, to
               kar je Vučko izpostavil kot samoizločevanje. Ne samoizločevanje, ..., obvezno
               izločevanje, ko to delajo za to pristojni, pa nimajo sredstva kam in uporabljajo
               prisilno. Ker imamo dva nivoja javnih cest. Občinske ceste zatrpajo brez dovoljenja,
               proti prometni signalizaciji in privatne površine. Ker tudi tu, še jaz nisem zasledil
               enega amandmaja v vseh proračunih, da bi kdo plediral za promet, površinah in v
               severovzhodni Sloveniji je samo ena, v Radgoni. V smeri petega koridorja. Drugače pa
               ni nobenega. Kje pa so tovornjaki, ne glede kdo jih vozi, je pa drug odgovor.</p>
               <p>Ni sicer ministrstvo promet in tisti, ampak jaz opravičujem predstavniku vlade pač
               za komentar. Hvala.</p>
            </sp>
            <sp xml:id="SDT3-OZNP-Redna-014-2001-12-06.sp53">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Jaz predlagam, da bi šli po vrsti še, ker se lahko najde še kaj takega,
               na kar bi moral predstavnik vlade odgovoriti, pa ga prosim, če si zabeleži ta
               vprašanja, ki bodo izpostavljena v razpravi in da potem nanje odgovori. Sedaj ima
               besedo gospod Hočevar.</p>
            </sp>
            <sp xml:id="SDT3-OZNP-Redna-014-2001-12-06.sp54">

               <speaker>BORIS HOČEVAR:</speaker>

               <p>Hvala lepa. Moram reči v imenu avto moto zveze, nam bo zelo žal, če gospod Rupar ne
               bo več naš član. Moram pa povedati, no, pač rekel ste, da ne boste, ali, da ne boste.
               Zelo nam je žal, če vam je to dalo misliti, da ne boste.</p>
               <p>Namreč to, kar danes tukaj govorim, to kar predstavljam je glas članstva, ne uradnikov, uslužbencev avto moto
               zveze Slovenije. Očitno se v celotni zadevi nismo prav dosti razumeli, saj s tistimi
               predstavniki tukaj, ko zagovarjajo zimsko gumo, pa nizke temperature, pa lepa, pa
               sončna cesta. Veste, mislim, da bo treba začeti razmišljatij, da ko bo 15. marec
               minil in bo lepo sončno vreme, da bo treba predpisati, da se ta zimska guma sname,
               ker je pa pri višjih temperaturah še bolj nevarna kot letna pozimi. To govorim iz
               stroke.</p>
               <p>Toliko bi imel, drugače pa, jaz upam, da ko se bo zakon spreminjal, da bo obveza, če
               bo obveza za vse in da ne bojo tujci izvzeti, glede na naše voznike. Kot kaže, bodo.
               Ponavljam, bodo. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp55">

               <speaker>PREDSEDNIK MAKSIMILJAN LAVRINC:</speaker>

               <p>Ja, hvala lepa. Najprej gospod Vučko replika, ker je ta prvi dvignil roko, potem pa
               gospod Rupar.</p>
            </sp>
            <sp xml:id="SDT3-OZNP-Redna-014-2001-12-06.sp56">

               <speaker>DUŠAN VUČKO:</speaker>

               <p>Glejte, jaz bi dal gospodu repliko. In sicer, jaz seveda ga zastopim in ga razumem,
               da goreče zagovarja stališče in prav je tako. Vendar, naj avto moto zveza Slovenije
               pride na ta odbor v ta parlament ali na vlado s konkretnim predlogom rešitve, ki vi
               mislite, da je boljša in da bo rešila ta problem. To, kar vi v tem trenutku
               zagovarjate je, da gremo na sistem, ki je prej veljal. Prejšnji sistem se je pa
               dokazal kot neučinkovit. In tukaj bi seveda, kolega Lavrinc je prej, kako se ... 12
               let in 8 let ravno na tem področju dela, na cesti, pa vam zagotavljam, da je današnje
               sorazmerje znatno boljše. Marsikatera pločevina in glava je obvarovana. Saj tega je
               težko zdaj delati, analize bodo narejene skozi čas.</p>
               <p>Ampak pridite s predlogom, jaz sem na začetku opozoril, sistem ni idealen, je pa
               vsekakor boljši kot je bil. In v kolikor imate rešitve, bi bilo dobro, ko bomo mi ta
               zakon zavrnili ali pa to ne bomo potrdili, in si vzamemo čas do naslednje zime, ker
               ga tudi zdaj ne moremo spreminjati, ker smo v zimi in bomo najbrž na ministrstvu ...,
               na policiji, ko boste vi prišli z izdelanimi rešitvami in bo vse tako lepo in prav.
               Samo ne govoriti, da to kar je predlagano, da je dobro oziroma, da gremo na sistem na
               star, ki je bil pa popolnoma neučinkovit. Slabši. Se pa strinjam, da ni ta idealen.</p>
               <p>In še to, če piše, da je potrebno od časa do časa, pomeni, da potem velja naprej
               tisto, kar je pač izjema. Se pravi, nehajmo se zdaj iti na take primere, da bomo
               začeli preobuvati avtomobile med vožnjo. V končni fazi je tudi podzakonski predpis,
                   toliko pošteno, da je
               izjemo naredil za tiste primorske, obmorske kraje, kjer ta odredba oziroma ta
               pravilnik ne velja v takšnem obsegu kot za ostalo Slovenijo. Če pa tam notri niso še
               posamezne zadeve usklajene, naj se pa to seveda ministra zaprosi, pa prouči, da to
               spremenijo. To pa ni več stvar državnega zbora.</p>
            </sp>
            <sp xml:id="SDT3-OZNP-Redna-014-2001-12-06.sp57">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Replika, kolikor imam jaz v spominu, torej tisto lahko traja pet minut,
               ampak nisem mislil tega povedati. Hotel sem povedati to, da pomeni dodatno pojasnilo,
               ne pa prepričevanja. Zato bi vas prosil, ker je težko prepričanega prepričati, da
               opustite tovrstno misel, ampak greste samo na te popravke; tako naredimo in bomo
               krajši.</p>
               <p>Gospod Rupar ima repliko.</p>
            </sp>
            <sp xml:id="SDT3-OZNP-Redna-014-2001-12-06.sp58">

               <speaker>PAVEL RUPAR:</speaker>

               <p>Saj to bo bolj poizvedovanje kot pa replika.</p>
               <p>Glede članstva, ki ga zagovarjate. Torej, prvič me zanima, kako ste pa izvedeli to
               od članov? Ker če ste se postavili pred tisto delavnico, kjer menjate gume, v času,
               ko jih je bilo treba, do roka, potem je anketa preprosta - tam vsi bentijo naprej pa
               nazaj, zakaj je zdaj treba ravno takrat gume menjati. To je povsod. Razen letos
               morda, zato ker je sneg zapadel že teden pred rokom. Letos so bili vsi pametni in vsi
               so rekli, to je pa kar v redu, da se je to zgodilo.</p>
               <p>Se mi pa, seveda, pojavlja v tem pomislek. Torej, na vsak način je to strošek,
               strošek za vsakega lastnika avtomobila, od 25 pa tam do 50.000 na avto, če ima štiri
               gume plus rezervno, recimo. Prepričati nekoga, da je to nepotreben strošek, je zelo
               enostavno: za karkoli boste v tej državi rekli, to je pa neumno, da plačaš, vsak bo
               rekel, res je. Ampak vendarle je to tako.</p>
               <p>Se mi pa pojavlja še en pomislek, zakaj Avtomotozveza tako, bi rekel, zelo energično
               zagovarja črtanje teh dveh besed. Morda je pa tu poslovna taktika: morda pa ima
               Avtomoto pri odvozu razbitih avtomobilov manj posla, če imajo ljudje urejene
               avtomobile za zimske razmere. Torej gre lahko tudi za strogo poslovno potezo. In
               konkretno, bom kar povedal, tudi zasebniki, ki odvažajo razbite avtomobile, zelo
               tarnajo, da je razbitih premalo. Torej, to je čisti absurd! Ampak vendarle, gledano
               iz tega zornega kota, je seveda to res. Je pa efekt tega, hvala bogu, pri razbiti
               pločevini pa pri stroških, ki jih imajo lastniki, da ne govorim o zdravju, o
               poškodovanih in umrlih, recimo, zaradi tega, pa toliko, bi rekel, pozitiven, ker je
               tega toliko manj.</p>
               <p>Samo toliko. Zdaj se pa ne bom več oglašal, predsednik.</p>
            </sp>
            <sp xml:id="SDT3-OZNP-Redna-014-2001-12-06.sp59">

               <speaker>PREDSEDNIK MAKSIMILJAN LAVRINC:</speaker>

               <p>Ne, saj ni bil to moj namen. Gospod Petan še želi.</p>
            </sp>
            <sp xml:id="SDT3-OZNP-Redna-014-2001-12-06.sp60">

               <speaker>RUDOLF PETAN:</speaker>

               <p>Hvala. Torej, to bo replika, rekel bom, popravek napačne navedbe.</p>
               <p>Trditev, da je zimska guma še bolj nevarna poleti, to ne drži. Zdaj sicer ne vem,
               kaj, kakšna stroka je bila tu mišljena, da je to mnenje stroke. Vendar prej sem že
               omenil, da razlika med letno in zimsko gumo ni profil, to je bolj lepotna zadeva pa
               stvar posamezne firme, razlika je v trdoti gume. Namreč, mehkejša guma se bolj
               oprijema cestišča, in tista površina, ki jo je prej gospod od sveta za preventivo
               pokazal, je večja, večja in oprijem je močnejši.</p>
               <p>Zdaj pa, da vas ne bom prepričeval po nepotrebnem, ker tega ne mislim in tudi ne
               mislim spremeniti vašega mnenja, ampak bi vas samo vprašal iz prakse. Ko nastopijo
               zimske razmere, če imajo vozniki letne gume, so zastoji in prometa tako rekoč ni. To
               se pravi, ta guma je neuporabna za zimske razmere ali pa tudi če je poledica, je
               podobno. Ko pa nastopi obratno, ko imamo vsi zimske gume, pa nastopi vročina, recimo,
               30 stopinj, še ni bilo nobenega zastoja. Zakaj? Zato, ker je oprijem boljši in je
               tudi v letnih razmerah, ker je guma mehkejša, še boljši oprijem. Zato ni nobenih
               problemov in vi lahko tudi z zimsko navsezadnje vozite poleti, pa ne boste imeli
               nobenih težav. Se pravi, da ta trditev, kot ste vi omenili, da stroka pravi, da je še
               bolj nevarna, ne drži; takrat ni nesreč, z zimsko gumo v letnih razmerah, ni zastojev
               in ni nobenih problemov, v obratnem pa je. To se pravi, praksa je pokazala nekaj
               drugega. Mi se pa sicer lahko prepričujemo kaj drugega, ampak v praksi pa je tako, k
               sreči in hvala bogu! Hvala.</p>
            </sp>
            <sp xml:id="SDT3-OZNP-Redna-014-2001-12-06.sp61">

               <speaker>PREDSEDNIK MAKSIMILJAN LAVRINC:</speaker>

               <p>Gospa Zupanova ima besedo.</p>
            </sp>
            <sp xml:id="SDT3-OZNP-Redna-014-2001-12-06.sp62">

               <speaker>MAJDA ZUPAN:</speaker>

               <p>Hvala lepa. Pred sabo imamo zakon o varnosti v cestnem prometu in mislim, da je tu
               poudarjena varnost, in mi tudi na tem gradimo. Zaradi tega tudi nismo sprejeli
               spremembe 117. in 119. člena, v zvezi s spremembo tega zakona, ki ga je vložil
               poslanec Avšič, ker smatramo, da ljudi ne moremo deliti po kategorijah in da poklicni
               vozniki morajo še toliko bolj paziti in imeti večjo zavest, da ne vozijo pod vplivom
               alkohola, ne pri osebnih avtomobilih in niti ne, ko vozijo službeno.</p>
               <p>Glede spremembe 100. člena pa mislim, da izhajamo lahko tudi iz tega, da je eden
               najpomembnejših delov pri avtomobilu, da so gume in pa zavore. In da mentaliteta
               Slovencev je pač takšna, da se držijo le takrat, ko jih nekdo za nekaj zavezuje, v
               tem primeru zakon, in pa da je to sankcionirano. Tako da izgleda, da je takšna
               ureditev boljša, kot je bila predhodna.</p>
               <p>Je pa zanimiva ta moška razprava o tehničnih značilnostih; najbrž se bo o tem treba
               enkrat domeniti. To je prepuščeno strokovnjakom.</p>
               <p>Na drugi strani pa mislim, da prav Slovenija s svojo majhnostjo in s to
               raznolikostjo podnebnih vplivov, ko se podnebne razmere tako hitro spreminjajo, se mi
               zdi, da je ustreznejše, da je določen ta zimski čas, in je nemogoče pričakovati, da
               bomo v avtomobilu vozili s sabo gume oziroma da jih bomo lahko tako hitro menjali.</p>
               <p>Se mi zdi pa zanimiva tista opomba, da tujci pri nas se ne držijo ali pa niso
               obvezni, da se držijo teh zahtev glede vremenskih sprememb. Tako da mogoče boste o
               tem še kaj več rekli. Hvala lepa.</p>
            </sp>
            <sp xml:id="SDT3-OZNP-Redna-014-2001-12-06.sp63">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Zdaj bi pa prosil državnega sekretarja, gospoda Molana, da odgovori na
               nekatera zastavljena vprašanja.</p>
            </sp>
            <sp xml:id="SDT3-OZNP-Redna-014-2001-12-06.sp64">

               <speaker>MIHA MOLAN:</speaker>

               <p>Hvala lepa. Kar se tiče spoštovanja predpisov, pravni red v republiki velja za vse,
               ki se nahajajo na območju Republike Slovenije, tako da tu ni dvoma. Vendar pri
               obvezni opremi vozil v cestnem prometu je treba spoštovati določila mednarodnih
               sporazumov in pa aktov, h katerim je pristopila tudi Slovenija. Oprema vozil je
               določena v nekaterih mednarodnih sporazumih kot obvezna.  In bi samo za primerjavo dal, v preteklosti, ko smo
               potovali na območje Republike Hrvaške so slovenske voznike kaznovali, ker niso imeli
               v opremi vlečne vrvi. Ta vlečna vrv v mednarodnih sporazumih ni določena ko obveza in
               je bilo to kršitev mednarodnih pogodb oziroma mednarodnega prava.</p>
               <p>Podobna rešitev je pri zimskih gumah. Torej niso določene v teh mednarodnih
               sporazumih kot obvezne. Vendar sankcija je izredno huda. In vam lahko povem, da se
               izvaja v Sloveniji, torej vozilo, ki prihaja na mejni prehod ob vstopu v državo, v
               primeru zimskih razmer, v državo ne more vstopiti. In zdaj te težave skoraj da ni na
               poti iz zahoda na vzhod, obratno pa izredno velika.</p>
               <p>Vendar bi rekel, da to pač čas, ki je potreben in mislim, da se stvari tudi na tem
               segmentu bistveno spreminjajo. Ker na primer Turek, ki je pripeljal do mejnega
               prehoda z Republiko Slovenijo je mogel tam tičati in čakati, več naslednjo zimo
               sigurno ne bo prišel brez zimske opreme, ker enostavno si tega ne bo dovolil. Ker je
               zavrnjen in mora iti nazaj v svojo državo. On, ne da mora počakati, da se razmere
               spremenijo, ampak je zavrnjen na vstopu v državo. Tako, da mislim, da ne izpolnjuje
               pogojev za vstop v državo.</p>
               <p>S tem smislom mislim, da je ta pomanjkljivost v primeru s tujcem, vsaj deloma
               sanirana. Če je ta odgovor zadovoljiv.</p>
               <p>Kar se tiče zakonske materije. Torej rok 15. marec oziroma 15. november. 15. marec
               je določen v ... omejitvi prometa na območju Republike Slovenije, na cestah v
               Republiki Sloveniji. Zdaj, ali to presega zakonsko materijo. Jaz mislim, da tukaj
               mnenje sekretariata za zakonodajo in pravne zadeve, jaz sem že uvodoma rekel, da bomo
               mi to mnenje upoštevali, ga proučili in videli kako je možno to vnesti v zakonsko
               materijo. Ker je mnenje sekretariata, da bi bila to zakonska materija. Tako, da o tem
               ne bi posebej razpravljal.</p>
               <p>Vendar pa moje mnenje je, da je večja pravna varnost zagotovljena vsem udeležencem v
               prometu, če je ta rok določen. Če prepustimo mi odločitev 5 tisoč policistom
               uniformiranih v Sloveniji, ki izvajajo nadzor nad cestnim prometom, da bo vsak
               določil svoje roke, mislim, da pravna varnost ni zagotovljena. Torej bo, eden bo, ne
               vem, na istem odseku eden bo zahteval zimske gume, drugi pa ne. Tako, da mislim, da
               to je boljše, da je precizno določeno. Zdaj, ali je pa najbolj ustrezno izbran rok,
               to pa mislim, da stvar je lahko strokovne razprave.</p>
               <p>Samoizločevanje. Izredno malo voznikov tovornih vozil se samo izloča. Izločajo se pa
               nekateri. Problem je to, kar ste že sami opozorili. Policija izloča tovorna vozila v
               primeru snežnih razmer oziroma ob sneženju, pomanjkanje parkirnih prostorov.
               Uporabljajo se vse površine, jaz povedati iz lastne prakse, da so vse parkirne
               površine ob cestah, ki so bile prej javne, torej v lasti zdaj nekaterih motelov,
               nekaterih restavracij. In moram reči, da ima policija izredne težave, ker sklepa
               sporazume oziroma neke dogovore z lastniki in morajo prej lastnika obvestiti, da bodo
               izločena na to površino in če dovoli, se izloča, sicer se ne izloča. In veliko težav
               je pri tem. Največ se jih pa izloča na mejnih prehodih oziroma se jim zavrne vstop v
               državo, v kolikor je to možno. Tako, da jaz bi rekel, da tukaj se rešitve iščejo, ni
               pa rešitev, dokler ne bo ustreznih površin ob najbolj prometnih cestah, na katera se
               bojo ta tovorna vozila izločalo. Tako, da zdaj v bistvu policija to ..., s tem, da
               tudi to počne, kar je očitek, da se izloča na nekatere prometne površine in občinske
               in pa podobne. Žal, takšno je stanje. Hvala.</p>
            </sp>
            <sp xml:id="SDT3-OZNP-Redna-014-2001-12-06.sp65">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Vili Trofenik je želel.</p>
            </sp>
            <sp xml:id="SDT3-OZNP-Redna-014-2001-12-06.sp66">

               <speaker>VILI TROFENIK:</speaker>

               <p>... priznal. Jaz moram povedati, da ne poznam za noben primer dogovarjanja z
               lastniki ali upravljavci površin, pa še dodatno nimajo namen zaostrovati, ... sporoči
               negativno prakso, izločajo se na avtobusna postajališča, kjer nimajo, so, ne samo
               redne linije, šolski avtobusi nimajo kjer postati.</p>
            </sp>
            <sp xml:id="SDT3-OZNP-Redna-014-2001-12-06.sp67">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? V kolikor ne, bom sam, preden bom dal na glasovanje, prvi sklep,
               pritrdil mnenju sekretariata, da v smislu  pravnega reda ne gre za majhen poseg v zakonodajo, zato utemeljenost
               oziroma utemeljitev, da bi zakon sprejemali po skrajšanem postopku, po mojem mnenju
               ne drži. Kar pa seveda ne pomeni, da bom zakon potem podprl. Sprašujem torej najprej
               ali ocenjujete, da je zakon mogoče obravnavati po skrajšanem postopku.</p>
               <p>Kdo je za takšen predlog sklepa? Sprašujem, kdo je za skrajšani postopek? <stage>(Nihče.)</stage>
               Je kdo proti? <stage>(? članov.)</stage></p>
               <p>Očitno sem bil premalo razumljiv. Torej opravljeni splošni razpravi in potem ko smo
               ugotovili, da bi moral zakon iti po rednem postopku, ker gre za pomembnejše
               spremembe, zelo srečen bom, ko bodo kolegi naučil, da imajo ti telefoni celo neko
               tiho varianto za zvonjenje. Ja, zdaj bo treba gospoda Jašo počakati.</p>
               <p>Ja, zdaj dajem na glasovanje sklep, da je zakon primerna podlaga za obravnavo.</p>
               <p>Kdo je za? <stage>(Nihče.)</stage> Je kdo proti? <stage>(11 članov.)</stage></p>
               <p>Pomeni, da je bil eden vzdržan.</p>
               <p>Torej na državni zbor bomo poslali sklep, da se zakon ne sprejme, ko bo glasil
               predlog sklepa.</p>
               <p>Pri tej točki je to vse. Jaz se zahvaljujem vsem, ki ste prisostvovali. Upam, da je
               državni sekretar sedel med nami odprtih ušes in seveda, da bo vplival na to, da se
               tiste stvari, ki jih je po uredbi moč popraviti, popravijo.</p>
               <p>Pred nami so samo še naslednje zadeve. Torej opredelitev do pravnega mnenja, ki ga
               je o pobudi nove stranke za oceno ustavnosti 23. in 26. člena zakona o političnih
               strankah pripravil naš sekretariat. Torej sekretariata ugotavlja, da pobuda ni
               utemeljena. Aha, spet nismo sklepčni. Sprašujem tiste in bom nadaljeval po
               korespondenčni verziji, samo toliko bi pa prosil, podpirate. V redu.</p>
               <p>Kdo je za? <stage>(12 članov.)</stage> 
               Hvala lepa.</p>
               <p>Med pobudami bi pa povedal naslednje.</p>
               <p>Torej, delegacija odbora, ki je zastopala odbor v Bruslju in Stockholmu glede
               politike enakih možnosti, nam je dolžna neko poročilo, in jaz prosim, da se to
               pripravi in, seveda, da bi enkrat, ko bomo imeli malo več časa, to obravnavali. To je
               prvo.</p>
               <p>Drugo. Skupina strokovnjakov je bila pri nas v državnem zboru, ekspertov, sicer so
               zahtevali odgovor na vprašanje, ali mi menimo, da v Sloveniji vlada, torej da obstaja
               vladavina prava. Povabil jih je kar državni sekretar z ministrstva za pravosodje, kar
               me je malo razburilo in sem seveda temu primerno tudi reagiral. Namreč, povabil je,
               tako kot je on ocenil, da je prav, povabil je predsednika in podpredsednike, tako da
               je prišlo celo malo do težav. Jaz bom na kratko vam dal enkrat poročilce, kaj je
               bilo.</p>
               <p>Potem je treba povedati, da sem se na povabilo evropskih poslancev iz vrst
               avstrijske, torej iz avstrijskih vrst, sestal z njimi in opravil neko okroglo mizo na
               temo <q>"Širitev Evropske unije in notranja varnost Evropske unije"</q>. Ob tej priliki se
               zahvaljujem za vse, ki so mi pomagali, da sem šel tja podkrepljen s primernimi
               podatki <stage>(zadeva je celo rezultirala v Kleine Zeintungu, če kdo nemško razume, lahko
               prebere)</stage>.</p>
               <p>Povem pa to, da se nam napoveduje obisk iz sabora Republike Hrvaške. Tu bi pa
               predsednik in pa podpredsednik odbora ter še nekaj članov prišlo sem na delovni
               sestanek, kar pomeni, da lahko kot Slovenci ugotovimo, da stroški ne bremenijo tega
               državnega zbora. Bolj problematičen je datum - oni bi želeli med 7. in 14., mi pa
               imamo, kot veste, do 10. zapovedane parlamentarne počitnice. Tako da sem razmišljal,
               da bi tam, takrat, recimo, tisti petek je 11., se mi zdi, če bo... <stage>/Vprašanje iz
               klopi./</stage> Ne, ne, ne, govorim o januarju, prosincu. Če bo prilika, to bom tudi prej
               povedal, in seveda bi bil vesel, če bi se še kdo udeležil, da ne bom čisto sam tam,
               ker bi trapasto izgledalo.</p>
               <p>Hvala lepa za potrpljenje!</p>
               <stage type="time">(Seja je bila končana 6. decembra 2001 ob 11.36 uri.)</stage>
            </sp>
         </div>
      </body>
   </text>
</TEI>
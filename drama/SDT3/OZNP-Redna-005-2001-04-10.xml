<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZNP-Redna-005-2001-04-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">7277AD11EAABE69DC1256A1C0036AFE1</idno>
               <idno type="custom" subtype="day">2273761F13318311C1256A2B00208EB2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=2273761F13318311C1256A2B00208EB2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZNP-Redna-005-2001-04-10.OZNP" n="005">
               <name>Redna</name>
               <date when="2001-04-10"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZNP-Redna-005-2001-04-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZNP-Redna-005-2001-04-10.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">1. nadaljevanje 5. seje</stage>
            <stage type="date">(10. april 2001)</stage>
            <stage type="chairman"> Sejo je vodil Maksimiljan Lavrinc, predsednik odbora.</stage>
            <stage type="time"> Seja se je pričela ob 12.13 uri. </stage>


            <sp xml:id="SDT3-OZNP-Redna-005-2001-04-10.sp1">

               <speaker>PREDSEDNIK MAKSIMILJAN LAVRINC:</speaker>

               <p>Ugotavljam, da smo sklepčni.</p>
               <p>Ker je ob 14.00 uri popoldan seja državnega zbora in ker domnevam, da nekateri še
               niste opravili nekaterih zadev, ki jih je treba pred zborom opraviti, predlagam, da
               poskušamo opraviti to 1. nadaljevanje 5. seje odbora za notranjo politiko tja do, ne
               vem, pol druge ure ali nekaj podobnega. V kolikor bi kazalo, da bi bili seveda lahko
               toliko ekspeditivni, da spravimo pod streho vse tri točke, bom za kakšno minuto
               podaljšal sejo.</p>
               <p>Lepo pozdravljam vse vabljene k 4., 5. in 6. točki dnevnega reda. Vabili smo vlado,
               ministrstvo za notranje zadeve, visoko policijsko varnostno šolo, sekretariat za
               zakonodajo in pravne zadeve.</p>
               <p>K točki ste prejeli predlog zakona s sklicem 5. seje, mnenje sekretariata. Besedo
               dajem predlagatelju.</p>
               <p>...<stage>/Zvonjenje mobitela./</stage>... Pa še nekaj, preden spregovori predlagatelj. Ljubeznivo
               prosim, če ugasnete mobitele. Namreč, problem je v tem, da potem tiste dame, ki
               tipkajo magnetogram, ne slišijo, ker menda moti aparaturo.</p>
               <p>Prosim, gospod minister.</p>
            </sp>
            <sp xml:id="SDT3-OZNP-Redna-005-2001-04-10.sp2">

               <speaker>DR. RADO BOHINC:</speaker>

               <p>Hvala lepa, gospod predsednik. Dovolite mi nekaj pojasnil k predlogu zakona o tajnih
               podatkih.</p>
               <p>Državni zbor je prvo obravnavo opravil na 53. izredni seji 27. julija 2000 in tam
               sprejel nekatera stališča. Da kratko spomnim, so bila to naslednja: da je treba
               upoštevati konkretne pripombe sekretariata za zakonodajo in pravne zadeve; da je
               treba proučiti mehanizme za varnostno preverjanje posameznikov, predvsem z vidika
               skladnosti z ustavo in s tega vidika, kdo je pristojen, da odloča o tem; in da je
               treba zagotoviti sistem, delovanje sistema na tak način, da bo preprečeno odtekanje
               tajnih podatkov s strani državnih organov v javnost.</p>
               <p>Posebej bi opozoril, da je bila v zvezi z dograjevanjem zakona organizirana javna
               predstavitev mnenj o predlogu zakona o tajnih podatkih, in sicer v organizaciji
               odbora za notranjo politiko in ministrstva za notranje zadeve, in da je bil izdan
               poseben zbornik razprav, ki ga boste poslanke in poslanci tudi prejel <stage>(prav te dni je
               v dopolnjeni obliki izšel)</stage>. Tam so dani tudi primerjalno pravni prikazi, ki so se
               izrecno terjali v razpravi v prvem branju.</p>
               <p>Zelo kratko nekaj o najpomembnejših spremembah.</p>
               <p>Prva se nanaša na 1. in 4. člen, kjer gre za to, da se natančneje določi, katera
               delovna področja državnih organov so podatki, ki se urejajo s tem zakonom. Izrecno je
               namreč sedaj opredeljeno, da gre za podatke, ki se nanašajo na javno varnost, na
               obrambo na zunanje zadeve, na obveščevalno in varnostno dejavnost države <stage>(to vidite v
               dopolnitvah na 1. in 4. člen)</stage>.</p>
               <p>Druga novost se nanaša na 3. člen. O tem je pravzaprav bilo <stage type="mag"/><stage>(Nadaljevanje)</stage> največ razprav. Gre namreč za krog oseb, ki naj
               bi jim bil dostop do tajnih podatkov dovoljen po samem zakonu in ne na podlagi
               posebnega dovoljenja, kot sicer velja po zakonskem konceptu. Tu imate v 3. členu
               sedaj naštete te osebe in v tej zvezi je bilo veliko povsem nasprotujočih si mnenj,
               da se popolnoma izključijo te osebe in da za vse velja isto pravilo, drugi del
               razprave je šel pa v širjenje tega seznama.</p>
               <p>Tretja pomembna novost se nanaša na 21. člen zakona. Tu je bila prav tako vrsta
               nasprotujočih si razprav o tem, ali sprejeti koncept oblikovanja posebnega urada za
               nadzor nad tajnimi podatki oziroma nad delovanjem sistema tajnih podatkov, ali pa
               decentralizirati odgovornost za delovanje sistema, za podeljevanje dovoljenj, za
               nadzor, na pristojne organe, na ministrstva, vladne službe in tako naprej Prevladalo
               je stališče, ki ga imate sedaj v 21. členu, da se vendarle oblikuje poseben urad
               vlade, ki pa ima pristojnost opraviti varnostno preverjanje pri vseh drugih
               institucijah, razen pri tistih, ki so v sklopu ministrstev, pristojnih za obrambo, za
               notranje zadeve in za slovensko varnostno in obveščevalno službo. Te tri institucije
               zadržijo pristojnost podeljevanja dovoljenj oziroma varnostnega preverjanja, za vse
               ostale pa je oblikovan urad, ki ima tudi sicer naloge nadzora oziroma spremljanja
               delovanja sistema enotnih metodologij, enotnih standardov na tem področju.</p>
               <p>In še na eno novost oziroma pomembno spremembo bi rad opozoril, ta se pa nanaša na
               24. člen. Gre namreč za izvajanje tako imenovanega varnostnega preverjanja. Novost je
               v tem, da je varnostno preverjanje možno edino z vpogledom v siceršnje baze podatkov
               oziroma pri organih, ki uradno, na podlagi zakona te podatke hranijo, z izjemo
               nekaterih podatkov, kjer takih baz podatkov ni, in je potem z zakonom izrecno
               določeno. To je, na primer, točka 13, kjer se preverja pri izbranem zdravniku podatek
               iz točke 13, namreč, to je odvisnost od alkohola, drog ali drugih zasvojenosti; 14.,
               sodelovanje s tujimi varnostno obveščevalnimi službami se preverja pri slovensko
               varnostno obveščevalni agenciji; in pa, kot vidite, 15. in 17., pri prejšnjih
               delodajalcih oziroma 16 pri sodišču oziroma organu, pristojnem za davčna vprašanja.
               Skratka, zakon je zelo natančen glede tega, kod je potrebno zajemati oziroma od kje
               dobivati podatke v okviru tako imenovanega varnostnega preverjanja, da bi se izognilo
               na tem področju neke vrste splošnemu varnostnemu preverjanju, za katerega bi neka
               služba imela pristojnost. Skratka, varnostnega preverjanja v tem smislu, da lahko
               neka služba izven obstoječega varstva podatkov zbira informacije o posameznikih. Ta
               način preverjanja je iz zakona sedaj izvržen oziroma nima zakonite podlage.</p>
               <p>Toliko o bistvenih novostih, ki so po splošnem prepričanju <stage type="mag"/> <stage>(Nadaljevanje)</stage> tudi kakovostno dogradile zakon, ga naredile bolj
               konsistentnega in še vedno skladnega z normami, ki se postavljajo v tej zvezi v Natu
               oziroma Evropski uniji.</p>
               <p>Poudarim naj ob zaključku namreč to, da je ta zakon izrazito pomemben z vidika naše
               kredibilnosti do teh institucij, pomemben je pa seveda tudi za to, da bo v Sloveniji
               vendarle vzpostavljen čvrst sistem nadzora, ki bo preprečil odtekanje tajnih podatkov
               in njihove zlorabe v različne namene, kar je bilo v preteklosti in tudi v sedanjosti
               prevečkrat primer. Hvala lepa.</p>
            </sp>
            <sp xml:id="SDT3-OZNP-Redna-005-2001-04-10.sp3">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, gospodu ministru. Besedo dajem predstavnici sekretariata.</p>
            </sp>
            <sp xml:id="SDT3-OZNP-Redna-005-2001-04-10.sp4">

               <speaker>GOSPA _______________:</speaker>

               <p>Hvala lepa za besedo. Kot lahko že uvodoma ugotovimo...<stage>/Ni razumljivo./</stage>... predložena
               za drugo faze obravnave, predstavlja bistveno spremenjeno besedilo. To je seveda
               posledica tako sprejetih stališč na državnem zboru, kot pripomb, ki jih je imel
               sekretariat k predlogu zakona v prvi fazi. V večini primerov pa tudi posledica
               opravljanja javne obravnave tega zakona.</p>
               <p>Glede na to, da so bila stališča dokaj široko zastavljena, stališča, ki jih je
               seveda sprejel državni zbor, so bili ti popravki seveda možni. Sekretariat k tako
               pripravljenemu besedilu, bistveno izboljšanemu, ni imel pripomb načelne narave, pač
               pa je imel nekatere konkretne pripombe in predloge na posamezne člene.</p>
               <p>Če mi dovolite, bi tako opozorila na 2. člen tako imenovani pojmovnik. Že v prvi
               fazi obravnave predloga zakona je bilo opozorjeno na nekatere pojme, ki niso bili ali
               jasni ali pa so bile kako drugače nerazumljivi. Tokrat sekretariat omenja samo dva
               pojma, in sicer opredelitev pojma tajni podatek, ki je po našem mnenju še vedno
               nekoliko sporen, glede na to, da se nanaša na sporočilo o določenem sredstvu, ne pa
               na sredstvo samo; tudi ni povsem jasna opredelitev pojma mediji oziroma medij, kar pa
               mislim, da ne predstavlja ne vem kakšne ovire pri pripravi besedila za naslednjo
               fazo.</p>
               <p>Pri 3. členu je že predlagatelj oziroma minister omenil, da je bilo veliko dilem
               okoli širitve oziroma oženja seznama oseb, ki imajo dostop do tajnih podatkov brez
               dovoljenja. Sekretariat je na to tudi opozoril v prvi fazi, tokrat pa je vendarle
               menil, da bi bilo le ponovno za preučiti to določbo oziroma nekatere zadeve še
               upoštevati glede na funkcijo, ki jo posamezne osebe opravljajo.</p>
               <p>V zvezi z 21. členom, kjer gre za izdajo dovoljenj in ki jo opravlja urad za nadzor.
               Tam opozarjamo na določbo tretjega odstavka. Po našem mnenju gre namreč za upravno
               nalogo. Urad pa ima po vsebini, ki je podana v tem zakonu, položaj vladne službe. To
               pa pomeni, da pripravlja le predloge za vlado, ne pa da opravlja <stage type="mag"/> <stage>(Nadaljevanje)</stage> upravne naloge, kar seveda pomeni nasprotje 121.
               členu ustave, kjer naj bi upravne naloge izvrševala le ministrstva.</p>
               <p>Prav tako menimo, da je v zvezi s tem členom treba tudi ponovno opredeliti vlogo
               predlagatelja zahteve za izdajo dovoljenja - tudi ta mislimo, da je premalo jasno
               opredeljena.</p>
               <p>V zvezi z 29. členom želimo opozoriti na izdajo začasnih dovoljenj. Verjetno je
               pomotoma prišlo do dikcije, da je potrebna, da se preverja izjava. Po našem mnenju
               gre za vprašalnik, ki ga morajo ustrezni organi preveriti in potem na podlagi tega
               vprašalnika izdati dovoljenje za začasno dovoljenje.</p>
               <p>V zvezi s 40. in 41. členom pa ponovno opozarjamo na problem, ki se pojavlja v
               večini sedaj predlaganih zakonov, in to okoli inšpekcijskega nadzora oziroma
               notranjega nadzora ali nadzora kakovosti, bom rekla. Tudi tu menimo, da je to zadevo
               treba natančno proučiti. Namreč v različnih - nadzor je predviden po eni strani za
               ustanovitve posebnega delovnega mesta, oziroma poverjanje nadzora v posebnih
               organizacijski enoti znotraj ministrstva, medtem ko je na ministrstvu za obrambo to
               poverjeno inšpektorati. Gre pa za povsem različno urejanje inšpekcijskega nadzora.
               Namreč, če gre za inšpekcijski nadzor, je ta žedan po samem zakonu in zakonski
               predpisi urejajo ta nadzor. Gre za izvrševanje, nadzor nad izvrševanjem predpisom.
               Medtem, ko notranji nadzor je pa seveda možno urejati s podzakonskimi akti in s tem
               bi bilo treba pojasniti tudi vlogo vlade, ki jo ima pri izdaji podzakonskih aktov.</p>
               <p>Mogoče samo še redakcijska opazka. Sekretariat smatra, da bi bilo mogoče še enkrat
               potrebno razmisliti tudi o imenu tega urada, ker nadzor nad tajnimi podatki
               opravljajo povsem drugi organi, ne pa ta urad. Kot lahko vidite iz nalog, gre
               predvsem za predlagalne naloge, razen za tisto nalogo v 21. členu, ki sem jo pa že
               omenila. Hvala lepa.</p>
            </sp>
            <sp xml:id="SDT3-OZNP-Redna-005-2001-04-10.sp5">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa predstavnici sekretariata. Ker ni bilo vloženih amandmajev, odpiram
               razpravo poslank in poslancev ter seveda vseh ostalih strokovnih institucij,
               vabljenih na to sejo, da opravimo razpravo o vseh členih hkrati. Kdo želi besedo?
               <stage>(Nihče.)</stage> Ali lahko potem sam vprašam ministra, kaj meni, ali je možno do samega
               plenarnega zasedanja državnega zbora proučiti te pripombe sekretariata in da bi
               seveda tam dobili zadovoljive odgovore. V kolikor ne, seveda bi se zna postaviti
               kakšna dilema in da bi <stage type="mag"/><stage>(Nadaljevanje)</stage> na
               hitro oblikovan amandma ne porušil notranje harmonije zakona, seveda bi bilo umestno
               o tem prej opraviti neko usklajevanje.</p>
            </sp>
            <sp xml:id="SDT3-OZNP-Redna-005-2001-04-10.sp6">

               <speaker>DR. RADO BOHINC:</speaker>

               <p>Lahko bi že zdaj komentiral ta stališča v tem smislu, da je večina predlogov
               pravzaprav redakcijske narave oziroma gre za tekstualne izboljšave, in tiste vsekakor
               lahko sprejmemo. To velja, recimo, za 2. člen, ob besedi "podatek" oziroma "medij";
               to velja za 29. člen, kjer dejansko gre za napako, ne gre za izjavo, ampak
               vprašalnik. Tako da to so stvari, ki bi jih mi lahko sprejeli morda pred zborom in z
               amandmaji dopolnili.</p>
               <p>Glede ostalih pripomb, predvsem glede imena, pa glede inšpekcijskega nadzora, bi si
               pa pridržali, da še proučimo in potem na seji zbora predstavimo stališče.</p>
            </sp>
            <sp xml:id="SDT3-OZNP-Redna-005-2001-04-10.sp7">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, gospod minister. Namreč, stvar je takšna: zakon je v drugem branju, v
               kolikor ne bodo vloženi amandmaji, potem v tretjem branju popravljati ne moremo; če
               pa bodo, torej, je pa splošna ocena takšna, po mojem, no, da se zaradi tega, ker ne
               gre za neke posebej bistvene posege v sam zakon, da se odbor ne bi še enkrat zaradi
               tega sestajal, pa opredeljeval do amandmajev. Mislim, da je to mogoče razbrati, če pa
               kdo misli drugače, pa seveda naj to zdaj na glas pove. Ugotavljam, da ne.</p>
               <p>Potem predlagam, da glasujemo o vseh členih zakona in navsezadnje lahko tudi o
               naslovu samega zakona.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo to točko zaključili.</p>
               <p>Prehajamo na <title>5. TOČKO DNEVNEGA REDA - PREDLOG ZAKONA O JAVNIH ZBIRANJIH, PRVA
                  OBRAVNAVA.</title>
               </p>
               <p>K besedi vabim predlagatelja.</p>
            </sp>
            <sp xml:id="SDT3-OZNP-Redna-005-2001-04-10.sp8">

               <speaker>DR. RADO BOHINC:</speaker>

               <p>Če mi dovolite, nekaj kratkih opomb k besedilu, ki je pred vami.</p>
               <p>Zakonsko besedilo izhaja iz ustavne pravice do mirnega zbiranja in javnih zborovanj,
               kar je ena od temeljnih človekovih pravic in svoboščin in ki je kot takšna tudi
               ostala v 42. členu. Seveda pa se določajo zakonske meje oziroma možnost omejevanja
               tega, kadar to terja varnost države, kadar to terja javna varnost ali pa varstvo pred
               širjenjem nalezljivih bolezni.</p>
               <p>Rekel bi to, da trenutna ureditev, veljavna ureditev vprašanja s tega področja,
               temelji na zakonu o javnih shodih in javnih prireditvah iz leta 1973, kar je davno
               tega, zakon je bil sprejet v bistveno drugačnih okoliščinah. Pri tem so se pojavile
               tudi nekatere povsem nove oblike javnega udejstvovanja posameznikov, pa tudi pravnih
               subjektov. Med tem časom smo se soočali s povečanimi nasilji na športnih prireditvah
               in podpisano evropsko konvencijo v tej zvezi. Skratka, okoliščine so se bistveno
               spremenile, tako v pravnem okolju kot tudi dejansko, in zato je čas, da je
               predlagatelj pripravil nov zakon.</p>
               <p>Gre v bistvu za <stage type="mag"/><stage>(Nadaljevanje)</stage> nadomestitev
               nekaterih rešitev s sodobnejšimi, ki ustrezajo spremenjenim okoliščinam.</p>
               <p>Osnovni cilj zakonske ureditve je torej preprečevanje takšnega uveljavljanja pravice
               do mirnega zbiranja kot ustavne pravice, torej omejiti to zakonsko v primerih, ko gre
               za ogrožanje varnosti države, javno varnost oziroma varstvo pred širjenjem
               nalezljivih bolezni.</p>
               <p>Gre za opredeljevanje pogojev za izvedbo javnih shodov in javnih prireditev.
               Mimogrede naj rečem, da zakon razlikuje ti dve obliki zbiranja, shodi in prireditve.</p>
               <p>Gre za zagotavljanje večje odgovornosti organizatorja tega, na drugi strani pa za
               rešitve, ki ne predstavljajo nepotrebnih administrativnih ovir oziroma dolgotrajnih
               postopkov za tiste, ki se pojavljajo v vlogi organizatorjev.</p>
               <p>Zakonski pogoji so različni, glede na to, ali gre za - oziroma zakon pozna dve
               obliki, seznanitev in pa dovoljenje - glede na to, za kakšne oblike zbiranja gre.
               Poenostavitev je videti v tem, da je del pristojnosti v zvezi s temi postopki
               prenešena na policijske postaje direktno, del pa na upravne enote, s tem da je
               zakonsko predviden hitri postopek, kratki roki, poenostavljen postopek, seveda
               postopek, ki vendarle varuje vrednote, ki jih zakon sebi postavlja za cilj.</p>
               <p>Še to bi rekel, zakon je treba šteti kot splošen zakon, kot sistemski zakon na tem
               področju, zato se različne posebne oblike zbiranj lahko urejajo tudi s posebnimi
               predpisi in dejansko tako v področni zakonodaji je.</p>
               <p>Predlagam, da besedilo, ki ga imate pred seboj, podprete. Hvala lepa.</p>
            </sp>
            <sp xml:id="SDT3-OZNP-Redna-005-2001-04-10.sp9">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu ministru.</p>
               <p>Mnenje sekretariata bo predstavila gospa Nevenka Gorec. Prosim!</p>
            </sp>
            <sp xml:id="SDT3-OZNP-Redna-005-2001-04-10.sp10">

               <speaker>NEVENKA GOREC:</speaker>

               <p>Hvala lepa. Kot lahko ugotovimo, je zakonsko besedilo pripravljeno skladno z
               določbami poslovnika, na vse zahteva sestavine.</p>
               <p>Predlagatelj je še dodatno vključil pri tem obsežno obrazložitev, kako so te zadeve
               urejene v drugih evropskih državah oziroma deželah.</p>
               <p>Tam, kjer so predlagane nove rešitve, je v obrazložitvi to tudi natančno obrazložil.
               Obrazložil je pa tudi, zakaj se je sam odločil za takšne spremembe.</p>
               <p>Z vidika svojih nalog sekretariat k tako predlaganemu zakonu nima pripomb načelne
               narave. Zaradi faze postopka, se pravi pojasnitvene faze, pa menimo, da bi kljub temu
               kazalo le proučiti nekatere zadeve.</p>
               <p>In sicer, želimo opozoriti na omejitve in prepovedi organiziranja javnih shodov,
               kjer smatramo, da bi bilo treba proučiti in pojasniti, ali se te omejitve nanašajo
               tudi na različna zborovanja okoli naše stavbe, okoli državnega zbora, oziroma kot smo
               iz primerjave lahko videli, da se to ne bi smelo dogajati v neposredni bližini, kaj
               ta neposredna bližina pravzaprav pomeni oziroma kaj to pomeni pri motenju dela tako
               državnega zbora kot kakšnega drugega državnega organa. <stage type="mag"/> <stage>(Nadaljevanje)</stage> Nadalje je že predlagatelj opozoril, da je uvedena
               določena novost, in sicer se prijave v javnih zborovanj oziroma prireditev delijo med
               policijsko postajo in pa upravno enoto. Do sedaj so seveda to opravljale vse upravne
               enote in do dilem, kako ravnati, pravzaprav ni prihajalo. Sedaj je zaradi hitrosti
               postopka in zaradi nekaterih administrativnih olajšav to razdeljeno na dve
               instituciji s tem, da prvo prijavo pridobi policija. Sekretariat vseeno meni, da bi
               kazalo to ponovno proučiti ali pa vsaj dodatno pojasniti, ali je ta vloga upravnih
               enot in pa policije s strani pijaviteljev dovolj natančno opredeljena ali bi potrebno
               še kaj dodatno te zadeve opredeliti.</p>
               <p>Pri tem opozarjamo tudi na določbo, mislim, da 10. člena, kjer je prepuščeno
               policistu na policijski postaji, da odloči o tem, ali gre za prireditev, za katero je
               potrebna prijava oziroma gre za prireditev, za katero zadostuje potrdilo policijske
               postaje. No, če kar navežem nadalje, da bi kazalo tudi razmisliti o vzpostavitvi
               evidence, kar smatramo, da bi bilo le logično, da tudi policijska postaja vodi
               določeno evidenco o teh prireditvah oziroma da se ne bi pojavljala samo ta potrdila
               in potem bi se vsakršna evidenca izgubila.</p>
               <p>Drugi odstavek 12. člena pa je le redakcijske, pa bi ga kazalo preoblikovati le iz
               redakcijskih razlogov, ker smatramo, da se pač druga in tretja alinea nanašata na 25.
               člen, ne pa na 27., kar pa je iz teksta nekoliko nejasno razvidno. Hvala lepa.</p>
            </sp>
            <sp xml:id="SDT3-OZNP-Redna-005-2001-04-10.sp11">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. Besedo dajem poslankam in poslancem ter drugim vabljenim na
               sejo. Kdo želi besedo? Gospod Petan!</p>
            </sp>
            <sp xml:id="SDT3-OZNP-Redna-005-2001-04-10.sp12">

               <speaker>RUDOLF PETAN:</speaker>

               <p>Hvala za besedo. Torej jaz podpiram in naša stranka tudi podpira ta zakon. Bi pa
               osebno imel eno vprašanje predlagatelju.</p>
               <p>Jaz sem posebno še bral ta 5. člen, to se pravi za tiste, ki ne velja ta zakon,
               izključitev uporabe zakona. Zanima me, prireditve, ki imajo humanitarno vsebino, in
               pa seveda tudi dobrodelne prireditve. Pa da bom čisto konkreten, sprašujem v zvezi s
               prireditvami gasilcev. Vemo, dagasilci so tako ali drugače bi morali imeti status
               humanitarne dejavnosti - to, če je komu všeč ali ne, dejstvo je tako. Vendar gasilci
               tega statusa nimajo. Gre pa za te veselice, ki je že del naše tradicije, ne samo eno
               leto, ampak lahko rečemo že 100 let, gre pa izključno tu za humanitarno dejavnost,
               gre za, bom rekel, obogatitev tega skromnega fonda gasilcev. Jaz se strinjam, da tam
               mora vladati red. Vse to, kar je tu zajeto, do neke mere mora biti, kajti, če tam ni
               reda, potem je cela zadeva nesmiselnain ne služi več <stage type="mag"/> <stage>(Nadaljevanje)</stage> Vendar tudi tu v 14. členu vidim, recimo, kaj mora
               organizator prijaviti, če povzroča čezmerni hrup. Običajno na takih veselicah je tudi
               glasba in je tudi malo hrupa. Če pa se lahko nek sosed pritoži, in take primere že
               imamo, in potem lahko cela zadeva pade v vodo, ima pa širši pomen, ne samo za to, da
               se gasilci zberejo ali da če nekdo pride in se tam malo poveselimo, ampak gre tudi za
               finančni učinek, zato da lahko gasilci potem tudi iz teh sredstev, ki jih pač, če jim
               uspe pridobiti, financirajo svojo dejavnost. Na splošno me sedaj tudi zanima, bi
               želel odgovor od predlagatelja, kako je na splošno ta dobrodelne prireditve,
               humanitarna dejavnost in mogoče čisto konkretno gasilci, da ne bi kdo v upravnem
               organu - to se pravi ali na upravni enoti ali še kdo višje - preveč zagrenil
               življenje organizatorjem takšnih prireditev. Bi prosil odgovor na vprašanje. Hvala.
           </p>
            </sp>
            <sp xml:id="SDT3-OZNP-Redna-005-2001-04-10.sp13">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Tudi kakšna vprašanja in podobno ali...? Prosim, predlagam gospod
               minister, da poslanci najprej povedo, kaj jih muči in bi potem vi v neki strnjeni
               obliki odgovorili na to. Prosim, gospod Vučko ima besedo.</p>
            </sp>
            <sp xml:id="SDT3-OZNP-Redna-005-2001-04-10.sp14">

               <speaker>DUŠAN VUČKO:</speaker>

               <p>Hvala za besedo. V bistvu zakon je dobra osnova, sigurno, za drugo obravnavo. Kljub
               temu se mi pa pojavlja nekaj vprašanj. Ko sem šel skozi zakon, nekaj je bilo že
               omenjeno, stališče sekretariata, kar se tiče ustrezne psihofizične lastnosti za
               reditelje, ker običajno tisti upravni delavec ali po novem policist niti nima
               osebnega kontakta z reditelji, ki se potem na prireditvi pojavijo in opravljajo to
               rediteljsko službo. Glede tega, predvsem je pomembno 10. člen, po moji oceni, kjer
               zakon govori, da mora biti seveda na shodih in prireditvah izpolnjeni tudi drugi
               pogoji, ki jih za dejavnosti, ki se na prireditvi opravljajo, določajo eni drugi
               področni zakoni. Tukaj je bilo največ pripomb v preteklosti. Seveda, kaj bistvenega
               se ne bo, po moji oceni, dalo zgoditi, ker že področni zakoni - zakon o gostinstvu,
               zakon o trgovini - nalagajovrsto nekih obveznosti organizatorjem, ne glede na to, ali
               gre za gasilsko veselico ali gre za veselico ranga Vitranc, Zlata lisica ali Planica.
               Tako, da bi bilo tukaj smiselno apel posredovati predlagatelju, da tudi državnemu
               zboru pregleda to zakonodajopodročno in da sploh predstavi poslancem, ker bi me zelo
               zanimalo, koliko in kakšna, koliko področnih zakonov in kakšna dovoljenja mora pa
               organizator predložiti. V preteklosti je ravno ta del povzročil največ problemov
               organizatorjem. V tem kontekstu, kar je gospod Petan potem, tudi kolega Petan omenil,
               kakšna gasilska veselica, do kakšnih komplikacij prihaja.</p>
               <p>Velikokrat se je izkazalo, da ni zakona ali pa, da bi bil potreben mogoče tudi
               kakšen <stage type="mag"/><stage>(Nadaljevanje)</stage> podzakonski predpis,
               predvsem v tistem delu 14. člena, tretji odstavek, kjer govori, da morajo biti še
               neka dokazila o napravah, ki se uporabljajo. Seveda, meni je povsem jasno, da tudi
               kadar gre za uporabo vrtiljakov in tako naprej, da mora biti tu stoprocentna varnost
               zagotovljena vseh tistih udeležencev. Samo v preteklosti se je izkazalo, da seveda
               fantazija upravnih delavcev ne pozna meja in gre za birokratiziranje v tistem smislu,
               ker si to določbo lahko vsak po svoje razlaga. Tu bi bilo treba jasno opredeliti, ker
               tako določbo, se mi zdi, da ima že sedanji zakon, tisto, dobesedno prepisano, in tu
               bi bilo pa treba nekako to diskrecijo, pomen diskrecije dati in pa obseg diskrecije,
               kaj vse. In to bi bilo mogoče za razmislek, ker smo v prvi obravnavi, če se to lahko
               uredi tudi s kakšnim podzakonskim aktom, kaj se pa zdaj šteje. Gre tudi za tiste
               primere, in tu je treba dilemo odpraviti, ali mora biti za organiziranje prireditve v
               nekem zaprtem prostoru, ta prostor imeti obratovalno dovoljenje, uporabno dovoljenje.
               To je največkrat prišlo.</p>
               <p>Jasno, da je treba zagotoviti varnost, ampak šlo je že tako daleč, da so
               prireditveni šotori rabili neke ekstra ateste; v nekem primeru na Gorenjskem smo
               morali pa od zavoda za raziskavo materialov dobiti posebno študijo, da je
               konstrukcija, ki je bila postavljena, v skladu s projektom za izgradnjo večnamenske
               dvorane posebej, da so ti materiali ustrezni, in bog ne daj, da bi se komu kaj na
               glavo usulo. Vendar ravno to potem dopušča in se glede na kratke roke, ki jih zakon
               določa, pa seveda bo prihajalo do tega, da organizator ne bo mogel prireditve
               izpeljati.</p>
               <p>Mogoče samo še ena stvar. Z velikim veseljem sem prebral tisto, da bomo upravo in ta
               dovoljenja približali ljudem, se pravi s tem, ko dajemo policiji pristojnost, da
               izdaja potrdila za manjše prireditve. Vendar bi tu opozoril, da bi bilo treba bolj
               določno določiti, ker bi si spet lahko nek upravni delavec razlagal tako, da je za to
               pristojna zgolj policijska postaja; organiziranost policije na terenu je pa drugačna,
               gre tudi za policijske oddelke, ki so običajno v manjših krajih, upravne enote so pa
               običajno tam, kjer je sedež policijske postaje. Tako da bi tu mogoče razmišljali v
               tej smeri, da se napiše policijska enota; ne nazadnje imamo policijske pisarne tam,
               kjer so se policije ukinile, in zakaj ne bi tudi policist na policijskem oddelku ali
               policijski pisarni izdal potrdilo, zlasti kadar gre za neko manjšo zadevo.</p>
               <p>To so najbolj temeljne dileme, ki so se mi pojavljale, tako da bi bilo smiselno to
               do druge obravnave še malo proučiti, predvsem v smislu tega antibirokratskega
               programa še enkrat proučiti, ali se sploh še kaj da narediti v zvezi z 10. členom,
               četrtim odstavkom, tistim, kjer govori, da je treba spoštovati tudi področne zakone.
               Hvala.</p>
            </sp>
            <sp xml:id="SDT3-OZNP-Redna-005-2001-04-10.sp15">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Vučku. Še kdo? Gospa Potrata.</p>
            </sp>
            <sp xml:id="SDT3-OZNP-Redna-005-2001-04-10.sp16">

               <speaker>MAG. MAJDA POTRATA:</speaker>

               <p>Hvala za besedo. Zdi se mi, da je besedilo zakona eno izmed tistih, ki urejajo
               stvari, ki že dolgo časa imajo zakon z zelo starim datumom za osnovo ali za
               predhodnico.</p>
               <p>Svoje vprašanje oziroma pripombo bi oprla na mnenje sekretariata za pravne zadeve.
               In sicer bi se ustavila pri 10. členu, kjer so definirane splošne dolžnosti
               organizatorja. Za organizatorja shoda oziroma prireditve, tu piše, da mora biti
               določen vodja, vodja mora biti star najmanj 18 let in mora imeti ustrezne
               psihofizične lastnosti. <stage type="mag"/><stage>(Nadaljevanje)</stage> Tu se
               mi seveda vendarle kaže distinkcija med vodjo in med rediteljem. Če je za reditelja
               mogoče pričakovati, da mora imeti tudi nekatere gibalne spretnosti in še kakšne druge
               lastnosti za to, da lahko vzpostavlja red na prireditvi, je pa verjetno pri
               organizatorju shoda ali prireditve mogoče dopuščati, da je organizator takega shoda
               tudi kakšna oseba, ki vseh teh lastnosti tudi že na prvi pogled ne izpolnjuje. V
               mislih imam ravno tiste prireditve, ki jih lahko organizira kakšno društvo, kakšna
               organizacija, ki združuje ravno take osebe, ki teh lastnosti nimajo, pa v njihovem
               imenu to prireditev ali ta shod organizira taka oseba.</p>
               <p>Zastavlja se tudi vprašanje, kdo bo tisti, ki bo potem te lastnosti presojal in
               izrekal, če je organizatorju namreč določeno to in naloženo, da organizator določi
               vodjo.</p>
               <p>Hvala lepa za pojasnila.</p>
            </sp>
            <sp xml:id="SDT3-OZNP-Redna-005-2001-04-10.sp17">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospa Širca.</p>
            </sp>
            <sp xml:id="SDT3-OZNP-Redna-005-2001-04-10.sp18">

               <speaker>MAJDA ŠIRCA:</speaker>

               <p>Hvala lepa. Rada bi samo opozorila na izraz, ki se mi zdi, da bo lahko vnesel malo
               zmede.</p>
               <p>Gre za tolmačenje izraza v 2. členu. V 4. točki je navedeno, da "je medij vsako
               sredstvo, ki vsebuje tajne podatke". ...<stage>/Medsebojni pogovor/</stage>... Aja, zbiranju,
               pardon! Se opravičujem! Vzamem nazaj.</p>
            </sp>
            <sp xml:id="SDT3-OZNP-Redna-005-2001-04-10.sp19">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. V kolikor ni več razprave oziroma vprašanj, prosim gospoda ministra, če
               lahko odgovori.</p>
            </sp>
            <sp xml:id="SDT3-OZNP-Redna-005-2001-04-10.sp20">

               <speaker>DR. RADO BOHINC:</speaker>

               <p>Kar zadeva pripombe na 5. člen oziroma na razloge za izključitev veljavnosti tega
               zakona tudi na humanitarne prireditve, bi rekel, da gasilstvo seveda je humanitarna
               prireditev, ampak po konceptu tega zakona ni namen izključiti gasilske veselice iz
               obveznosti, povezane z omejitvami po tem zakonu. Kar zadeva gasilske veselice, velja,
               da so oproščene upravnih taks, zaradi tega, ker so humanitarne prireditve, ne pa od
               obveznosti v zvezi z varnostjo, kar ureja ta zakon. V tem smislu so gasilci izenačeni
               s planinci in ostalimi društvi. Če bi želeli gasilce izključiti iz tega, je to možno
               urediti s področnim zakonom, se pravi zakonom, ki ureja področje gasilstva. Vendar
               naše mnenje je, da varnostni standardi in varovala bi morala veljati tudi za takšne
               prireditve.</p>
               <p>Kar zadeva 10. člen oziroma razpravo o posebnih predpisih, bi opozoril na to -
               četrti odstavek 10. člena - da so ti predpisi sicer predstavljeni na internetu, na
               domači strani urada za upravne in notranje zadeve, tako da so na voljo kot
               informacija potencialnim organizatorjem. To so predvsem predpisi, kot je zakon o
               gostinstvu, zakon o veterinarstvu, varstvu pred požari, igre na srečo, eksplozivne
               snovi, varnosti cestnega prometa in tako naprej, cela vrsta <stage type="mag"/> <stage>(nadaljevanje)</stage> jih je. Ampak to ne pomeni, da nismo
               pripravljeni to v drugi obravnavi posebej predstaviti. Ne verjamem pa, če je možno
               karkoli posegati v te predpise v tem kontekstu. Ampak, predlagam, da se ne zaveže, da
               vprašanje posebnih predpisov vendarle proučimo z vidika morebitnih poenostavitev, če
               so možne.</p>
               <p>Kar zadeva izraza policijska enota, policijska postaja, tu vsekakor je razlika. Jaz
               si ne bi upal kar sprejeti sedaj tega predloga policijska enota. Ampak bomo proučili,
               če je to možno in morda pripravili kakšne drugačne rešitve za drugo obravnavo.</p>
               <p>Kar zadeva 10. člen, psihofizične lastnosti, bi tudi opozoril na distinkcijo med
               organizatorjem in vodjo. Namreč, za vodjo je določeno, da poleg polnoletnosti mora
               imeti psihofizične lastnosti. Ne za organizatorja. Organizator je lahko kdorkoli,
               tudi tisti, ki nima psihofizičnih lastnosti. Naj pa povem, kaj mislimo s
               psihofizičnimi lastnostmi. Namreč, to je izraz, ki smo ga uporabili za to, da bi
               predstavili, da ta oseba ne sme biti v vinjenem stanju. Namreč, gre za osebo, ki vodi
               zborovanje oziroma javni shod, ki je neposredno na terenu in ki je nosilec
               odgovornosti za red. Ne gre za organizatorja, tistega, ki je avtor ideje in ki ni
               morda tudi nujno, da je navzoč. Gre za neposrednega operativca in za tega smo mnenja,
               da je prav, da je v takšnem stanju, da to svojo funkcijo lahko izpelje na odgovoren
               način. To je tudi odgovor na sugestijo zakonodaje, ki je podobna. V zvezi z ostalimi
               pripombami zakonodaje bi pa rekel, tako kot smo že obrazložili pisno, da njihova
               pripomba na 6. člen, da naj bi se te pripombe nanašale tudi na objekte v neposredni
               bližini, tistih, ki se varujejo po posebnih predpisih. Tu smo predstavili primerjalno
               rešitev z nemškega in avstrijskega zakona, ki so identične z našim oziroma, dajejo
               podlago za to, da je ta ureditev v 6. členu pravilna. Kar pa zadeva druge pripombe,
               ki se povezujejo s 7. in 8.členom, kjer se pravzaprav bolj zastavlja vprašanje, ali
               je dovolj jasno opredeljeno, bi ponovil v bistvu tole. Morda je nekoliko težje
               razumljivo, ampak nomotehnično je pa povsem eksplicitno zapisano. Gre v bistvu za dve
               vrsti dolžnosti organizatorja. Glede na to, za kakšen shod oziroma prireditev gre.
               Prva je dolžnost prijave in druga je dolžnost dovoljenja. Tu sta dva povsem različna
               postopka. Prvi se vodi poenostavljeno v okviru policijske uprave, ki da o tem
               potrdilo. Drugi se vodi v okviru upravne enote in gre za prireditve, za katere zakon
               izrecno pravi, da je dovoljenje <stage type="mag"/><stage>(Nadaljevanje)</stage> obvezno. Mislimo, da je ta distinkcija dovolj jasna in da
               jo - v 13. členu so naštete prireditve oziroma shodi, za katere je potrebno
               dovoljenje - in da tu ni treba česarkoli spreminjati, smo pa pripravljeni še enkrat
               to proučiti za drugo branje.</p>
               <p>Sprejel pa bi kot redakcijsko pripombo v zvezi s 15. členom, če se ne motim oziroma
               pripombo glede posebnih evidenc. Ta se nam zdi pa sprejemljiva in bi jo vgradili v
               predpis do naslednjič.</p>
               <p>Mislim, da je gospod Vučko dal še eno pripombo - aha, na 14. člen, kajne, če se ne
               motim? V zvezi s četrtim odstavkom 14. člena, kajne, razna obratovalna in podobna
               dovoljenja. To, mislim, da je utemeljen razmislek in bomo poskušali pogledati, kaj je
               tu možno bolj jasno zapisati, zato da ne bi prihajalo do administrativnih ovir
               oziroma birokratizacije. Hvala lepa.</p>
            </sp>
            <sp xml:id="SDT3-OZNP-Redna-005-2001-04-10.sp21">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu ministru. K besedi sta se še želela javiti gospod Vučko - ali še
               to velja? Še. Prosim!</p>
            </sp>
            <sp xml:id="SDT3-OZNP-Redna-005-2001-04-10.sp22">

               <speaker>DUŠAN VUČKO:</speaker>

               <p>Hvala. Spoštovani minister, ko sem govoril o...<stage>/nerazumljivo/</stage>, sem uporabil bolj tak,
               splošen pojem. Vendar gre za to, da - če povem s primerom - v kolikor bomo pustili
               "policijska postaja", to pomeni, da se mora občan Bohinja peljati v Radovljico
               prijaviti prireditev; če bomo pa napisali, recimo, "oziroma oddelek", se pa pelje
               samo do Bleda in prihrani vsaj 15 minut pa nekaj denarja. Če napišemo pa še
               "policijska pisarna", bi pa prihranil eno uro, pa še 3.000 tolarjev za bencin ali pa
               1.000. Gre za to, vendar to boste že proučili.</p>
               <p>Imel sem še nekaj, kar mi je tu izpadlo, kar se mi zdi bolj s pravnega vidika
               sporno. Zakon v 21. členu govori, da bo pristojni organ prepoved prireditve sporočil
               ustno, v eni varianti. Zdi se mi zelo težko uresničljivo, predvsem z vidika varstva
               strank, ko bo "rekla kazala"; upravni organ bo trdil, mi smo sporočili, organizator
               bo pa rekel, mi nismo dobili sporočila, policija bo pa v skladu z zakonom seveda
               prišla na prireditev in nekoga prijavila, ker ni prijavil; razpustiti tako ne more
               zdaj, razen če ne prihaja do tistih primerov.</p>
               <p>In pa mogoče v premislek 35. člen, kjer govori o stroških policije. Tam bi bilo pa
               treba tudi malo razmejiti, ker težko je potegniti ločnico, do kam je policija dolžna
               zagotavljati varnost, do kod pa seveda je pa to naročniško. Verjamem, da je za
               Planico treba toliko sil, da tam glede vprašanja stroškov ni sporno. Vendar se bojim,
               da bi s tem členom lahko dali - pa če se spet vrnemo na tradicionalne gasilske
               veselice, kjer običajno pojejo pesti na Gorenjskem, na Štajerskem pa še kaj drugega -
               lahko včasih, kjer je policija že nujno potrebna, in ali bo tu dana diskrecija
               komandirju policijske postaje, da bo odločil, da bo na gasilsko veselico poslal tri
               policiste z marico, ki so po moje nujno potrebni tam, potem bo pa to organizator
               stroške moral plačati. Govorim v interesu teh majhnih prireditev, kjer je potrebna
               prisotnost policije. Tako da je <stage type="mag"/><stage>(Nadaljevanje)</stage> treba tu malo razmejiti, moja ocena je, da vse stroške,
               pa seveda organizatorji bodo težko prenesli. S tem na nek način lahko tudi omejujemo
               to ustavno pravico zbiranja. Hvala.</p>
            </sp>
            <sp xml:id="SDT3-OZNP-Redna-005-2001-04-10.sp23">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še gospod Leo Kremžar.</p>
            </sp>
            <sp xml:id="SDT3-OZNP-Redna-005-2001-04-10.sp24">

               <speaker>LEOPOLD (LEO) KREMŽAR:</speaker>

               <p>Hvala. Samo ena malenkost, in sicer za športne prireditve.</p>
               <p>Mislim, da bo to zadevo treba nekoliko razdelati, pa ločiti nekatere reči.</p>
               <p>Glejte, najbrž je smisel cele te zadeve zaščita oziroma varnost. Mi imamo, tu piše,
               da je potrebno v 13. členu, da je treba vse prijaviti, ne glede na 11. in 12. člen,
               tudi vse prireditve, mednarodne športne prireditve in tekmovanja v kolektivnih
               športih - to je sploh neka čudna definicija, to nič ne pomeni - v kolektivnih športih
               društev v prvi državni ligi - tega ni, to je treba popraviti; v športnih panogah je
               bilo najbrž mišljeno oziroma v kolektivnih panogah, ja.</p>
               <p>Namreč, gre za naslednje. V 3. točki govori seveda, da je treba prijaviti, kadar se
               pričakuje več kot 3.000 udeležencev. To je logično in smotrno, vezati na neko število
               ljudi in zaradi tega prijaviti, da se zagotovi varnost, ker je veliko število ljudi
               in lahko pride do tega in onega. Mi imamo tekmovanja v prvih državnih ligah, veliko
               večino teh tekmovanj v različnih športih, kjer se na tekmi zbere po 30 ali 50 ljudi,
               starši pa sorodniki, velikokrat. In zdaj organizator seveda mora potem zagotavljati,
               enako kot za Planico pa za Zlato lisico mora prijavljati prireditev in tako naprej.
               To je praktično nemogoče. Tu bo treba razmisliti in po moje ločiti zadeve in
               postaviti nekaj kategorij teh prireditev, tudi športnih, ne samo po rangu tekmovanja,
               ampak predvsem po pričakovanem številu, po množičnosti. Mislim, da je to bolj
               smotrno. To je ena zadeva.</p>
               <p>Druga zadeva je pa ravno tako ta množica predpisov, ki to urejajo. Poglejte, ista
               zgodba. Mi nalagamo nekemu društvu, ki komajda lahko shaja, da zdaj angažira ljudi,
               ki bodo poznali vse predpise, v katerih on mora zadovoljiti različnim zakonom.
               Enostavno je to nemogoče, tega se ne da narediti. In mi bi morali seveda stvar
               poenostaviti na nek način. Zagotoviti varnost, ugotoviti, kdaj to je, vezati na
               množico, če je to eden od glavnih pokazateljev, in seveda od tistih pa zahtevati
               potem zadevo, tako kot mora biti. Tam pa, kjer teh nevarnosti ni, pa seveda nekaj
               zelo formalnega in bolj enostavnega narediti. Hvala lepa. <stage>/Mobitel - tehnične
               motnje./</stage></p>
            </sp>
            <sp xml:id="SDT3-OZNP-Redna-005-2001-04-10.sp25">

               <speaker>PREDSEDNIK MAKSIMILJAN LAVRINC:</speaker>

               <p>Prosim, no, da se telefoni izklopijo, ker dejansko potem ni mogoče pripraviti
               magnetograma in tudi ne korektnega zapisnika.</p>
               <p>Gospa Potrata želi besedo.</p>
            </sp>
            <sp xml:id="SDT3-OZNP-Redna-005-2001-04-10.sp26">

               <speaker>MAG. MAJDA POTRATA:</speaker>

               <p>Hvala. Gospodu ministru se sicer zahvaljujem za pojasnilo, vem, da gre za razliko med
               organizatorjem in vodjo v 10. členu, ampak vendarle bi utegnil še kdo drug brati
               tako, kot sem brala ta zapis po zahtevi o ustreznih psihofizičnih lastnostih, da bi
               to utegnil brati še kdo drug tako kot jaz, kar bi pomenilo, da bi organizator čutil
               to določilo kot omejitev pri izbiri vodje neke prireditve ali shoda.</p>
               <p>Gre namreč za to, tako kot ste mi pojasnili, gre pravzaprav za stanje, ki ga hočete
               določiti - to, kar ste mi rekli, oseba mora biti trezna, ne sme biti pijana. Potem bi
               pač bilo treba to tudi tako zapisati, <stage type="mag"/>
               <stage>(nadaljevanje)</stage> da bi bila zadeva dovolj jasna. Tako, kot je pa zdaj zapisana, se pa
               vendarle lahko bere kot neke lastnosti, ki jih ta oseba mora imeti zato, da je lahko
               vodja prireditve ali shoda. Hvala lepa.</p>
            </sp>
            <sp xml:id="SDT3-OZNP-Redna-005-2001-04-10.sp27">

               <speaker>PREDSEDNIK MAKSIMILJAN LAVRINC:</speaker>

               <p>Hvala. Gospod minister? Želja po odgovoru?</p>
            </sp>
            <sp xml:id="SDT3-OZNP-Redna-005-2001-04-10.sp28">

               <speaker>DR. RADO BOHINC:</speaker>

               <p>Tole zadnje, bomo proučili, ali je možno bolj jasno napisati to distinkcijo med
               organizatorjem in vodjo, da ne bi morda formulacija zavajala. Kar zadeva debate na
               13. člen oziroma na športne prireditve. Tale formulacija, ki je, moram reči, tudi
               meni malo čudna, je vzeta iz zakona o športu, namreč o kolektivnih športnihdruštvih.
               In verjamem, da ... <stage>(Glas iz ozadja.)</stage> Lahko da. Saj tudi slovnično ne zveni najbolje.
               Tako, da bo vsekakor to potrebno ponovno pregledati. Kar pa zadeva stroške oziroma
               35. člen, bi tu želel pojasniti, da se izrecno nanaša ta določbe na primere,določene
               v 30. in 31. členu zakona. Tu pa, če si pogledate, pri 31. členu gre za neprijavljene
               shode oziroma tiste, ki so brez dovoljenja. Pri 30. členu gre pa za tiste, ki so
               opisani v 26. in 27. členu, ko se namreč zaprosi za pomoč, ko je ogrožen javni red
               oziroma, ko gre celo za izvrševanje kaznivih dejanj. Tako, da v takih primerih je
               obveznost povrnitve stroškov, skratka, ko gre za kršitve.</p>
               <p>In še tole, glede ustnega reagiranja upravnega organa, 21/3. Jaz se strinjam, da je
               za pravno varnost udeležencev v postopku to vprašljivo, ampak zakon o upravnem
               postopku to dovoljuje za enostavne stvari. Lahko, če je stališče tako, to preuredimo
               in gremo v bolj papirnat postopek oziroma bolj birokratski. Hvala.</p>
            </sp>
            <sp xml:id="SDT3-OZNP-Redna-005-2001-04-10.sp29">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Da, gospa Majnik.</p>
            </sp>
            <sp xml:id="SDT3-OZNP-Redna-005-2001-04-10.sp30">

               <speaker>LIDIJA MAJNIK:</speaker>

               <p>Jaz bi pri 12. členu opozorila, ker piše komu ni potrebno prijavljati prireditve.
               Tam v 2. točki piše: državni organi, lokalne skupnosti, politične stranke in tako
               naprej. Ali so v te druge organizacije mogoče vključeni zavodi? Veliko javnih zavodov
               bi bilo mogoče bolj pošteno, da se omenijo, kot da se med druge uvrstijo, ker so v
               pretežni meri tudi organizatorji lastnih prireditev v svojih poslovnih prostorih.</p>
            </sp>
            <sp xml:id="SDT3-OZNP-Redna-005-2001-04-10.sp31">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? V kolikor ne, ugotavljam, da je splošna razprava zaključena.
               Predlagam, da sprejmemo sklep, ki temu običaju sledi. To je, da je <stage type="mag"/><stage>(Nadaljevanje)</stage> predlog zakona o javnih zbiranjih, prva
               obravnava, primerna podlaga za pripravo predloga za drugo obravnavo."</p>
               <p>In drugi del tega sklepa:</p>
               <p>"Predlagatelj naj pri pripravi predloga za drugo branje prouči mnenja in stališča,
               podana v splošni razpravi, še posebej mnenje sekretariata za zakonodajo in pravne
               zadeve."</p>
               <p>Kdo je za takšen predlog sklepa? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo 5. točko končali in da lahko
                  preidemo na <title>6. TOČKO DNEVNEGA REDA - PREDLOG SKLEPA O DOLOČITVI DATUMA ZA
                  ZAČETEK POSTOPKA ZA USTANOVITEV OBČIN, ZA DOLOČITEV NJIHOVIH OBMOČIJ, ZA SPREMEMBO
                  OBMOČIJ OBČIN TER SPREMEMBO IMEN IN SEDEŽEV OBČIN.</title>
               </p>
               <p>K tej točki dnevnega reda smo vabili ministrstvo za notranje zadeve, državno
               sekretarko v ministrstvu, službo vlade Republike Slovenije za lokalno samoupravo,
               gospoda Golobiča z republiške volilne komisije, generalno sekretarko državnega zbora
               in sekretarko sekretariata za zakonodajo in pravne zadeve, gospo Tino Bitenc.</p>
               <p>Za to točko dnevnega reda ste prejeli z vabilom osnutek predloga sklepa državnega
               zbora Republike Slovenije o določitvi datuma začetka postopka za ustanovitev občin in
               mestnih občin oziroma o okrnjeni oziroma očiščeni verziji brez tega ter za spremembo
               imen in sedežev občin in predlog rokovnika za izvedbo postopka.</p>
               <p>Predlog sklepa je, kot veste, uvrščen na predhodni sklic 5. seje državnega zbora, ki
               se bo pričela 17. aprila. Kot se spomnite, je bil ta začetek postopka predviden že za
               marčevsko sejo, vendar smo v upanju, da bi do takrat bilo odločeno na ustavnem
               sodišču, in po, bom rekel, tudi nekih obetih, zadevo prestavili. Zato je razumljivo,
               da je sedanji postopek oziroma rokovnik nekoliko bolj natrpan.</p>
               <p>Mislim, da vam posebej tega osnutka sklepa ni treba razlagati. Po tej, bom rekel,
               bolj očiščeni verziji smo se odločili, da zadev, ki so zapisane v samem zakonu, ne
               ponavljamo. In glede samega rokovnika bo tudi lahko razprava tekla v zoženem delu.</p>
               <p>Kdo želi besedo? Če ni razprave, bom predlagal, da sprejmemo naslednji sklep:</p>
               <p>Naložili bi sekretariatu za zakonodajo in pravne zadeve, da pripravi predlog sklepa
               in predlog rokovnika - mislim, da bosta oba osnutka kar dobra - za sejo državnega
               zbora, in s tem bomo zadevo tudi spravili pod streho.</p>
               <p>Kdo je za takšen predlog sklepa? <stage>(Vsi.)</stage></p>
               <p>No, in zdaj še sklep za sejo državnega zbora:</p>
               <p>"Odbor za notranjo politiko na podlagi 3. člena in prvega odstavka <stage type="mag"/><stage>(Nadaljevanje)</stage> 4. člena zakona o postopku za ustanovitev
               občin ter za določitev njihovih območij <stage>(ZPUODO, Uradni list Republike Slovenije,
               številka 4/96)</stage> predlaga državnemu zboru Republike Slovenije, da predlog sklepa
               državnega zbora Republike Slovenije o določitvi datuma začetka postopka za
               ustanovitev občin in mestnih občin, za določitev njihovih območij, za spremembo
               območij občin in mestnih občin ter za spremembo imen in sedežev občin sprejme." Ja,
               "mestne" smo zdaj črtali, ker je tudi mestna občina občina. Dobro.</p>
               <p>Kdo je za takšen predlog sklepa? <stage>(Vsi.)</stage> Je kdo proti? <stage>(Nihče.)</stage></p>
               <p>Hvala lepa za kooperativnost!</p>
               <stage type="time">(Seja je bila končana ob 13.12 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZKŠMZIŠ-Redna-012-2002-03-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo mladino znanost in šport</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BD05DC14B229E465C1256B7400378538</idno>
               <idno type="custom" subtype="day">A9768F56C6BE2E8EC1256B7D002E9FF7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=A9768F56C6BE2E8EC1256B7D002E9FF7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZKŠMZIŠ-Redna-012-2002-03-14.OZKŠMZIŠ" n="012">
               <name>Redna</name>
               <date when="2002-03-14"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZKŠMZIŠ-Redna-012-2002-03-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZKŠMZIŠ-Redna-012-2002-03-14.OZKŠMZIŠ">
                        <orgName key="OZKŠMZIŠ">Odbor za kulturo šolstvo mladino znanost in šport</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, MLADINO, ZNANOST IN ŠPORT</stage>
            <stage type="session">12. seja</stage>
            <stage type="date">(14. marec 2002)</stage>
            <stage type="chairman">Sejo je vodil Rudolf Moge, predsednik odbora.</stage>
            <stage type="time">Seja se je pričela ob 9.05 uri.</stage>


            <sp xml:id="SDT3-OZKŠMZIŠ-Redna-012-2002-03-14.sp1">

               <speaker>PREDSEDNIK RUDOLF MOGE:</speaker>

               <p>...državnega zbora Republike Slovenije za kulturo, šolstvo, mladino, znanost in
               šport. Uvodoma vas seznanjam s tem, da se nihče izmed članic oziroma članov odbora ni
               opravičil, tako da lahko tudi s prisotnimi, ker smo sklepčni, sprejemamo odločitve. Z
               vabilom sem vam poslal dnevni red. Želi kdo k temu kaj pripomniti? Če ne, mislim, da
               je tak dnevni red potrjen.</p>
               <p>Prehajam k <title>1. TOČKI DNEVNEGA REDA - POTRDITEV ZAPISNIKA 11. SEJE ODBORA.</title>
               </p>
               <p>Želi kdo o tem razpravljati? V kolikor ne, bi vas poprosil, da z dvigom rok potrdimo
               zapisnik 11. seje odbora.</p>
               <p>Kdo je za? <stage>(Hvala lepa.)</stage> Kdo nasprotuje? <stage>(Nihče.)</stage></p>
               <p>Zapisnik je sprejet in s tem smo 1. točko opravili.</p>
               <p>Smo pri <title>2. TOČKI DNEVNEGA REDA - VABILO ODBORA NACIONALNEGA SVETA SLOVAŠKE
                  REPUBLIKE ZA IZOBRAŽEVANJE, ZNANOST, MLADINO IN ŠPORT.</title>
               </p>
               <p>Vi ste z vabilom dobili pismo predsednice odbora gospe Eve Vosnakove, kjer nas vabi,
               da bi v dneh od 18. do 19. ... 2001 obiskali sorodni odbor. Odbor Slovaške je bil že
               naš gost, takrat smo gostili pet članov, štiri poslance in sekretarja odbora. Zdaj,
               če presodite,da bi bilo dobro, da se tudi mi udeležimo srečanja z kolegi iz Slovaške
               na Slovaškem, potem bi morali o tem seveda sklepati. Sklepali bi potem približno o
               tem datumu, o številu ljudi in o številu dneh in bi potem ta naš predlog dali na
               odbor za zunanjo politiko in če ti to potrdijo, bi potem poslali naš dopis na
               Slovaško in bi se seveda tega potem udeležili. V kolikor niste zainteresirani, bom pa
               seveda seznanil predsednico, da zaradi prezasedenosti pač ne gremo tja. Odpiram
               razpravo. Da.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp2">

               <speaker>BOGDAN BAROVIČ:</speaker>

               <p>Hvala, gospod predsednik. Jaz ocenjujem, da pač vsakršna izmenjava med denimo
               strokovni vsebinski izmenjavi med državami, tudi v smislu približevanja Evropski
               uniji je koristna. Zato je moj predlog, da sprejmemo vabilo in da odbor za kulturo,
               šolstvo, znanost, oblikuje pač drugače, ki se ...<stage>/Ni razumljivo./</stage>... udeležila obiska
               na Slovaškem, seveda s tem, da bi se predhodno dogovorili o vsebini obiska in o vsem,
               kar je potrebno za koristnost in, seveda, obilico dela ob tem obisku. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp3">

               <speaker>PREDSEDNIK RUDOLF MOGE:</speaker>

               <p>Prosim. Želi še kdo razpravljati? Da, gospa Pozsonec.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp4">

               <speaker>MARIA POZSONEC:</speaker>

               <p>Hvala lepa. Tudi jaz menim, da vsaka izmenjava mnenje je pozitivno potrebna in se je
               treba odzvati povabilu.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp5">

               <speaker>PREDSEDNIK RUDOLF MOGE:</speaker>

               <p>Prav. Torej, zaključujem približno s tem, če nihče ne želi več o tem razpravljati, da
               sprejmemo to povabilo in naša sekretarka bo pač ustrezne dopise poslala na odbor.</p>
               <p>Sedaj moramo pa samo še določiti število ljudi, kot so se oni udeležili tega obiska
               pri nas, so bili v sestavi štiri plus en, se pravi sekretar in štirje ljudje. Koliko
               predlagate  naših, številčnost
               naše delegacije? Prosim?</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp6">

               <speaker>BOGDAN BAROVIČ:</speaker>

               <p>Če dovolite, jaz bi predlagal, da pač v okviru odbora izrazijo člani tega odbora
               željo oziroma hotenje, glede na to koliko želja oziroma hotenj bi evidentirali, bi
               mogoče vas pooblastili, da bi v okviru tega števila potem sami oblikovali
               delegacijo.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp7">

               <speaker>PREDSEDNIK RUDOLF MOGE:</speaker>

               <p>Da. Gospod Roman Jakič.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp8">

               <speaker>ROMAN JAKIČ:</speaker>

               <p>Hvala za besedo. Glede na to, da sem tudi član odbora za zunanjo politiko, neka
               praksa v tem državnem zboru je bila, da so delovna telesa, ki bilateralno obiskujejo
               druga delovna telesa po drugih državah, številčno omejena na pet, in sicer je
               ponavadi tako, da so trije, dva iz koalicije, dva iz opozicijein pa predsedujoči. To
               je praksa, ki je v odboru za zunanjo politiko in mislim, da bi bilo mogoče dobro
               upoštevati tovrstno tudi za to delegacijo, ki bo šla obiskati odbor nacionalnega
               sveta Slovaške Republike za izobraževanje, znanost, mladino in šport.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp9">

               <speaker>PREDSEDNIK RUDOLF MOGE:</speaker>

               <p>Kolega Jakič, če sem vas dobro razumel, tisti en, tri plus dva, to je pet plus en, je
               strokovni sodelavec odbora. Ali je prav?</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp10">

               <speaker>ROMAN JAKIČ:</speaker>

               <p>Da. Jaz sem govoril o petih članih odbora oziroma petih parlamentarkah in
               parlamentarcih, glede strokovne je pa dodatek, seveda.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp11">

               <speaker>PREDSEDNIK RUDOLF MOGE:</speaker>

               <p>Hvala. Se lahko načeloma potem dogovorimo, da se ne bi nekako izmišljeval, ampak da
               je naša potem tu naša odločitev, da pošljemo petčlansko delegacijo plus sekretarko
               odbora. Prav.</p>
               <p>Za število dni? Maksimalno trije, prav? Dobro.</p>
               <p>Ali lahko potem z dvigom rok to potrdimo, najprej, da se udeležimo obiska naše
               delegacije v Slovaški, da se omejimo na pet plus tri, tri plus dva plus en, da
               maksimalno tri dni ostanemo in da pošljete pač predlog na vodstvo odbora, kjer bi
               potem poskušali z dogovarjanji med člani odbora sestaviti to delegacijo. Prav?</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp12">

               <speaker>BOGDAN BAROVIČ:</speaker>

               <p>Gospod predsednik, mogoče še ne bi bilo slabo, če je možno, seveda, določiti okvirni
               datum.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp13">

               <speaker>PREDSEDNIK RUDOLF MOGE:</speaker>

               <p>To ste napisali, v prvi polovici tega leta zaradi tega, ker imajo oni v drugi
               polovici volitve in so prosili, da bi šli v prvi polovici. Jaz mislim, da bi bil
               nekje mesec maj najbolj primeren, v sredini maja. Je prav? Ali lahko potem tak
               predlog dam na glasovanje, če smo s tem soglasni?</p>
               <p>Kdo je za? <stage>(Hvala lepa.)</stage> Kdo nasprotuje? <stage>(Nihče.)</stage></p>
               <p>Potem smo tudi to uredili in smo s tem zaključili 2. točko.</p>
               <p>Smo pri <title>3. TOČKI DNEVNEGA REDA - INFORMACIJA O POSTOPKIH ZA USTANOVITEV
                  MEDICINSKE FAKULTETE NA UNIVERZI V MARIBORU.</title>
                   Na začetku vam moram
               povedati, da osvežim nekoliko spomin, da smo o medicinski fakulteti na univerzi v
               Mariboru oziroma o problem ustanovitve medicinske fakultete na univerzi v Mariboru,
               razpravljali na prejšnji seji, ko smo obravnavali nacionalni program visokega
               šolstva, da smo sprejeli sklep, da od ministrstva za šolstvo, znanost in šport
               zahtevamo, da predloži analizo stanja predložene problematike s strokovno oceno
               možnih rešitev in sicer, ki naj jih pripravi te rešitve ob medresorskem sodelovanju z
               ministrstvom za zdravje. Jaz sem ta dopis poslal. Ta rok se izteče meseca maja.</p>
               <p>Potem je pa še državni zbor na svoji seji 26.2. z glasovanjem sprejel sklep, da
               državni zbor Republike Slovenije predlaga vladi Republike Slovenije in njenim
               strokovnim organom naj čim prej pripravijo strokovne podlage potrebne za odločitev
               upravičenosti medicinske fakultete v okviru univerze v Mariboru.</p>
               <p>Vmes se je dogajalo več stvari. Ena stvar je bila tudi to, kar je sindikat zdravnikov
               počel. Druga stvar so bile aktivnosti univerze v Mariboru za pridobitev pozitivnega
               mnenja sveta za visoko šolstvo o tem predloženem programu. Jaz bi vas spoštovane
               kolegice in kolegi poprosil, da bi danes dobili le informacije o postopkih za
               ustanovitev medicinske fakultete, prava obravnava se bo razvijala v tistem trenutku,
               ko bo vlada dala uradno gradivo o tem, za kar smo jo mi zaprosili na tem odboru.</p>
               <p>Preden bi odprl splošno razpravo, bi spoštovana ministrica vas ali pa gospoda
               državnega sekretarja poprosil za uvodno besedo.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp14">

               <speaker>DR. LUCIJA ČOK:</speaker>

               <p>Ja, bova kar oba sodelovala, če dovolite gospod predsednik. Prav lep pozdrav. Mi se
               pravzaprav ... <stage>/prekinjeno, se ne sliši./</stage> ... kar resno že spopadamo. To se pravi, da
               smo se lotili z vso odgovornostjo, tako kot ste nam naložili na osnovi sprejetega
               nacionalnega programa visokega šolstva. Smo takoj začeli znotraj nacionalnih
               strategij, pa tudi v medresorskem sodelovanju, pripravljati utemeljitve, s katerimi
               bomo dovolj odgovorno odločali o razvoju, ne samo univerze v Mariboru, ampak o
               razvoju visokega šolstva v Sloveniji. Kajti tu ne gre izključno samo za dograjevanje
               ene od univerz.</p>
               <p>Tudi sproti spremljamo gibanja, ki nastajajo ob tej potrebi. In moram povedati, da
               smo v svojih postopkih, ki tečejo predvsem v svetovalnem telesu vlade, to je svet za
               visoko šolstvo, sprožili in potisnili ta dosje oziroma ta material s prioriteto v
               komisijo, ki je o tem obravnavala, tudi zato, ker vemo kako nujno je, da se včasih
               tudi namenoma ne zavleče nek postopek, ampak tu gre za resno in odgovorno nalogo.</p>
               <p>Danes smo pred tem, da bo jutri svet za visoko šolstvo, ki se bo sestal v
               dopoldanskem času, imel prvič na mizi elaborat, v katerem pa seveda bo po vsej
               verjetnosti kakšen primanjkljaj, to smo ugotovili, ne da bi vam zdaj napovedovala,
               kajti to pravzaprav ni uradno. Uradna seja in odprta seja je jutri v svetu za visoko
               šolstvo. To pomeni, da bo tudi za občila in novinarje. Vendar ugotovljeno je, da
               nekatere pomanjkljivosti zaenkrat ne dopuščajo, da bi na jutrišnji seji bil sprejet
               sklep oustanavljanju fakultete. Kar pa ne pomeni prav nič hudega. To se spopada
               pravzaprav čisto vsaka na novo ustanovljena fakulteta, pravzaprav čisto vsak na novo
               postavljen program.</p>
               <p>Menim pa, da je tudi modro, da se pohiti s to analizo, ki ste nam jo naložili, maja
               meseca. Mislim, da bi morda celo malo prej, tako da bi novo ustanovljeni svet, namreč
               nov svet za visoko šolstvo, ki se bo konstituiral verjetno konec marca ali začetka
               aprila, na svoji prvi seji že imel nek torzo materiala, da bi lahko bolje odločal.</p>
               <p>Torej kot vidite gospod predsednik, z naše strani delujemo korektno, bi pa prosila še
               državnega sekretarja, da malo več pove o teh postopkih pri nas, v kolikor bi to
               pripomoglo k vsebini vaše te današnje informacije.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp15">

               <speaker>PREDSEDNIK RUDOLF MOGE:</speaker>

               <p>Hvala lepa, gospa ministrica. Gospod sekretar, vi boste verjetno tudi malo
               komentirali ta dopis, ki smo ga dobili vsi člani na mizo. Jaz bi poprosil samo, če
               lahko predzadnji odstavek še nekoliko pokomentirate na prvi strani, kjer piše,
               postopek za pridobitev mnenja ustanovitvi samostojnega visokošolskega zavoda, ne gre
               se za samostojni visokošolski zavod, ker ta fakulteta, če bo ustanovljena, bo, je v
               redu, in se verjetno, a je napaka. No, potem se pa oproščam. Izvolite.
               </p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp16">

               <speaker>GOSPOD __________:</speaker>

               <p>Hvala lepa, gospod predsednik. Jaz mislim, da je iz te informacije v bistvu razvidna
               dinamika postopkov in iz datumov je razvidno, da je bil postopek peljan v najkrajših
               možnih rokih in da, je pa kljub temu bilo delo korektno in strokovno kvalitetno
               vodeno. V principu bi lahko nekako ocenil tako, da je samo delo okrog vsebine
               programov, okrog izvajalcev programov v visoki meri dogovorjeno, da so še potrebne
               določene manjše korekture, ampak v tem delu ocenjujem, da je delo praktično
               opravljeno.</p>
               <p>Ostala pa so odprta še nekatera vprašanja, ki jih je potrebno dodatno v zvezi s tem
               preveriti. Gre seveda predvsem za stroške študija za opredelitev sredstev. Vi veste,
               da je bil proračun za leti 2002 in 2003 sprejet in je seveda potrebno za državno
               fakulteto v sodelovanju zministrstvom za zdravje, ugotoviti, kakšni bodo stroški in
               iz katerih proračunskih virov, bodo pokriti oziroma ali bo potrebno za to nameniti
               dodaten proračunski denar.</p>
               <p>Mi smo opravili prve analize stroškov za študij na medicinski fakulteti v Ljubljani.
               Lahko vam povem, da ta hip na medicinski fakulteti v Ljubljani študira preko 1200
               študentov medicine v vseh šestih letih, seveda in da so stroški približno 2 pa pol
               milijardi tolarjev. Vendar pa se je treba zavedati, da ustanovitev nove fakultete ne
               prinaša samo stroške na študenta, ampak seveda tudi stroške potrebne za opremljanje
               tistih delov klinike, ki morajo zagotoviti normalni študijski proces.</p>
               <p>Mi smo se s predlagatelji projekta tudi na to temo pogovarjali, kar lahko gospodje
               iz Maribora verjetno tudi potrdijo. In menimo, da je korektno in potrebno, da se obe
               aktivnosti, tako strokovna kot tudi ostala organizacijska vprašanja peljejo skupno,
               zato pač, da ne bi rodili mrtvo rojeno dete, ampak da bi rodili otroka, ki lahko
               potem začne pogumno korakati v življenje.</p>
               <p>In še ena informacija, ki v tem tekstu ni zapisana, prvi možni rok za vpis na novo
               ustanovljeno državno fakulteto, bi bil šolsko leto 2003/2004. Vi veste, da vlada
               Republike Slovenije v sodelovanju s senatoma obeh univerz sprejme razpis za vpis v
               decembru preteklega leta za naslednje študijsko leto. Torej je v letošnjem letu v
               decembru možno prvikrat skupaj s senatoma in vlado se opredeliti za razpis. Torej ni
               mogoče pričete s študijskim procesom v noben pogoju prej, kakor v študijskem letu
               2003/2004.</p>
               <p>In še samo zadnja informacija, povprečna doba za ustanovitev novega samostojnega
               visokošolskega zavoda ali fakultete v procesih, ki se peljejo preko sveta za visoko
               šolstvo je leto in pol ali več. Tako, da ne bi slučajno se ustvaril kakršenkoli
               videz, da kdorkoli tukaj zavlačuje, prej bi lahko kdo očital, da se postopki zelo,
               zelo hitro peljejo. Hvala lepa, gospod predsednik.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp17">

               <speaker>PREDSEDNIK RUDOLF MOGE:</speaker>

               <p>Hvala lepa, gospod državni sekretar.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp18">

               <speaker>GOSPOD __________:</speaker>

               <p>Se pa opravičujem za napako, tukaj gre seveda za ustanovitev državne fakultete, kar
               pomeni, da je potrebno z odlokom o ustanovitvi univerze v Mariboru v parlamentu to
               spremeniti.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp19">

               <speaker>PREDSEDNIK RUDOLF MOGE:</speaker>

               <p>V redu.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp20">

               <speaker>DORE MARUŠIČ:</speaker>

               <p>Lepo pozdravljeni. Moje ime je Dore Marušič, državni sekretar z ministrstva</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp21">

               <speaker>PREDSEDNIK RUDOLF MOGE:</speaker>

               <p>Jaz bi samo povprašal tole. Glede na to, da gospoda Marušiča nismo povabili, ker smo
               mislili, da bi samo informacijo o tem, katero stanje  dejansko zdajle je. Mu damo potem tudi besedo. Ja,
               gospod Gaber.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp22">

               <speaker>DR. SLAVKO GABER:</speaker>

               <p>Gospod predsednik, jaz priznam, da sem presenečen pravzaprav, da imamo danes sploh
               tako delno in letečo informacijo na mizi. Mislim, da koristi ne prav posebej ničemur.
               Če slučajno razumemo, da bodo te informacije nadomestile tisto, kar je ta odbor
               sprejel kot sklep, da bo pred nami in na osnovi česar se bomo odločali o teh zelo
               pomembnih vprašanjih, potem se mi zdi, da ni prav posebej smiselno, da danes tukaj
               poslušamo tudi še državnega sekretarja s področja ministrstva za zdravje.</p>
               <p>Če pa je gospod državni sekretar tukaj za to, da nam predoči podatke, ki manjkajo in
               ki se bodo pokazali v povsem določeni luči, tudi v relaciji do izjav, ki jih javno
               poslušamo te tedne o tem, koliko zdravnikov potrebujemo, potem je to druga stvar.
               Takrat bi pa meni bilo bistveno bolj drago, da bi nam to kdo dal tudi pisno. Ker
               evropske družbe so prestopile iz enega stanja v drugo, takrat, ko so začele pisne
               dokumente pripravljati in ko so ljudje vedeli o čem odločajo.</p>
               <p>Tako da sprašujem, če je informacija te vrste, da bomo iz nje lahko izvedeli kaj
               pomembnega, potem je smiselno, da nadaljujemo, sicer pa verjamem predsednik, da smo z
               dobrimi nameni dobili na mizo gradivo, ki sicer bolj spada na komisijo sveta za
               visoko šolstvo in potem kasneje morda tudi kdaj k nam.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp23">

               <speaker>PREDSEDNIK RUDOLF MOGE:</speaker>

               <p>Hvala. Ker gospod minister Dorijan Marušič, odkimava, vam jaz potem besede ne dam in
               povprašujem, če,</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp24">

               <speaker>JANEZ PODOBNIK:</speaker>

               <p>Replika.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp25">

               <speaker>PREDSEDNIK RUDOLF MOGE:</speaker>

               <p>Ja, izvolite.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp26">

               <speaker>JANEZ PODOBNIK:</speaker>

               <p>Hvala za besedo, gospod predsednik. Sprejeli smo dnevni red. Točka se imenuje
               informacija o postopkih za ustanovitev medicinske fakultete na univerzi v Mariboru.
               In imamo kvalitetno gradivo, je kratko in se imenuje informacija o postopkih za
               ustanovitev medicinske fakultete v Mariboru, podpisan dr. Stane Pejovnik. Imamo
               gradivo. In predlagam, gospod predsednik, da državni sekretar, dr. Marušič, dobi
               besedo. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp27">

               <speaker>PREDSEDNIK RUDOLF MOGE:</speaker>

               <p>Še kakšno mnenje? Če ne, bi dal to na glasovanje. Kdo je za to, da damo besedo
               gospod Marušiču? <stage>(? članov.)</stage> Je kdo proti? <stage>(Nihče.)</stage></p>
               <p>Izvolite, gospod državni sekretar. Prosim vas, da ostanete v okviru te točke. Se
               pravi, temeljito analizo, to delo bomo še enkrat uredili. Ampak glede na to, kar je
               dr. Gaber povedal, kar se v javnosti zdaj pojavlja, izjave, ki jih vsi pač
               zasledujemo, prihajajo pa v glavnem z ministrstva za zdravje, s tega področja, bi
               potrebovali tudi kakšen komentar, ampak takrat, ko bomo to stvar obravnavali in ko
               boste vi dali piko na <q>"i"</q> ali je potrebna nova fakulteta ali ne.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp28">

               <speaker>DORE MARUŠIČ:</speaker>

               <p>Lepo pozdravljeni. Zahvaljujem se za besedo. Resnično se bom držal samo dnevnega
               reda. Moja današnja prisotnost je samo to, da pokažemo pripravljenost oziroma nalogo,
               ki je bila nam naložena, smo se resnično lotili. Bil sem imenovan s strani
               ministrstva za zdravje v delovno skupino in svoj del opravljamo.</p>
               <p>Dve nalogi smo imeli. Prvič, da se poglobi in opravi analiza o potrebah v naslednjih
               10 oziroma 20 letih, po zdravnikih v Sloveniji. In drugič, da se ocenijo stroški, ki so potrebni za študij
               na medicinski fakulteti. Ti dve delovni skupini sta bili oziroma ti nalogi sta bili
               dani. Gradiva pismenega nimam. Želel sem samo s prisotnostjo morda odgovarjati v tej
               smeri.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp29">

               <speaker>PREDSEDNIK RUDOLF MOGE:</speaker>

               <p>Hvala lepa. Želi predstavnik univerze v Mariboru besedo? Dr. Franci Čuš,
               prorektor.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp30">

               <speaker>DR. FRANCI ČUŠ:</speaker>

               <p>Hvala lepa. V skladu s to informacijo o postopkih za ustanavljanje medicinske
               fakultete, lahko rečemo, tako kot je tukaj tudi na kratko povzeto. Smo opravili vse
               korekcije in popravke, ki jih je zahteval odbor pri svetu za visoko šolstvo oziroma
               komisija njegova. In tudi takoj oddali torej projekt v nadaljnjo obravnavo. In seveda
               pričakujemo odločitev. Odločitev o ustanovitvi ali neustanovitvi. To je seveda naše
               stališče, da bi čim prej znali se organizirati, pripraviti in ostale stvari vzporedne
               izvajati. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp31">

               <speaker>PREDSEDNIK RUDOLF MOGE:</speaker>

               <p>Hvala lepa. Sedaj pa imajo besedo poslanke in poslanci. Najprej se je javil gospod
               Barovič, potem gospod Petan.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp32">

               <speaker>BOGDAN BAROVIČ:</speaker>

               <p>Hvala lepa, gospod predsednik. Spoštovane, spoštovani.</p>
               <p>Bom kratek. Prvo kot veste, slovenska nacionalna stranka je bila med najglasnejšimi,
               ki je želela ali pa hotela v nacionalni program uvrstitev dikcije, da se medicinska
               fakulteta v Mariboru ustanovil. Izid na državnem zboru je pač bil kakršen je bil.</p>
               <p>Drugič. Mislim, da je dobro, da danes imamo to informacijo in da o njej govorimo,
               seveda zasnujem svojem trditev na dveh dejstvi. Prepričan sem, da so številne ocene
               različnih institucij, zavodov, da zdravnikov primanjkuje v Sloveniji, strokovno
               oblikovane in da to niso neka natolcevanja ali izmišljotine.</p>
               <p>In drugič, kar se tiče stroškov. Vem, da bo ministrstvo korektno in natančno
               opravilo svoje delo. Jaz sem prepričan tudi, da bodo ti stroški pravilno oblikovani,
               kar pa se tiče izjave gospoda sekretarja, da je seveda proračun sprejet za leto 2002
               in 2003, se seveda z njim v tej smeri popolnoma strinjam. Je pa tudi res, mislim, da
               se kolegice in kolegi strinjate, da je bilo v preteklosti veliko premikov sredstev iz
               enega na drugo področje, da so bili rebalansi in tako naprej. In prepričan sem, da če
               bo potreba za ustanovitev medicinske fakultete, pa četudi v Mariboru, da bo tudi v
               takšnem primeru, da bodo pristojne institucije lahko preoblikovale ta sredstva ali pa
               preusmerjale ta sredstva.</p>
               <p>Naslednje, kar bi želel povedati je, da se zahvaljujem ministrstvu, da je tako hitro
               ukrepalo, da je že informacija tudi danes tu  in da, z vsem spoštovanjem do njihovega dela, verjamem v
               vaše strokovne sposobnosti, kajti strokovne podlage in strokovne osnove so pri vas in
               prepričan sem, da jih boste izdelali korektno in pravilno in bodo pokazale sliko,
               kakršna nam je znana - premalo zdravnikov in velika potreba po ustanovitvi
               fakultete.</p>
               <p>Naslednja stvar. V poročilu oziroma dopisu sveta za visoko šolstvo me je ne zmotil,
               ne negativistično, zadnji stavek na prvi strani, ki pravi: <q>"Pri tem ne gre pozabiti,
               da v naši neposredni bližini deluje pet medicinskih fakultet, Zagreb, Reka, Trst,
               Udine, Graz, ki računajo na naše slušatelje po vstopu Slovenije v Evropsko skupnost."</q>
               Tu bi dodal samo eno: kaj pa spoštovanje našegalastnega znanja? Tudi če bo in ko bo
               Slovenija v Evropski uniji, zakaj pa ne bi gospodje iz Italije, Avstrije in Hrvaške
               hodili na predavanje v Slovenijo, na naše priznane medicinske fakultete?</p>
               <p>In še zadnje, kar bi želel reči v svojem imenu in pa v imenu slovenske nacionalne
               stranke. Mi bomo vztrajali pri tem, da bomo Slovenci spoštovali svoje znanje in da
               bomo dali nekaj na svojo veljavo in da bomo vztrajali pri tem, da se medicinska
               fakulteta oblikuje, seveda na strokovnih osnovah, na strokovni ravni. Če pa imamo že
               toliko študij ali pa začetnih študij izdelanih, vsaj na področju univerze v Mariboru,
               seveda ne vidim nobenega zadržka, tudi moji kolegi iz slovenske nacionalne stranke
               ne, da ne bi nadaljevali te poti. In mislim, da tudi leto 2003, 2004, seveda bodo
               nadaljnje analize pokazale, ni tako zamudno leto, ni tako dolg korak, pomembno je, da
               bomo enkrat začeli uresničevati našo dolgoročno politiko tudi izobraževanja kadrov na
               tem področju. Hvala za besedo in ker ste me poslušali.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp33">

               <speaker>PREDSEDNIK RUDOLF MOGE:</speaker>

               <p>Hvala lepa, gospod Barovič. Spoštovani kolega Petan, izvolite.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp34">

               <speaker>RUDOLF PETAN:</speaker>

               <p>Hvala za besedo. Najprej bi želel, ker nisem član tega odbora, vendar pa je to
               področje, ki je zanimivo in za vsakega državljana, ne glede na to, ali je član tega
               odbora, še posebej zato, ker sem tudi eden od iniciatorjev amandmaja, ki ga je naša
               poslanska skupina vložila, in sem zelo vesel, da so se tudi druge poslanske skupine
               potem temu pridružile in vložile amandma s popolnoma enako vsebino.</p>
               <p>Bi pa želel povedati, da sem malo presenečen in razočaran nad informacijo, ki smo jo
               dobili od predstavnikov ministrstva za šolstvo, same ministrice in potem tudi od
               državnega sekretarja. Namreč, ta problem ni od včeraj in še posebej je to razočaranje
               večje, ker smo danes lahko v medijih prebrali, da so včeraj ali v teh dneh bili stiki
               med ministrstvom za zdravje Hrvaške in Slovenije in kjer je jasno napisano, da so
               tekli razgovori tudi o sodelovanju na tem področju, da bi Slovenija nekako dobila
               zdravnike iz sosednje države. Danespa slišim to, da odbor, svet za visoko šolstvo ne
               bo tega obravnaval na jutrišnji seji, mislim, vsaj tako resno, kot je to zamišljeno,
               ali pa odločitev ne bo sprejeta...</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp35">

               <speaker>GOSPA______:</speaker>

               <p>...<stage>/Oglaša se brez mikrofona!/</stage>...</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp36">

               <speaker>RUDOLF PETAN:</speaker>

               <p>Dobro, ali imam besedo, gospod predsednik?</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp37">

               <speaker>PREDSEDNIK RUDOLF MOGE:</speaker>

               <p>Ja, ja, izvolite.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp38">

               <speaker>RUDOLF PETAN:</speaker>

               <p>Hvala lepa. Mislim, da je ta stvar tako resna, še posebej zato, ker se slovenska
               družba stara. Kaj pomeni staranje, verjetno vemo vsi - potem pomeni več zdravstvenih
               uslug. In če kdo mora vedeti, da se družba stara, je to prav gotovo ministrstvo za
               šolstvo, kajti oni prvi občutijo, ali se število vpisa otrok zmanjšuje ali povečuje.</p>
               <p>Jaz razumem argumente, ki sem jih slišal, toda tu ne bi diskutiral o tem. Kljub
               vsemu pa se ne morem strinjati s tem, da bi bil vpis, prvi vpis šele v naslednjem
               šolskem letu, iz preprostega razloga. Ta problem ni nastal včeraj, pomanjkanje
               zdravnikov ni od včeraj. In do sedaj smo se vedno zanašali na to, da nas bo nekdo
               drug reševal, reševal to področje. Isto se dogaja s to informacijo, ki sem jo
               prebral. Prosim, če ta informacija ni resna, da se pogajamo s Hrvaško o  neki pomoči, ki bi nam jo dajala
               njihove medicinske fakultete, s tem da bi dobili njihove kadre, me, prosim, popravite
               in se vam bom globoko opravičil. Če pa to ni tako, potem pa mislim, da bi bilo treba
               na tej seji tudi še kaj reči o tem, ker to je pa neresno, in ker ta problem ni od
               včeraj, in sedaj se izgovarjati, da ni možno prej kot v enem letu pa še nekaj
               sprejeti odločitev, da bomo lahko uredili tudi študij na medicinski fakulteti v
               Mariboru, se pravi, jo ustanovili - namreč, v naši državi je že tako ali tako navada,
               da najpomembnejše stvari sprejemamo v časovni stiski. In če bi kdaj bila časovna
               stiska upravičena, potem je prav gotovo v tem primeru. Pomanjkanje zdravnikov, pa ne
               enega ali deset zdravnikov, ampak nekaj sto zdravnikov, je tako resna zadeva, da bi
               tudi časovna stiska verjetno bila razumljiva v vsem, še posebej v parlamentu. To, da
               ni denarja, in to povedati, jaz mislim, da je to prvič bilo povedano sedaj, tudi zame
               ni najbolj odgovorno, zato jaz argument razumem, ker vem, da v proračunu ni nikoli
               denarja, dovolj denarja, to je popolnoma razumljivo.</p>
               <p>Apeliral bi na predstavnike ministrstva ali vlade, mogoče je to boljša rešitev,
               dajmo to zadevo še malo, kako bi rekel, še dati bolj v prioriteto. Jaz vem, da je
               ministrstvo za šolstvo sedaj to, ne vem, preskočilo, mogoče kakšne pomembne točke, to
               se strinjam in to vzamem kot dobro, vendar pa se mi zdi, da je zadeva tako urgentna,
               da bi lahko še preskočili kako točko. In glede na to, da moramo si tudi biti na
               jasnem, jaz nisem direktno iz Maribora, sem sicer s Štajerske, tako da me to direktno
               ne tangira, ali je ta fakulteta v Mariboru ali kje drugje. Jaz sem že izjavil, da
               zame je lahko tudi kje drugje, seveda če imajo pogoje za študij; ker je pač to edino
               v Mariboru možno, seveda jaz to podpiram in gledam na to kot iz nevtralnega zornega
               kota. Zato sem omenil, da nisem iz Maribora, da bimogoče zaradi tega imel kakšne
               predvolilne koristi, daleč od tega. Ampak gre za to, da to področje dolgoročno
               pravilno obdelamo in ovrednotimo. Sami ste priznali, da študij traja toliko in toliko
               časa in da po tolikem času šele lahko dobimo diplomante. Zato bi o tem morali se že
               pogovarjati pred, ne vem, desetimi leti, takrat ko smo prvič začutili ta problem
               pomanjkanja zdravnikov.</p>
               <p>Jaz se opravičujem, če sem mogoče bil malce predolg, ampak mislim, da je ta tema
               tako resna in tako pomembna za našo družbo, da moramo mogoče kako besedo več reči.
               Hvala, gospod predsednik.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp39">

               <speaker>PREDSEDNIK RUDOLF MOGE:</speaker>

               <p>Hvala lepa, kolega Petan. Jaz bi samo popravil kolega Barovič. To ni bilo mnenje, kar
               je on citiral, sveta za visoko šolstvo, ampak je bilo mnenje dr. Plesničarja Stojana
               kot... Gospod Cukjati. 
               </p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp40">

               <speaker>FRANCE CUKJATI:</speaker>

               <p>Hvala za besedo. Jaz bi imel dva vprašanja in dvoje pripomb na podano poročilo. In
               sicer najprej bi nekoliko komentiral dva glavna argumenta zakaj ne že vpis to jesen.
               In sicer kot sem razumel iz poročila sta glavna argumenta, prvič, ni denarja. Kar se
               mi zdi smešno, smešno v tej situaciji. Da ne primerjam sredstev, ki bi jih
               potrebovali za vpis v 1. letnik, ne v šest letnikov, 1. letnik, da ne primerjam teh
               sredstev z nakupom vladnega aviona. Drugič, torej tega argumenta ne sprejemam. In se
               mi zdi smešno. Drugič, da je pač postopek ustanavljanja tako dolg, da traja leto,
               leto in pol in tako dalje. V kolikor ne moremo mi v okviru antibirokratskega programa
               izjemoma nek postopek pospešiti, potem se vprašam, ali razmišljate o možnostih, da bi
               morda 1. letnik vpisala ljubljanska fakulteta v Mariboru, kot dva oddelka 1. letnika
               in bi potem, ko bi bila mariborska fakulteta ustanovljena, bi bil izveden prepis.
           </p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp41">

               <speaker>PREDSEDNIK RUDOLF MOGE:</speaker>

               <p>Jaz bi kolege poprosil, do spoštovanja do svojih kolegov, če bi se ...</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp42">

               <speaker>FRANCE CUKJATI:</speaker>

               <p>To je glede celotnega postopka. So pa, v kolikor seveda mislimo resno reševati ta
               problem.</p>
               <p>Drugo bi pričakoval odgovor, čeprav gospod Marušič ni bil povabljen, pa vendar gre
               za pomembno vprašanje. In sicer s strani ministrstva lansirana številka 800
               zdravnikov, ki jih potrebujemo sedaj in ker jih ne moremo zagotoviti, jih bomo
               uvozili.</p>
               <p>Moram reči, da take izjave in take reakcija ministrstva ne bom imenoval kot zlobno,
               ampak kot nagajivo reakcijo. Nagajivo. Kajti pred letom dni, isto ministrstvo ni
               ugotavljalo, kljub našim opozorilom, nobenega pomanjkanja zdravnikov. Tudi
               zdravništvo samo v svojih analizah, zdravniška zbornica, nikoli ni rekla, da sedaj
               potrebujemo 800 zdravnikov. Ampak, da je povprečna starost zdravnikov pač takšna, da
               jih že sedaj potrebujemo, ne vem, številka 50 ali kaj podobnega in da vsako leto
               uvažamo 50 zdravnikov, da pa bo ta manjko nastal v 10 letih. Zaradi tega je treba
               ustanoviti čim prej fakulteto, kajti zamik izobrazbe je 10 let. Po 10 letih, od
               prvega vpisa dobimo prve pečene zdravnike specialiste.</p>
               <p>Zaradi tega je bilo predlagano in vsa ta leta, povečati vpis in sedaj seveda smo
               prišli tako daleč, da ne moremo več z ljubljanskim povečevanjem, ampak verjetno z
               ustanovitvijo nove fakultete.</p>
               <p>Torej številka, da sedaj potrebujemo takoj 800 zdravnikov, je zame zavajajoča,
               zavajajoča, da ne rečem, da je izdaja nacionalnega interesa. Kajti, dragocena delovna
               mesta ob naši nezaposlenosti, bomo mi zapolnjevali z uvozom kadra, našim maturantom
               pa ne bi dovoljevali študija medicine. In s tem seveda proizvajali  nove nezaposlene, kajti bodo študirali
               ekonomijo ali kaj drugega, kjer je že zapolnjeno tržišče in bomo čez 10 let imeli,
               namesto, da bi na ta delovna mesta naše ljudi postavili, bomo imeli Slovence
               nezaposlene ali pa tiste, ki bodo kopali jarke, z juga bomo pa, oprostite, uvažali
               intelektualce z nižjo kvaliteto izobrazbe. To pa je izdaja nacionalnega interesa.</p>
               <p>In menim, da, dobro je, da je sekretar ministrstva tukaj in bi prosil, da se
               ministrstvo neha sprenevedati glede tega, neha nagajati in se enkrat sooči s
               problematiko tako kot se temu <q>"šika"</q> v smislu državotvornosti in nacionalnega
               interesa. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp43">

               <speaker>PREDSEDNIK RUDOLF MOGE:</speaker>

               <p>Prav. A lahko samo na, dovolite mi, pred, želite besedo, kolega Jakič. Preden,
               gospod Podobnik, vam dam besedo, če dovolite, bi samo poprosil odgovore na konkretna
               vprašanja, da se ne bi v razpravi zopet zapletali. Najprej bi poprosil vas,
               ministrica, pa univerzo v Mariboru. Zakaj je začetek pouka v študijskem letu
               2002/2003 nemogoč. Zdi se mi, da ni tu samo posredi denar.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp44">

               <speaker>DR. LUCIJA ČOK:</speaker>

               <p>Ne, ni, ni, sploh ne samo denar, pa tudi ne denar, da smo si na jasnem. Jaz bi, kar
               se tiče denarja, takoj povedala. Da državni sekretar je samo povedal, da je treba
               določiti sredstva, kajti znotraj sredstev namenjenih za delovanje univerze v
               Mariboru, ta trenutek in to mi lahko pa potrdijo, ni fakultete za medicino. Namreč so
               ostali programi, glede na študente in programe, ki jih že izvajajo.</p>
               <p>Zato je potrebno, bodisi ta sredstva najprej seveda izračunati, ta trenutek se to
               počne. Ta sredstva dobiti ali pri prerazporeditvi sredstev naslednjega leta ali prav
               gotovo v proračunu 2004-2005 ali kakorkoli ga bomo že sprejemali. Zato mislim, da ta
               postopek ni stekel. Nihče pa ni rekel, da denarja ni in ga ne bo. Da naj bi se to
               okoli zapletali.</p>
               <p>Druga stvar pa je samo to, da vpis seveda 2003/2004, jaz sem že gospodu rektorju
               tudi povedala, je zaradi pogojev, ki morajo biti izpolnjeni, zato da se študent vpiše
               v program, ki mu bo vendarle nudil osnovne stvari. Nihče, glejte pogoji so, da je
               dober program, da so kadri na voljo, da so prostorski pogoji, infrastruktura,
               klinične in druge, zagotovljene, da so sredstva in seveda da je volja politike. Teh
               pet pogojev mora biti izpolnjenih. Tudi, če kateri od teh pogojev, recimo, da tretji,
               prostorski pogoji ali infrastruktura še ne bo popolna, verjamem, da svet za visoko
               šolstvo ne bo kompliciral. Ampak vsaj kadri, pa učitelji morajo biti. In ko bo to vse
               izpolnjeno, dvomimo, da bo to tako, da bi decembra lahko šel razpis ven. Če pa bo,
               mislim, da bomo toliko bolj presenečeni.</p>
               <p>Zdaj pa prejudicirati, da bodo jutri morali odločati, da se ustanovi fakulteta,
               mislim, da ni naša vloga. To je strokovna odločitev sveta in mislim, da vendarle
               analiza mora biti čim prej narejena. Tako je naše gledanje, da ne bi se narobe
               razumeli. Da kakorkoli tukaj z nekimi tendencami poskušamo zatiskati si oči ali pa
               sprenevedati. Sprenevedanja ni. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp45">

               <speaker>PREDSEDNIK RUDOLF MOGE:</speaker>

               <p>Hvala lepa, ministrica. Ja, dr. Čuš, prorektor.
               </p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp46">

               <speaker>DR. FRANCI ČUŠ:</speaker>

               <p>Hvala lepa. V projektu, ki smo ga oddali, smo vse te pogoje, ki so bili sedaj
               našteti, tudi natančno izpolnili in zaradi tega smo tudi oddali in upoštevali vse
               pripombe, ki so bile že dane s strani komisije. Zato pričakujemo, ker gre to za novi
               projekt, ker to ne gre financiranje iz tekočih aktivnostih iz sedanjih programov, da
               bo seveda vlada in odgovorni dali zeleno luč in da se bomo mi ustrezno lahko
               organizirali in ta projekt takoj izpeljali.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp47">

               <speaker>PREDSEDNIK RUDOLF MOGE:</speaker>

               <p>Dr. Kranjc.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp48">

               <speaker>DR. IVAN KRANJC:</speaker>

               <p>Moje ime je Kranjc Ivan, iz Maribora. Hvala, gospod predsednik.</p>
               <p>Kar se tiče kompetentnosti kadrov in nosilcev predmetov, je v priloženem gradivu
               ocena vseh nosilcev, praktično po vseh možnih raziskovalnih indeksih, tako da
               mislimo, da gre za strokovno ustrezen kader.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp49">

               <speaker>PREDSEDNIK RUDOLF MOGE:</speaker>

               <p>Dr. Kranjc, te reči tukaj o strokovnih ne bomo mi presojali, ampak bo strokovni svet
               presojal. Vprašanje dr. Cukjatija je bilo, kdaj bi bilo možno logistično izvesti prvi
               vpis. Izvolite.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp50">

               <speaker>DR. IVAN KRANJC:</speaker>

               <p>Ker smo pričakovali, da bo to šlo po dinamiki, ki smo si jo zastavili, je v projektu
               bilo zastavljeno, da startamo že s tem študijskim letom. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp51">

               <speaker>PREDSEDNIK RUDOLF MOGE:</speaker>

               <p>Gospod državni sekretar.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp52">

               <speaker>DR. STANISLAV PEJOVNIK:</speaker>

               <p>Predsednik, moram povedati, da so bile 8. marca, tako kot vsako leto do zdaj,
               zaključene prijave na vpis na univerzitetni študij za šolsko leto 2002-2003. In
               prosim, da se pač zavedate tega dejstva, da je 8. marec morala biti oddana zadnja
               prijava za vpis v šolsko leto 2002-2003, in to res ni potrebna razprava.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp53">

               <speaker>PREDSEDNIK RUDOLF MOGE:</speaker>

               <p>Prav, hvala. Zdaj so pa na vrsti gospod Pukšič, gospa Ana Marija Tisovic, gospa
               Potrata in gospod Gaber. Gospod Podobnik, ste prvi.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp54">

               <speaker>DR. SLAVKO GABER:</speaker>

               <p>Jaz imam repliko na to.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp55">

               <speaker>PREDSEDNIK RUDOLF MOGE:</speaker>

               <p>Prav, dr. Gaber.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp56">

               <speaker>DR. SLAVKO GABER:</speaker>

               <p>Jaz bi, gospod predsednik, pa vse tudi druge spoštovane, ki sedijo za to mizo,
               poprosil, da o teh stvareh razpravljamo resno.</p>
               <p>Stališče, ki ga je pravkar tu povedal predstavnik mariborske univerze, govori o tem,
               da ne pristopamo k tako odgovorni stvari, kot je ustanavljanje fakultete, ki je povrh
               vsega še medicinska, resno. Če je kdo res načrtoval, da bo letos že vpisoval na
               medicinsko fakulteto, to vsem tistim, ki kaj, ki karkoli vedo o teh vprašanjih, pove
               vse o tem, kako se tega projekta lotevamo.</p>
               <p>Obstajali so organi podobne vrste, nekaj manj številčni, ki so pravzaprav čez noč
               počeli marsikaj. Kadar so to počeli na akademskih področjih, so bili rezultati samo
               eni: bili so v škodo institucijam in še komu drugemu. To preprosto ni resna diskusija
               za to temo. Pa je povsem vseeno, ali so nekateri že prepričani, da vedo, kaj je treba
               narediti, ali pa obstajajo drugi in obstajamo drugi, ki verjamemo, da smo se nekaj
               dogovorili in da bomo tukaj dobili na mizo argumente, ne tistih, o katerih mi ne
               moremo presojati, ampak tiste, o katerih pa moramo, in to odgovorno, presoditi.</p>
               <p>In, gospod predsednik, seveda pričakujem, da bomo to imeli na mizi. To je bilo tudi
               obljubljeno. In da bosta takrat tukaj med nami sedela tako minister za zdravje kot
                   tudi šef, ne vem,
               direktor, ali karkoli pač že je, zavarovalnice in verjetno človek, ki vodi zbornico,
               zdravniško, in da bodo tu imeli pred sabo, da bomo tu pred sabo imeli podatke, ne pa
               predsodkov o tujcih ali pa kakršnekoli ljubezenske izlive do tujcev, oboje je enako
               nesmiselno.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp57">

               <speaker>PREDSEDNIK RUDOLF MOGE:</speaker>

               <p>Hvala lepa. Jaz bi poprosil oba tabora, da poskušamo strpno razpravljati, da smo
               demokrati, in vsak poslanec, ki predstavlja dva milijona ljudi, ima, vsaj dokler bom
               jaz ta odbor vodil, možnost in tudi dolžnost vlade s te strani, da mu na ta vprašanja
               potem odgovori. Prosil bi vas, če lahko te strasti umirimo.</p>
               <p>Res je, da - to sem na začetku povedal, ampak ne morem vplivati na vas - da
               razpravljamo danes zgolj o informacijah, da se danes ne bomo odločali in ne bomo
               sklepov sprejemali, ampak ogromno se vas je obrnilo na nas, naj tole uvrstim.
               Ministrstvo je bilotako prijazno, da je pisno gradivo dalo, s katerim se seznanjamo,
               in da je zadeva več kot vroča, se vidi iz dogajanj, ki se dogajajo v zadnjem času na
               področju zdravstva.</p>
               <p>Prosim, ja. Gospod Barovič ima repliko.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp58">

               <speaker>BOGDAN BAROVIČ:</speaker>

               <p>No, repliko in vprašanje gospodu Gabru. Jaz ga popolnoma razumem, če je bilo njegovo
               izvajanje uperjeno na ustanovitev in začetek delovanja fakultete v Mariboru s šolskim
               letom 2002-2003. Vprašam pa vas, dr. Gaber, za vaše strokovno mnenje, to ni taborska,
               levo desno, taborska replika, kaj pa predlog, ki ga je dr. Cukjati podal oziroma
               kakšno je vaše mnenje, ker o tem danes govorimo, da se v Mariboru v tem šolskem letu
               ustanovi vzporedna - vzporedna torej - v okviru univerze v Ljubljani, vzporedni prvi
               letnik medicinske fakultete. Samo vaše strokovno mnenje oziroma ocena. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp59">

               <speaker>PREDSEDNIK RUDOLF MOGE:</speaker>

               <p>Dr. Gaber, to verjetno presega, kajne?</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp60">

               <speaker>DR. SLAVKO GABER:</speaker>

               <p>Hvala, ja. Hotel sem samo reči, daleč presega moje strokovno področje in mislim, da
               tudi daleč presega tisto, o čemer bi lahko ta odbor tu resno razpravljal, kaj šele,
               da bi odločal. V tej državi veljajo zakoni in veljajo postopki. Medicinska fakulteta
               v Mariboru bo, če bo ustanovljena po teh postopkih. Če jo bomo poskušali ustanoviti
               prek ovinkov, ji pač seveda že na začetku delamo zelo slabo uslugo.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp61">

               <speaker>PREDSEDNIK RUDOLF MOGE:</speaker>

               <p>Dr. Podobnik.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp62">

               <speaker>JANEZ PODOBNIK:</speaker>

               <p>Hvala za besedo. Pri tej točki dnevnega reda, ki se imenuje informacija o postopkih
               za ustanovitev medicinske fakultete na univerzi v Mariboru, bi rad najprej ugotovil,
               da pravzaprav je bil eden prvih polovičnih medijev, kjer se je neposredno o tej temi
               spregovorilo, prav ta odbor, in to v okviru obširnih razprav, ki smo jih imeli ob
               točki dnevnega reda nacionalni program visokega šolstva.</p>
               <p>In ko je prej gospa ministrica omenjala pet, če sem jo prav razumel, pet pogojev za
               ustanovitev take fakultete, je na peto mesto dala tudi voljo politike. In mi smo
               danes tukaj, da ponovno ocenimo, kakšna je volja politike. Torej to je najprej pravo
               mesto in to je tudi legitimno politično vprašanje.</p>
               <p>Jaz bom lahko najprej osebno povedal, da sam kot poslanec ocenjujem, da obstajajo
               utemeljeni razlogi, da je upravičenost, da se ustanovi medicinska fakulteta v
               Mariboru. Istočasno pa se zavedam in predlagam vsem članom in članicam našega odbora,
               da z našo razpravo in našimi sklepi ob točki, ki se imenuje informacija, ne naredimo
                   nepremišljenih potez v
               smislu, kot da bi se naša današnja razprava lahko razumela kot nekakšen političen
               pritisk pred jutrišnjo sejo sveta za visoko šolstvo; to bi ne bilo modro in jaz bi
               odsvetoval tako pot.</p>
               <p>Mi moramo danes samo ugotoviti, katera so tista vprašanja, ki so politična vprašanja
               in o katerih je legitimno, da jih tu odpremo. Nekaj jih je. In dovolite mi, da jih
               ponovno izpostavim.</p>
               <p>Prvo vprašanje je, kaj je z vprašanjem pomanjkanja zdravnikov v Sloveniji. In
               predlagam, da k tej temi, kot je že rekel dr. Gaber, povabimo tudi zdravniško
               zbornico Slovenije, ki je strokovna in stanovska organizacija slovenskega zdravništva
               in ta je kompetentna, da na to odgovori, skupaj, razumljivo, z ministrstvom za
               zdravje, pa morda še s kom. In seveda pomembno je, da s to številko ne manipuliramo
               in da torej z resno analizo pristopimo k temu vprašanju.</p>
               <p>Se boste pa spomnili, da smo dobili že nekaj gradiv in nekaj stališč eminentnih
               poznavalcev slovenskega področja zdravstva, ki trdijo, da se bo v prihodnjih letih
               zgodil ta demografski zlom slovenskih zdravnikov in zdravnic. To je eden od okvirjev
               odločitve za novo medicinsko fakulteto v Mariboru. To je prva tema.</p>
               <p>Druga tema, ki je eminentno naša tema, je finančno ozadje. To je naša tema, tema
               parlamenta oziroma vlade. Imamo dvoletni proračun, imamo postopek, kako se proračune
               dopolni, če je potrebno. Če bo v okviru postopka, ki je v celoti avtonomen od
               politike, predvsem pa parlamenta, svet za visoko šolstvo se odločil pozitivno, potem
               bo pravzaprav ta sklep takoj romal na vlado, jaz si tako predstavljam, vlada bo pa
               prišla ali z rebalansom ali s kakšnimdrugim postopkom, da bo pač predlagala tudi
               spremenjene finančne pogoje.</p>
               <p>Predlagam tudi, da ne trmoglavimo z usmeritvijo, da je treba že letos pričeti z
               novim vpisom na mariborsko medicinsko fakulteto. Danes smo marca in najverjetneje bi
               bila taka odločitev, preprosto mislim, da jo logistično in ob postopkih, ki veljajo,
               ne moremo izpeljati. Realno bi pa bilo, če se bo svet za visoko šolstvo v okviru
               svojih odločitev odločil pozitivno, da se pa to lahko že morda zgodi v prihodnjem
               letu. In dajmo ves političen in siceršnji napor usmeriti v to.</p>
               <p>Jaz sem dobil tudi elaborat, mislim, da smo ga vodje poslanskih skupin dobili, vlogo
               za pridobitev mnenja sveta za visoko šolstvo, za ustanovitev medicinske fakultete v
               Mariboru, nosilec je prof. dr. Kranjc. Danes sem preštudiral tudi nekatera strokovna
               mnenja k temu, ampak to pa je seveda materija, ki jo bo obravnaval svet za visoko
               šolstvo.</p>
               <p>In še misel o slovenskem političnem značaju, ki velikokrat ta vprašanja skoncentrira
               na odnos Štajerska-Ljubljana ali kako drugače; ko bomo obravnavali avtocestni program
               in druge teme, se bo morda zopet to odprlo. Pri  teh delitvah mene ne bo zraven. Vam pa zagotavljam, da
               sem se v teh dneh pozanimal pri eminentnih profesorjih ljubljanske medicinske
               fakultete, ljudeh, ki so se v preteklosti, so bili aktivni sooblikovalci zdravstvene
               politike v Sloveniji, in ljudeh, ki so živeli v svetu, in to v razvitem svetu, in so
               mi z vso strokovno in človeško iskrenostjo rekli, Slovenija potrebuje novo medicinsko
               fakulteto v Mariboru. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp63">

               <speaker>PREDSEDNIK RUDOLF MOGE:</speaker>

               <p>Hvala lepa. Replika, kolega Školč.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp64">

               <speaker>JOŽEF ŠKOLČ:</speaker>

               <p>Poglejte, če govorimo tu o strpnosti in demokraciji, se mi zdi, da je treba predvsem
               govoriti o pravilih in o omejitvah, ki jih ima državni zbor in znotraj tega seveda
               tudi njegovo delovno telo, odbor, na katerem v tem trenutku sedimo.</p>
               <p>Jaz nisem prepričan, da s to informacijo, ki jo imamo v tem trenutku, mislim, da je
               kdorkoli pripravljen ostati pri tem, da slišimo informacijo, ker sicer bi rekli,
               hvala lepa vam za informacijo, ko bodo razčiščena še druga vprašanja - tam je bilo
               prej naštetih pet sklopov, med njimi tudi politični, s tem da jaz ne vem, kaj bi bilo
               pravzaprav političnega povedati pri ustanovitvi katerekoli fakultete, ne samo
               medicinske - se mi zdi, da je to, kar zdaj počnemo, neke vrste pritisk na tiste
               organe, ki so z zakoni ustanovljeni zato, da branijo avtonomijo šolstva, če hočete,
               univerze, in da preprečijo pritisk politike pri odločitvah o razvoju tega sistema;
               znotraj razvoja seveda mislim tudi ustanavljanje novih fakultet.</p>
               <p>Smiselno je tu potegniti neko analogijo, kjer smo bili vsi v en glas za to, da se
               ustanovi primorska univerza. Tvegam tezo, da se je stvar zalomila zaradi prevelikih
               želja politike; ne zaradi tega, ker bi bilo premalo politične volje, ampak zaradi
               prevelikih želja politike. In tudi izjave, ki jih o tej temi dajejo drugi, so, bom
               rekel, prej izjave politikov kot ljudi, ki so znotraj akademske sfere.</p>
               <p>Zato se mi zdi nerazumljivo tudi od kolega Podobnika, ki je zraven tudi medicinec in
               lažje mogoče razume več ali manj, da se ne postavi vprašanje, ali to fakulteto -
               govorim z <q>"ali"</q>, to, kar bi mi morali izvedeti, ali so izpolnjeni vsi pogoji - ampak
               da mi že razpravljamo, ali letos ali drugo leto ali potem To ni iskreno spraševanje,
               <q>"ali"</q>, če že vemo, da bo, da ne glede na ceno, ki jo bo treba plačati, ne glede na
               to, ali bodo pogoji izpolnjeni.</p>
               <p>Resno vprašanje je, ali ja ali ne, ali so izpolnjeni pogoji in potem, kdaj. Mi pa bi
               radi prek tega odbora pokazali, kdo je bolj za to, da je v Mariboru zdaj medicinska
               fakulteta.  Jaz ne bom tvegal
               kakšne bom rekel v navednicah, Kopačeve izjave, da povem, kaj to lahko pomeni, ampak
               bi pa rad, da ta odbor ostane dostojen in da počaka na te informacije in da števila
               zdravnikov, zato sem dvignil rok, ne šteje za politično vprašanje. Število zdravnikov
               je strokovno vprašanje. Gospod Podobnik je rekel, da je politično.</p>
               <p>Intenca zadnje diskusije na prejšnjem odboru, ki je to obravnaval, Cukjatija in pa
               drugih kolegov, je bila, da je to politično vprašanje. Kako govorijo, kako ne
               govorijo, kje se šolajo in tako naprej. To je podredno vprašanje. Lahko je, ampak mi
               s temi pristopnimi strategijami, sprejemamo pravila o tem kako ljudje lahko iščejo
               zaposlitev znotraj Republike Slovenije. Ne moremo veljati posebna pravila za
               posamezna področja. Ta pravila z veseljem <q>"štempljamo"</q> kot tako imenovano evropsko
               zakonodajo. Kdo lahko pod kakšnimi pogoji, kdaj. O tem verjetno ni mogoče tu
               razpravljati ne da bi tvegali, da nam bo nekdo očitali, da smo tista pravila sprejeli
               samo za to, da izpolnimo nek razdelek v redovalnici, ki se počasi polni.</p>
               <p>In zato gospod predsednik, bi jaz prosil, da se ta diskusija pravzaprav prekine in da
               mi počakamo tisto, kar smo že sklenili, da dobimo. Ne pa da mi prilivamo zdaj olje na
               ogenj, kdo je bolj za, kdo je bolj proti. V tem trenutku, če se je treba odločiti, ni
               mogoče, če si resen, tu pa razumem tiste, ki nasprotujejo, reči ne, ker je še nekaj
               neznank.</p>
               <p>Če pa so neznanke, s tem bom pa končal, se pa to zgodi tako, kot se je zgodilo s
               primorsko univerzo. In jaz ne bi rad, da se to tako konča, da bomo vsi zelo za, potem
               bomo pa ugotovili, da bodisi ni tega, bodisi ni onega. Kot da bi mi recimo mi
               naročili ljubljanski univerzi, naj odpre oddelek v Mariboru, to se mi zdi, absolutno
               nedopustna diskusija. Diskusija že še, ampak, če bi pa o tem sklepali, potem smo
               požrli 10 let besedičenja o tem, da so neki prostori avtonomni. Naslednjič boste
               sklepali ali pa bomo sklepali, recimo, ker je to isti odbor, o programu drame. Ja
               seveda, ker bomo rekli, program drame, to je to. Lahko bomo sklepali, ne vem, o
               kakšni drugi ustanovi, o raziskovalni. Mi sicer lahko postavljamo vprašanja, ampak
               sklepati o vsem, pa ne smemo. In to je osnova demokratičnega ustroja.</p>
               <p>In jaz bi res prosil, da se zadovoljimo s to informacijo, da ugotovimo, da je volja
               teh uradnikov večja kot je običajno, da nekaj dobimo, da pa v  tem trenutku še ni vseh tistih elementov, da se
               lahko mi opredeljujemo za ali proti. Ker kaj bo, če se ne motim, bo tisti papir, o
               katerem se bomo mi morali odločiti, ampak do njega je še nekaj korakov, je papir o
               spremembi te ureditve mariborske univerze. Je tako?</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp65">

               <speaker>GOSPOD _________:</speaker>

               <p>Odlok je.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp66">

               <speaker>JOŽEF ŠKOLČ:</speaker>

               <p>Odlok. To je tisto, kar in mi dajmo čakati, kdaj bo odlok zrel za spremembo v tej
               točki, če hočemo dobro temu projektu in drugim projektom. Ker sicer bo še kdo
               ugotovil, še kaj in bomo to zelo na hitro ustanavljali in bomo našli argumente za to.
               Ni jih težko najti. Ampak, če se mi ne bomo držali omejitve, ki smo jih sami sprejeli
               z zakonodajo, kako lahko pričakujemo od drugih, da bodo to počeli. To je namen moje
               daljše replike. In to, kar se zdaj dogaja, pomeni, preseganje omejitev, ki smo si jih
               sami nastavili. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp67">

               <speaker>PREDSEDNIK RUDOLF MOGE:</speaker>

               <p>Hvala lepa, kolega Školč. Mislim, da je bila to razprava, ne samo replika, na to,
               kar je kolega Podobnik govoril. Vsaj jaz sem iz njegovega mnenja pa do zdajšnjega
               ravnanja razbral, da dela zelo korektno, ker je predlagal tudi tisti sklep, ki ga je
               ta odbor navsezadnje sprejel, na podlagi katerega dela naprej. In nam je vsem jasno
               in gospod državni sekretar je zelo jasno povedal, da strokovni svet daje samo mnenje
               o programu, vsi, ki sedimo tukaj zraven, pa vemo kdo tak program sprejme.</p>
               <p>In zaradi tega, tudi gospod Podobnik, niti kdo drug ni predlagal odboru, da bi
               kakršnekoli sklepe sprejemali, ampak se pač pogovarjamo kot je to v demokraciji pač
               običaj. In mislim, da po mojem mnenju ni nihče zelo grobo kršil tistega, kar je ta
               točka tukaj napovedala. Če pa nekateri niso seznanjeni, zelo podrobno z določeno
               rečjo in se pač zaradi tega razprava zelo zavlačuje, pa mora vsak pri sebi pač
               razčistiti. Zdaj pa imamo na vrsti zdaj, dve repliki sta bili, gospod Cukjati, gospod
               Petan, potem pride pas na vrsto gospod Pukšič, gospa Ana Marija Tisovic in kolegica
               Potrata.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp68">

               <speaker>FRANCE CUKJATI:</speaker>

               <p>Hvala za besedo. Bom zelo kratek. Menim, da zagotovo nihče ne pričakuje, da bomo
               sedaj danes sprejeli kakšnih sklepov v zvezi s tem. Se pač pogovarjamo na podlagi
               informacij, ki smo jih dobili. Vendar bi tukaj rad repliciral predhodnemu govorniku z
               ozirom na nekatere teze, ki pa se mi zdi, da so neutemeljene in pa škodljive.
               Poglejte, mi smo sprejeli nacionalni program zdravstvenega varstva in kot srčikas
               nacionalnega programa so tudi kadrovske potrebe zdravstva. Tudi mreža javne
               zdravstvene službe, ki se šteje, koliko, kakšnih zdravnikov, na koliko prebivalcev, v
               kakšnem kraju in podobno. Menim, da je kadrovski problem, konkretno sedajzdravnikov,
               eminentno politično vprašanje, gospodje. To ni samo strokovno.  Strokovno je stvari pač preveriti, dokazati,
               ampak reševanje tega je politično vprašanje. Reševanje brezposelnosti naših ali pa
               bodočih tistih, ki bi želeli študirati medicino, je tudi politično vprašanje. To so
               eminentna politična vprašanja in, prosim, ne tega brisati, črtati s te mize in pa z
               območja in vsebine dela državnega zbora kot političnega organa. To je prvo.</p>
               <p>Drugič me zelo moti to stalno sklicevanje na avtonomnost univerze, da nikakor ne
               moremo, res ne moremo prisiliti ljubljanske fakultete, da ustanovi paralelko prvega
               letnika v Mariboru, zagotovo ne, to je bilo samo postavljeno kot vprašanje. Se pa
               bojim, da pa postaja morda v nekaterih segmentih politično vprašanje, ali ljubljanska
               univerza sledi nacionalnim potrebam; to pa je politično vprašanje. Kajti zagotovo
               univerza kot celota se financira iz javnih sredstev in mislim, da imajo
               davkoplačevalci pravico vplivati na kapacitete te univerze, na smotrno porabo teh
               sredstev in podobno. Tako strahotno avtonomna pa zopet ni in mora biti vpeta v
               nacionalne programe, in je, in mislim, da je tudi to politično vprašanje, ki lahko
               rezultira v neko sugestijo, v neko pobudo ali kaj podobnega.</p>
               <p>Tako da se bojim, da v tistih primerih, kjer morda so vprašanja bolj težka,
               delikatna, se želimo izogniti pa reči, to ni naše vprašanje, to je stvar stroke.
               Zagotovo pa bo naš odbor spremljal delo nadaljnjega ustanavljanja in zagotovo se ne
               bo spuščal v samo strokovno dogajanje in pa ustanavljanje fakultete. Ni bilo, jaz
               nisem zaslutil pri nobenem poslancu kakršnegakoli načrtnega negativnega vmešavanja v
               sam postopek ustanavljanja univerze; bile so samo pobude, bojazni, da bi se to
               zavleklo na nek nedoločen čas. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp69">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod Petan.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp70">

               <speaker>RUDOLF PETAN:</speaker>

               <p>Hvala za besedo, gospod predsednik. Torej, najprej moram povedati, da se strinjam z
               gospodom Školčem, ko je dejal, da nima smisla prilivati olja na ogenj. Tu se bom tudi
               skušal sam še posebej tega držati, čeravno tudi v prejšnji razpravi tega nisem
               počenjal.</p>
               <p>Namreč, repliciram predstavniku ministrstva. Jaz se sicer res strinjam s tem, ker to
               drži, da vpis, ali bom temu rekel, izraziti željo, kam se želiš vpisati, ker imaš več
               možnosti tudi vpisa, ja, v redu, prijave, da to drži. Vendar se tu pojavlja drugo
               vprašanje. Če se za študij medicine želi prijaviti 500 študentov, na medicinski pa
               jih eventualno lahko ali bodo želeli, kakorkoli že, sprejeti v prvi letnik 150 ali
               največ 200, kaj pa z ostalimi 300 ali pa 350? Zato, recimo, pobuda ali pa
               razmišljanje dr. Cukjatija, ko je rekel, da bi eventualno lahko s tistimi ostalimi
               naredili vzporedni letnik ali oddelek v Mariboru,  bi zadeva šla, če se pogovarjamo na tej ravni. To se
               pravi, to stoji, zato ker bomo odklonili toliko ljudi. To je ena zadeva.</p>
               <p>Drugo. Mislim, da primerjava s Primorsko ni primerljiva in ni resna. Če se dol ne
               morejo zmeniti, kje bodo imeli sedež univerze, ali v enem ali v drugem mestu, to mi
               nismo krivi in politika to ni kriva, to so pa že lokalni faktorji. Mislim, da v tem
               primeru je popolnoma drugače. Univerza v Mariboru je...</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp71">

               <speaker>PREDSEDNIK RUDOLF MOGE:</speaker>

               <p>Kolega, jaz bi vas poprosil, če bi lahko ustanavljanje univerze, glede te točke
               dnevnega reda.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp72">

               <speaker>RUDOLF PETAN:</speaker>

               <p>Tu smo to slišali. Jaz bom skušal v tem kratkem času, ki je predviden za repliko,
               odgovoriti vsem, da se ne bom dvakrat javljal pa tratil časa.</p>
               <p>V Mariboru je popolnoma jasno, ker so pripravili predlog. Tu ne bo prepira, ali bi
               to bilo tu ali tam. To je še eno.</p>
               <p>In tretjem, moram priznati, da je ministrica ravnala zelo korektno, ko je naštela
               pet faktorjev, verjetno je še kakšen, ampak pet jih je naštela, med ostalimi tudi
               stroko in pa politiko. Glede na to, da smo naenkrat soočeni s takšnim pomanjkanjem
               zdravnikov, moramo povedati, da stroka ni povedala tistega svojega, žal, to nam mora
               biti jasno. Sedaj, če se stroka gre pogovarjati v sosednjo državo za uvoz zdravnikov,
               je to zamuda, bom rekel. In verjetno morajo pa potem ostali štirje faktorji, ki so,
               med temi štirimi je tudi politika, pač mogoče narediti malo več, zato ker je tam bila
               določena zamuda.</p>
               <p>In v tem kontekstu menim, da tudi politika mora svoje reči in parlament je do neke
               mere politika. In mislim, da ima parlament vso pravico, da svoje pove. Seveda se pa
               strinjam s tem, da to mora biti res argumentirano, da to ni prilivanje olja na ogenj,
               ker mislim, da je ta izraz kar dober, ampak strokovno. In mislim, da je ta odbor
               ravno tisti, ki ima še kako kaj povedati, ker ne gre za neko obrobno zadevo, ampak
               gre za še kako eminentno zadevo, ki se nas bo tikala šele čez, ne vem, toliko let ali
               pa jo bomo, nam bo to viselo nad glavo kot velik problem. Reševanje, to, da se gremo
               pogovarjati v drugo državo za uvoz zdravnikov, ni rešitev. Seveda, ne kritiziram
               tega, mislim pa, da ni korektno. Tu pa se nam očita, da pa mi nimamo pravice - imamo
               pravico. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp73">

               <speaker>PREDSEDNIK RUDOLF MOGE:</speaker>

               <p>Hvala. Gospod Pukšič.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp74">

               <speaker>FRANC PUKŠIČ:</speaker>

               <p>Hvala lepa. Gospod predsednik, glede na to, da pravzaprav ni ideja o medicinski
               fakulteti v Mariboru zrasla včeraj ali danes, ampak da se na to zelo resno mariborska
               univerza že dalj časa pripravlja in so zadeve, torej to, kar imamo pred sabo, torej
               razbrati, da so zelo dobro in strokovno pripravili vse predpriprave, ki so potrebne
               za ustanovitev mariborske univerze, fakultete, medicinske fakultete na mariborski
               univerzi, in da je nekako torej iz vseh teh priprav sledilo, da bi naj bila ta
               medicinska fakulteta v naslednjem šolskem letu 2002-2003, da imajo pregled
               predvidenih nosilcev predmetov, ne samo za prvi letnik, ampak za celotno medicinsko
               fakulteto, za vseh pet let študija, se mi pravzaprav zdi, da je edino tisto, kar je
               še ostalo, da bi lahko dali nekako zeleno luč, je še pač odločitev  na svetu za visoko šolstvo. Napovedovanje
               naprej, tako kot je bilo danes na tem odboru rečeno, da se za visoko šolstvo verjetno
               še ne bo o tem odločal, je povzročilo kar nekaj začudenja, če se tako izrazim. Po
               drugi strani pa je naloga politike, da o teh zadevah in na tem odboru o tem
               razpravljamo, sploh če je toliko govora o tem, da toliko zdravnikov manjka, da jih je
               potrebno pripeljati od nekod. Namreč, glejte, s finančnega vidika to seveda pomeni
               ogromno finančni zalogaj, torej pridobiti druge zdravnike. Po drugi strani slišim,
               kar pa ne vem, podatek, ki sem ga slišal danes po radiu, da menda 200 mladih
               zdravnikov v Ljubljani nima in ne dobijo zaposlitve. Jaz sem danes pričakoval, tako
               kot je rekel že na začetku dr. Gaber, pa potem tudi predsednik, ti, da bo dr. Marušič
               nekaj povedal v zvezi s temi strokovnimi analizami te skupine, ki so jih pripravljali
               za naslednjih 20 let. Tako, da tu smo vendarle pričakovali kakšen podatek. Vsekakor
               pa iz vsega tega sledi, da če bi bila volja in to voljo pa jaz mislim, da na strani
               politike vendarle lahko in moramo pokazati, da se v šolskem letu 2002/2003 to
               omogoči. Razlogov je seveda več, kot smo jih že slišali. Drugo pa je tudi dejstvo, da
               pač prvi letnik je, kjer je ogromno splošnih predmetov. Tam predavajo profesorji s
               fizike, kemije in tako dalje, matematika in tako dalje. Skratka, ogromno je teh
               splošnih predmetov, saj tudi vse ostale fakultete, na katere smo hodili, so prvi
               letniki zelo splošni, ne samo pri medicini. Tako, da jaz mislim, da je vendarle
               potrebno narediti še nekaj truda in še nekaj korakov, da bi do tega vpisa prišlo. Ne
               bom ponavljal tisto, kar so že fantje pred mano in poslanke in poslanci rekli.
               Enostavno, splača se še tukaj narediti. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp75">

               <speaker>PREDSEDNIK RUDOLF MOGE:</speaker>

               <p>Hvala lepa. Gospa Ana Marija Tisovic.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp76">

               <speaker>ANA MARIJA TISOVIC:</speaker>

               <p>Hvala lepa za besedo. Vsem prav prisrčen pozdrav! Zelo sem vesela, da je prišlo do
               tega informativnega sestanka, da bomo videli, kaj se je že naredilo in kaj se dela na
               tem. Že takrat, ko je minister za zdravje prišel in se predstavil s svojim programom,
               so nekateri opozarjali, da je treba narediti na tem področju nekaj, ker je vsaj na
               Štajerskem področju, kar je čez Trojane tja proti vzhodu, mi opažamo vedno več ljudi
               v zdravstvu zaposlenih iz južnih krajev. Naši študentje s tega področja grejo v
               Gradec študirat ali v Zagreb. Tu je bilo treba nekaj ugotoviti. Vesela sem, da  je možnost tudi narediti
               fakulteto v Mariboru, vendar sem za to, da se res premisli, kar vidim, da so že
               ogromno naredili na tem področju, sem tudi tega zelo vesela. Ne bi rada, da bi se
               naredilo nekaj, kar se je že naredilo v preteklosti, namreč 1960. leta so tam
               ustanovili en oddelek - stomatološki, ki pa verjetno ni bil dobro pripravljen ker je
               bil pod političnim pritiskom narejen. Zato mislim, da je tu zdaj boljša priprava, saj
               so se že v Mariboru nekaj časa, kolikor jaz vem pripravljali, delali, imajo tudi za
               dodiplomski in podiplomski študij iz Ljubljanske univerze svoje vaje in seminarje.
               Tako, da upam, da bo pravočasno le ustanovljena medicinska fakulteta v Mariboru. Da
               se je to premaknilo, me najbolj veseli. Upam pa, da bo to urejeno tako, da bomo vsi
               zadovoljni. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp77">

               <speaker>PREDSEDNIK RUDOLF MOGE:</speaker>

               <p>Hvala lepa, kolegica. Kolegica Majda Potrata.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp78">

               <speaker>MAG. MAJDA POTRATA:</speaker>

               <p>Hvala za besedo. Skušala bom ostati v okviru napovedane točke dnevnega reda, ki
               govori o tem, da se danes formiramo o postopkih za ustanovitev medicinske fakultete.
               Kajti umišljam si, da informacija, ki nam jo je posredovalo ministrstvo za kulturo,
               šolstvo in znanost dokazuje hitrost, s katero je to ministrstvo reagiralo na prvo
               uradno pobudo za ustanovitev ministrstva, da pa bomo vse tisto, kar je v zvezi s tem
               potrebno vsebinskega in še česa drugega, lahko opravili v okviru razprave, ki je
               napovedana in ki zavezuje ta odbor s posebnim sklepom.</p>
               <p>Tudi sem se hotela sama, karseda informirati, zato sem prebrala vlogo za pridobitev
               mnenja sveta za visoko šolstvo o ustanovitvi, kjer je mogoče prav tako prebrati, da
               je tudi za ustanovitev medicinske fakultete treba izpolniti vse tiste pogoje, kot za
               ustanovitev katerega koli drugega visoko šolske ustanove ali fakultete. Zato bi v
               zvezi s tem v tem trenutku želela vprašati samo nekaj. Namreč, ko sem poslušala tako
               državnega sekretarja, kakor tudi gospoda prorektorja, pa če to povežem še s tem, kar
               je tu zapisano, bi rada vprašala, ali je tisto, kar je imela komisija za medicino in
               veterino kot pomanjkljivost vloge, prorektor pa je rekel, da so te pomanjkljivosti že
               odpravljene - ali je to treba šteti kot že dopolnjeno vlogo, kajti tu, kjer so
               postopki nakazani, je govora o tem, da komisija obravnava ponovno, vendar ne več kot
               enkrat. To je vprašanje, na katero prosim, če bi mi lahko odgovorili.</p>
               <p>Zdaj pa dovolite, da se ozrem samo še k enemu problemu. Ker ste omenjali, da je
                   stanje v kadrovski
               politiki, ne morem drugače reči, v zdravstvu pač tako, da se je, da se pojavljajo
               različne številke o tem, koliko zdravnikov je potrebnih in ob teh informacijah, da je
               mogoče hitreje reševati problem s pridobivanjem zdravnikov iz tujine. Ne bi želela
               nobenih predsodkov izražati, pa tudi nobene evforije kot je bilo prej rečeno, da naj
               zmerno presojamo. Menim namreč, da so tisti, ki vidijo rešitev v tem, dovolj
               kompetentno razmišljali in da so standardi za priznavanje listin postavljeni, ne bi
               pa želela o strokovnosti zdravnikov od drugod razsojati, enako kot ne sodim o
               strokovnosti naših, ker imam premalo elementov za to.</p>
               <p>Rada pa bi vendarle le opozorila, pa sem prepričana, da tudi tisti, ki v to smer
               iščejo rešitve, vedo, da je za vse tiste, ki prihajajo v stik z zdravnikom bistvenega
               pomena, kako se lahko z zdravnikom pogovorijo. In zame je dodatna težava pri tem,
               jezikovna bariera. In zagotovo je verjetno obtakem načrtovanju, razreševanja
               problemov v načrtu tudi postopek za jezikovno usposabljanje zdravnikov iz tujine.
               Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp79">

               <speaker>PREDSEDNIK RUDOLF MOGE:</speaker>

               <p>Hvala lepa. Še kolega Partljič.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp80">

               <speaker>ANTON (TONE) PARTLJIČ:</speaker>

               <p>Ja, oglašam se tudi zato, da se ne bi morda moj molk razumel napačno. Če smo pri
               vprašanju na nek način v državnem zboru, kjer gre v resnici nekaj dosti več kot za
               to, kar je imenovala gospa ministrica, politična volja in tudi politični pritisk.
               Meni se niti, političen pritisk se mi zdi legitimna stvar. Saj odloča politični
               pritisk o marsikateri stvari v državi.</p>
               <p>Eno bojazen, ki jo je omenil moj kolega Školč, je ta, da lahko bi politični pritisk
               pri ljudeh, ki pa imajo zagotovljeno in svojo avtonomijo ali svoje področje dela,
               prinesel tudi nasprotni učinek. Ni nujno, da ta naš juriš političen ali pa recimo
               juriš nas Štajercev, ki se mu pridružujem, lahko rodi samo pozitivne rezultate.</p>
               <p>Tudi zaradi tega sem se želel oglasiti. Jaz mislim, da je nekaj tem, ki so tu ostala
               odprta, ali je to politično vprašanje ali ne, modro, modro načeti. Recimo avtonomija.
               Kaj si predstavljamo pod avtonomijo univerz? Mi smo vsi tu zagovarjali avtonomijo
               zlasti univerz, ampak tudi gospodarskih subjektov, sodstva in tako dalje, ko smo bili
               še prestrašeni, bodisi od partije, bodisi od prejšnjih sistemov. In ki veste, kako je
               politika ravnala s šolstvom in kako se je vmešavala. Zdaj, ko je to malo za nami, bi
               me bilo strah, če bi kdaj dobili apetite, da zato, ker smo v političnem telesu,
               predstavniki vsega ljudstva, sedimo v tej hiši, da pa to za nas ne bi veljalo. Ne
               govorim samo o tej diskusiji danes, velikokrat vidim, da se nam, da si mi mislimo kot
               da smo pravzaprav tisti odločujoči, saj nas je vendarle izvolilo ljudstvo.</p>
               <p>Pomeni, se moramo  tudi sami
               pač, kakor je rekel Školč, držati pravil iger, ki smo jih izpostavili. Kljub temu pa
               mislim, da bi diskusija o kakšnih avtonomijah, bila kdaj stvar še politične
               diskusije. Jaz bi si recimo predstavljal, da je na primer sodstvo, tvegam zelo po
               domačeizjavo in ne bi rad za njo odgovarjal, pa jo bom vseeno rekel. Meni se zdi, da
               s temi zamudi, s padcem števila primerov, je recimo sodstvo razumelo svojo avtonomijo
               tako, da nikomur ni več odgovorno. Tudi pri univerzah, kdaj naletimo na kaj takega.
               Tudi na mariborski univerzi so mnoge nepravilnosti, o katerih se piše, tu vidim
               predstavnika Večera, bi lahko šli iskati v Večer, kdaj se je kaj pozitivnega v
               mariborski univerzi sploh napisalo. In ko bi recimo hoteli slišati kaj več, se
               takrat, pa se recimo ustanova zapre v svojo avtonomijo in ne da odgovorov, ki so
               politični odgovori. Da ne govorim, recimo, dogajanja na eni od fakultet, ta
               trenutek.</p>
               <p>Ampak, da takoj razjasnim vse dvome. Da je stvar postala tudi politično in politično
               konjukturna, mi govori tudi podatek, da je mene tudi iz bolnišnice nekdo ali pa kaki
               moj prijatelj iz bolnišnice, zdravnik, ali kakšni drugi so me klicali, Tone ali si ti
               res proti mariborski medicinski fakulteti. To bi pa bilo, ne samo za tebe, samomor,
               ampak to bi pa res vrglo čudno luč in na LDS in ki so se tu nekateri moji kolegi iz
               LDS oglašali, sem prav začutil potrebo, da tudi sam rečem. In kakšni drugi ugledni
               Mariborčani, ki me sicer, so me prvič v življenju poklicali. Naj seveda takoj
               izjavim, brez vsakega ..., tudi ne bom kandidiral več, da je logično, da sem za
               fakulteto in da moram biti za fakulteto, ne glede kaj o tem govori okolica.</p>
               <p>Ker mislim, ker mislim, da je nova fakulteta, nov razvoj v smislu univerze, da bo
               pritegnila nove študente, nove profesorje, novo znanje in to je najbolj, kar v
               Mariboru manjka. To je najbolj, kar v Mariboru manjka. In iz vidika neke perspektive
               tega mesta, ki se razvija v univerzitetno mesto, ima to tudi v svojem imenu. Si ne
               znam predstavljati, morda je potrebno govoriti še o kaki fakulteti, ker je univerza
               brez nekaterih fakultet, jo štejemo včasih, kot da ji manjka kakšen prst na roki.</p>
               <p>Po drugi strani, me pa ravno zadaj tega in od tod je bil najbrž vtis, kot da sem s
               figo v roki, za, s figo v žepu, za. Po drugi strani pa me prav, ker sem Mariborčan,
               čeprav bi me nekateri že radi preselili v Ljubljano, ker sem v Ljubljani v službi.
               Rojen v Mariboru in vse. Me nekatere napake mojega mesta in politične volje v
               Mariboru, učijo, da to ni pravo področje, kjer bomo kazali večjo ali manjšo porcijo
               lokalpatriotizma. Recimo, ni treba dosti premišljevati. Poglejte, imamo aerodrom, ki
               smo ga hoteli zato, ker ima Ljubljana, zdaj smo ga dali mariborski firmi, ker je
               interes Maribora, da ga drugam ne damo, ste lahko prebrali, da je pogodba
               razveljavljena, ker ga ne morejo plačati. Da ne govorim o nogometnem stadionu, ki je
               bil v nekem programu ministra Gabra, da bo v Mariboru nogometno središče. Ker se v
               Mariboru nismo znali nič zmeniti, ga zdaj že gradijo drugod in tako dalje.</p>
               <p>Hočem reči, mi ne smemo delati samo za to, da bi že jutri vpisali in vam pokažemo,
               smo zmagali. Tu imam nekaj strahov. Naj kar povem po pravici.  Meni se zdi, lahko se motim, me boste
               popravili, kolegi in prijatelji z Maribora, da je celo prvo artikulirano idejo in
               prve neke dopise v zvezi s fakulteto v Mariboru povsem legitimno pravzaprav sprožila
               bolnišnica Maribor. Pravzaprav ni uspelo, to morate skupaj z roko v roki z univerzo,
               mora dati univerza pobudo. Na mestnem svetu, kjer sediva tudi gospa Potrata in jaz,
               smo imeli točko dnevnega reda sklepanje o trditvi Filozofske fakultete bolnišnica,
               univerza, mesto Maribor. Prejšnji rektor nas je opozoril, da mestni svet pri tem nima
               zadev. Zato hočem reči, da ti, ki opozarjajo na postopke, da se loči stroka od
               politične volje, po mojem mnenju jih ni treba šteti za nasprotnike. Stvari, ki ste
               jih pa vi naštevali, gospod Cukjati in se z večino strinjam, pa menim, da na neki
               način so res politična vprašanja, ki jih je treba dati na mizo. Izkazalo se je, da je
               okoli uvoza profesorjev, gre sicer tu za zelo specifično zadevo, nenadoma politično
               vprašanje. Strinjam se s Školčem, da je to neke vrste politična dvoličnost, če se
               upiramo, hočemo kadre, mnoge mariborske univerze, poznam prijatelja, Ferka, bil je
               moj sošolec v osnovni šoli, Z Muenchna prihaja predavatna ekonomsko fakulteto, se nam
               zdi popolnoma prav legitimno in se lahko naši profesorji od teh profesorjev morda
               tudi kaj naučijo. Kar štartati na to, saj bomo dobili na začetku ljubljanske
               profesorje - vi prav dobro veste, tudi moja hči je študirala v Ljubljani, da kakšnega
               profesorja pol leta ni videla, pa ga pol leta ni videla in je opravljala pri njem
               izpite, ker je opravljal tudi politične funkcije med tem. ALi pa, da so se drugemu
               profesorju na igralski akademiji, ki je igral na Trstu in ni nikoli mogel priti na
               predavanja, so se vozili v Trst, ker je tam nastopal kot gost in so delali tam
               izpite. Najbrž si takih stvari ne želimo. In ta kriterij, koliko so ti ljubljanski
               profesorji obremenjeni v LJubljani, ali bodo v Mariboru proforma, ali ne proforma,
               jaz mislim, da so to legitimna vprašanja, ki tiste, ki imaje te pomisleke, ni šteti,
               da niso v celoti za fakulteto. Zato mislim, da ni razloga. Kljub temu pa pozdravljam
               in pobudo odbora in pobudo posameznih mariborskih politikov, tudi mojih kolegov
               poslancev, prav tako vseh institucij, da so stvar dali na mizo, dali veter v jadra in
               da smo o stvari sploh na neki način začeli govoriti. Jaz celo mislim, da se je toliko
               občih vprašanj odprlo, da bi bila morda potrebna ena javna razprava, bodisi v
               državnem zboru, kako s temi fakultetami in tudi, kaj ovira mariborsko fakulteto.
               Skratka, absolutno sem že povedal, iz večih razlogov sem za razvoj mariborske
               univerze in mislim, da je odpiranje fakultete razvoj. Kljub temu pa bi me motilo, če
               bi šlo za politični voluntarizem, ker se ne bi prvikrat opekli s političnim
               voluntarizmom. Nazadnje tudi mati nosi otroka 9 mesecev. In je boljše, če ga ne rodi
               s šestimi meseci. Mi lahko rodimo univerzo kot nedonošenčka, ampak predlagam zato, če
               smo za stvar, če imamo mesto radi, tudi antagonizem, ki ga je tu nekdo omenil, Maribor - Ljubljana, sem
               prepričan, da je politično vprašanje, ki ga je morda treba dati kdaj na mizo. Najbrž
               ne gre za karakterno lastnost Mariborčanov, da so frustrirani zato, ker so drugo
               mesto. Najbolj se je skozi zgodovino in tudi danes na tem področju res nekaj dogaja.
               Najbrž je tam dobila že ta frustracija napačno podobo, ki ni več drugim všeč. Ampak
               tudi to mislim, da je vprašanje, ki je v ozadju tega konkretnega vprašanja, ki ga
               zdaj rešujemo.</p>
               <p>Jaz sicer nisem na začetku razumel, potem si, gospod predsednik povedal, ni to tvoja
               pomanjkljivost, je moja. Jaz sem mislil, da bomo kakšne sklepe sprejemali. Jaz
               mislim, da ni razloga, da bi ta odbor vskakokrat odpiral točko brez sklepov. Danes se
               mi zdi smiselno, tudi če je politični pritisk na jutrišnjo sejo, kot rečeno, me je
               tega bolj strah, če bo tam kdo kaj razumel, ker bo neproduktivno. Jaz mislim, da
               sicer ni. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp81">

               <speaker>PREDSEDNIK RUDOLF MOGE:</speaker>

               <p>Hvala lepa. Lepo bi vas prosil, če bi ostali res pri točki dnevnega reda, da ne bi
               zahajali na kakšna področja, ki nimajo s to točko ničesar za opraviti. Kot smo na
               začetku povedali, informacijo imate. Vidim, da je bila potrebna, da smo dobili te, da
               nismo kot poslanci dezinformirani, ko v javnosti nastopamo in bi, preden bi dal
               besedo, dve repliki sta, gospod Barovič in gospod Petan, potem sta se pojavila še
               gospod Germič, pa potem dr. Tuš, bi vas potem tudi, gospod državni sekretar,
               poprosil, če lahko v odgovoru na ta vprašanja, ki so bila zastavljena, tudi na
               začetku povedali, da ne bi odpirali debat. Mi se bomo o tej točki tako ali tako
               pogovarjali, ko dobimo na mizo gradivo. In takrat bomo tudi sklepe sprejemali. In v
               tem smislu, informacija je bila, kolikor razumem, koristna, bomo takrat odprli vse te
               dileme, ki jih odpiramo sedaj. Tako, da bi vas poprosil, če ste toliko prijazni, da
               bi se res omejili samo na to informacijo. Gospod Barovič, izvolite.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp82">

               <speaker>BOGDAN BAROVIČ:</speaker>

               <p>Hvala lepa, gospod predsednik. Zahvaljujem se spoštovanemu kolegu Tonetu Partljiču,
               da je v svojem izvajanju omenil preteklost, poseganje politike v šolstvo, kar je sam
               verjetno izkusil veliko bolj, kot jaz. <stage>(Glas iz ozadja.)</stage> Nič hudega. Ob tem sem takoj
               pomislil tudi glede izvajanja nekaterih kolegov malo prej bog ne daj, da bi kdo
               mislil, da sem sam tovrstni politik in da s pristojnostmi, ki jih imam v imenu
               politike posegam na silo kamorkoli. Pa vendarle, spoštovani gospodje! Iz te
               informacije je nastalo vprašanje, ali je to politično vprašanje, ali ne. Tisti
               trenutek, ko smo dobili to informacijo na dnevni red tega odbora, je postalo, hočete
               ali ne, to politično vprašanje, ker ta odbor je sestavni del zakonodajnega telesa.
               Tisti trenutek, ko je univerza predlagala v nacionalni program, ko je dala pobudo in
               ko smo to obravnavali na pristojnem delovnem telesu, je postalo to politično
               vprašanje. Žalostno je, da to je politično vprašanje, ker politično vprašanje
               rešujemo ponavadi takrat, ko se pojavijo, vsaj jaz ocenjujem tako, kritična stanja.
               In še eno. Nenazadnje spet vlečemo, pa verjamete, ali ne, ali se boste strinjali ali
               ne, vlado vlečemo spet ven. 
               Kje so opozorila ministrstva za zdravje, kje so njihovi ukrepi, če je dejansko stanje
               števila zdravnikov v državi Republiki Sloveniji takšno, kakršno je. Jaz, kolikor vem,
               ima spoštovani gospod minister za zdravje ta trenutek veliko dela z gospodom Koširjem
               in zakonom o alkoholu ali čemerkoli že, ne bom posegal v to. Kje pa je kakršnakoli
               informacija, pobuda, ocena stanja vlade in pristojnega ministrstva, da je dejansko
               stanje kritično, in naj sama vlada potem rešuje ta problem, da ga ne bomo mi reševali
               in da ne bom mi dobivali očitkov, da politično posegamo v problem pomanjkanja
               zdravnikov in nadaljnje ustanavljanje univerze tu in tam.</p>
               <p>Torej, vprašanje je politično ta trenutek, ko se je tu pojavilo, gre pa ta kritika
               javno in glasno tudi vladi in pristojnemu ministrstvu. Naj se potem samo ukvarja in
               naj reši ta problem, če je tako očiten in evidenten. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp83">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod Petan.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp84">

               <speaker>RUDOLF PETAN:</speaker>

               <p>Hvala za besedo. Torej, v začetku bi želel povedati, te replike, da jaz ne podpiram
               ustanovitve medicinske fakultete v Mariboru zato, ker bi bila to ena fakulteta več na
               tej univerzi. Tu zraven me ni. Pač pa podpiram ustanovitev te fakultete v Mariboru v
               smislu reševanja problema pomanjkanja zdravnikov, v tem pa ja. Tako da takoj
               razčistimo s temi dilemami, da bi bilo dobro, če bi Maribor pa univerza imela eno
               fakulteto več. Tu je ni treba. Ampak potrebe kažejo, da je nuja, in edino možno in
               edini pogoj za ustanovitev nove fakultete za izobraževanje zdravnikov je v Mariboru v
               tem trenutku, tako pač je, tu se ne moremo sprenevedati.</p>
               <p>Naslednje pa, kar bi želel povedati okrog profesorjev. Samo en segment bom vzel, to
               o resnosti in neresnosti prihajanja gostujočih profesorjev, bi rekel samo to. Res je,
               da bo verjetno tudi potrebno sodelovanje z ljubljansko fakulteto, vendar me je k temu
               spodbudila izjava, ki jo je dal minister za zdravje v enem od slovenskih medijev,
               vsaj jaz sem ga zasledil pri enem in to hranim, lahko pokažem kadarkoli, namreč
               izjava, da bi zdravnike, ki prihajajo iz drugih držav, predvsem iz bivših republik
               nekdanje skupne države, da bi za njih organizirali neko dodatno izobraževanje. Ali to
               pane bi pomenilo dodatne obremenitve teh profesorjev na ljubljanski medicinski
               fakulteti? Dajmo se vprašati, kaj je s tem tu mišljeno. To se pravi, nekoga, ki ima
               neko diplomo, pa tudi če je pri nas nostrificirana, bi jih pa še nekako dodatno
               izobraževali. Ja, poslušajte, lepo vas prosim, kako bi pa to izgledalo, da bi nekoga,
               ki ima diplomo, še za ta poklic v drugi državi še dodatno izobraževali? In to isto
               ministrstvo, ki je zadolženo za to, da skrbi tudi za kader.</p>
               <p>Po drugi strani je pa naenkrat, ne trdim, da je odpor, tega ne morem reči, zato mi
               ne tega očitati, da bi mogoče malo po hitrejšem postopku ustanovili fakulteto, ki bi
               dajala domače kadre. To sedaj ne gre skupaj. Jaz vam lahko pokažem tisto izjavo, ker
               hranim intervju z našim ministrom. In ne glede na to, da nisva iste politične opcije,
               ga jemljem zelo resno, ker to je navsezadnje minister, ki zastopa našo državo,
               se pravi, je tudi moj. In takšna izjava ima določeno težo. In tudi to moramo
               upoštevati pri tej razpravi. Hvala.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp85">

               <speaker>PREDSEDNIK RUDOLF MOGE:</speaker>

               <p>Hvala lepa. Zdaj pa gospod Germič.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp86">

               <speaker>LJUBO GERMIČ:</speaker>

               <p>Hvala lepa, predsednik, za besedo. Jaz bi se oglasil k razpravi predvsem na podlagi
               razprave, ki  jo je imel
               kolega Tone Partljič.</p>
               <p>Zakaj pa je mogoče potrebno to narediti, iz preprostega razloga, ker velikokrat v
               preteklem obdobju je bila razprava zelo aktualna in je bila vezana predvsem na odnos
               Ljubljane in Maribora. Na tej točki bi želel izključno povedati, da ne bi
               želel razprave pri ustanavljanju medicinske fakultete v Mariboru, voditi diskusije na
               takšnem nivoju. Kajti mene, bi rekel, v tem trenutku kot politika, seveda jutri pa
               mogoče kot tistega, ki bom rabil zdravstveno storitev, zanima predvsem to, da bomo v
               Sloveniji imeli takšne zdravnike, da bomo vsi, ki bomo te usluge potrebovali, imeli
               popolno zaupanje v te institucije.</p>
               <p>Razprava ob informaciji in tudi točka tega dnevnega reda se mi zdi zelo umestno
               umeščena na dnevni red iz preprostega razloga, ker smo o problematiki zdravnikov mi
               že zelo poglobljeno govorili pri analizi dela ministrstva za šolstvo v lanskem letu
               in smo nadaljevali skozi nacionalni program in potem tudi v okviru nacionalnega
               programa zelo poglobljeno diskutirali o tem, na kakšen način to zapisati, ali
               zapisati v nacionalni program visokega šolstva ustanavljanje fakultet. Takrat sem bil
               jasno na stališču, da politika ni tista, ki ustanavlja fakultete, ampak moramo imeti
               takrat, ko imamo vse strokovne odgovore predložene, da bomo lahko odločali o tem, kaj
               nam zakon o visokem šolstvu seveda nalaga, torej strokovne podlage za politično
               odločitev.</p>
               <p>Zdi se mi, da je veliko vprašanj odprtih na tem področju in se mi zdi pobuda
               mariborske univerze za ustanovitev te fakultete seveda pobuda, ki rešuje odprta
               vprašanja. Odprta vprašanja, za katera moramo imeti strokovne odgovore, za katera pa
               si sam ne upam vzeti sodbe v svoje roke v tem trenutku. In seveda pričakujem, da bomo
               na podlagi te informacije, za katero ugotavljamo, in tudi glede na sklep, ki ga je
               državni zbor sprejel, torej da se naloži vladi in njenim strokovnim organom, da čim
               prej proučijo upravičenost medicinske fakultete v Mariboru, da to tudi postori. In
               današnjo informacijo razumem tudi v tem smislu, da ministrstvo in vsi tisti vladni
               organi postorijo v časovnih terminih to, kar morajo postoriti. Torej postoriti in
               seveda za nas pripraviti tiste podlage, da bomo to diskusijo lahko kvalitetno
               opravili, ki jo bomo pa morali opraviti.</p>
               <p>Ustanovitev nove fakultete v Mariboru za medicino, bom pa takole rekel, čisto iz
               načelnih razlogov se mi zdi dobra pobuda. Dobra pobuda iz preprostega razloga, ker se
               mi zdi, da bi v okviru programa, ki ga nekoliko poznam, seveda lahko ponudili, bi
               rekel, tudi to, kar bi medicinskemu študiju v slovenskem prostoru bilo zelo dobro
               ponuditi, to pa je prenovo tega programa s sodobnimi vsebinami in tudi v okviru ocene
               strokovnega sveta za visoko šolstvo pričakujem odgovore na ta vprašanja.</p>
               <p>Zato se mi zdi umestitev te točke kot informacija zelo korektno, zato da spremljamo
               časovno, kaj se tu dogaja, in seveda pričakujem, da bomo v rokih, ki smo jih v
               državnem zboru tudi sprejeli, dobili tiste odgovore za to, da bomo lahko kvalitetno
               odločili. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp87">

               <speaker>PREDSEDNIK RUDOLF MOGE:</speaker>

               <p>Hvala lepa, kolega Germič. Dr. Čuš, prorektor.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp88">

               <speaker>GOSPOD DR. ČUŠ:</speaker>

               <p>Hvala lepa. Jaz bi se seveda zahvalil za to razpravo, za to povabilo.  Mi smo nekako ta stališča, ki so
               bila predstavljena zdaj že ves čas spremljali in tudi izključevali in nekako bili
               pripravljeni na različne poglede.</p>
               <p>Vendar, če grem po vrsti, program je res bil izdelan na osnovi argumentov, ki so
               znani, ki so bili danes tu večkrat izpostavljeni. Maribor je pač lokacija, kjer zdaj
               izpolnjuje te pogoje, kot drugo mesto. Zdaj bi jaz Štajersko in Maribor izključil,
               lahko to besedo črtamo, ampak recimo lokacija,ki omogoča študij medicine v Sloveniji,
               za potrebe zdravstva in pacientov v Sloveniji.</p>
               <p>Drugo, tako kot kolega Gaber pravi, pa kolega Pejovnik. Res, postopke dobro poznamo,
               postopkov se moramo držati. Res bi bilo napačno, če bi bilo karkoli v sami procesiji
               napačnega sprejemanja, bi si najbrž vsi mi pozneje očitali, da smo naredili kako
               napako. To spoštujemo, bomo spoštovali in poskušali popolnoma natančno upoštevati v
               skladu s predpisi in zakoni.</p>
               <p>Kar je bilo danes največkrat izpostavljeno, ta strokovna in znanstvena anatomija.
               Zelo, zelo se tega zavedamo, zato so se strokovnjaki s področja medicine se z vsebino
               ukvarjali. Ne vodstvo univerze, ne posamezniki, profesorji, ampak posebni team
               ekspertov, ki res pozna področje medicine, ki je nekako to transparenco iskal s
               primerljivostjo z drugimi univerzami, bližnjimi univerzami in seveda prišel do zelo
               atraktivnega programa, ki je s strani ocenjevalcev zelo zelo dobro ocenjen. Tako, da
               bomo še naprej spoštovali to strokovno avtonomijo, tudi mi na univerzi in tudi senat
               univerze se ne bo vtikal v strokovna vprašanja medicine in same izvedbe programa. Ta
               tretji del pa je seveda več, tu pa ni univerza ni več državna univerza avtonomna,
               kadar je financirana z državnega proračuna. Jaz mislim, da danes tukaj sedimo, ker
               tisti, ki potrjujete sredstva za financiranje univerz, pa seveda zahtevate poročilo,
               kaj pa mi s tem denarjem delamo in kaj bomo s tem denarjem delali. Zato smo vam
               hoteli javno predstaviti, v kaj se bo ta denar vlagal, kako ga bomo seveda namenjali
               tudi v samo distribucijo, to se pravi poraba na eni strani za profesorje, za študente
               in seveda dolgoročno, za zelo dobrega diplomanta. Želimo, da bi imel ta diplomant
               dobro ceno na trgu delovne sile, da tako rečem, da bo iskal, da bo dobil dobro ime in
               dober imidž. Zato bi radi na začetku res z najboljšo kvaliteto, s primerljivostjo in
               seveda, z evalvolacijo prišli do tiste kvalitete, ki bo zagotavljala dolgoročno, da
               ne bo tako, kot je bilo rečeno, muha enodnevnica, ali pa kratkoročni projekt, ki bo
               zopet propadel. Zato se tisti, ki smo vključeni v ta projekt vseh teh vprašanj
               zavedamo, delamo zelo resno. Jaz sem si vse te vaše zadeve pribeležil. Prinesel jih
               bom na naše sestavljalce. Skupaj bomo s svetom za visoko šolstvo še najbrž sodelovali
               v najkrajšem obdobju in še naprej. Državni sekretar se je tudi osebno tukaj
               angažiral. Moram povedati, da nam je dal kar precej sugestij, kako nekatere stvari
               izpeljati operativno. Lahko vam zagotovimo, da bomo v skladu z mnenjem sveta za
               visoko šolstvo in seveda ministrstva, pa potem tudi parlamenta,  naprej peljali ta projekt z vso resnostjo in
               odgovornostjo. Hvala lepa.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp89">

               <speaker>PREDSEDNIK RUDOLF MOGE:</speaker>

               <p>Hvala. Gospod Marušič.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp90">

               <speaker>GOSPOD MARUŠIČ:</speaker>

               <p>Čisto na kratko se bom oglasil. Namenoma nisem repliciral na vse izjave, ki so bile
               tu rečene. Namreč, striktno sem se držal, tako kot ste na začetku povedali, da bo to
               samo informacija o postopkih za ustanovitev medicinske fakultete. V tem gradivu ni
               analiz, ker te še niso končane, delovne skupine na tem delajo in jih bomo predložili.
               Takrat pa pričakujem argumentirano razpravo o gradivu, ne pa o nekih izjavah, ki ste
               jih zasledili tako ali drugače v medijih. In zato ponovno na te izjave, ki so bile
               danes izjavljene, tu repliciral ne bom in sem v bistvu se nekako povabil na to sejo,
               zato da bom spremljal mnenje odbora in v tem smislu tudi nadaljeval, kot sva z dr.
               Pejovnikom začela.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp91">

               <speaker>PREDSEDNIK RUDOLF MOGE:</speaker>

               <p>Hvala lepa. Cenimo vaš trud in prispevek. Gospod državni sekretar.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp92">

               <speaker>DR. STANE PEJOVNIK:</speaker>

               <p>Hvala lepa, gospod predsednik. Jaz bom dal zelo kratek odgovor. Ta informacija, ki
               sta jo prejela, je bila po dogovoru s predsednikom narejena zgolj zaradi tega, da bi
               se spoštovane poslanke in poslanci lahko prepričali, ali se procedure držijo in ali
               so roki upoštevani To je edini namen te informacije. Jaz mislim, da ste se iz gradiva
               prepričali, da je to izpeljano.</p>
               <p>Kar se pa tiče same seje sveta za visoko šolstvo, gospa Potrata, moram pa povedati.
               Svet za visoko šolstvo je vladni organ. Je organ Vlade Republike Slovenije, ki ga
               servisira v strokovnem delu ministrstvo za šolstvo, znanost in šport. In jaz ne
               morem, ne smem in želim prejudicirati, kakšno stališče bo jutri komisija posredovala
               svetu in kakšno stališče bo zavzel svet. V tem delu je svet popolnoma avtonomno telo
               in nimam najmanjše pravice, da bi se kakorkoli vtikal v njegovo delo. Naša edina
               naloga je, da ga strokovno podpiramo, da mu omogočamo normalno delo. Za vse strokovne
               odločitve je odgovoren svet, ki poroča vladi. In vlada poroča naprej.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp93">

               <speaker>PREDSEDNIK RUDOLF MOGE:</speaker>

               <p>Gospod državni sekretar, ali je ta rok, ki smo ga postavili sporazumno na zadnji
               seji odbora, da bomo o tej problematiki razpravljali v roku štirih mesecev
               uresničljiv?</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp94">

               <speaker>DR. STANE PEJOVNIK:</speaker>

               <p>Ta je nedvomno uresničljiv. Jaz si celo upam trditi, po dogovoru s kolegom
               Marušičem, da ga bomo skrajšali, kolikor se bo le dalo. Vendar pa je iz današnje
               razprave seveda razvidno, da moramo priti z gradivom, za katerim bomo lahko dokončno
               in 100% stali, kar pomeni, da si tudi mi pri pripravi tega gradiva, nesmemo dovoliti
               nikakršne napake. Tako bomo tudi postopali. Zadnji rok je tako, ko je bil določen na
               seji. Upam si trditi, kolega Marušič, da bo to prej.</p>
            </sp>
            <sp xml:id="SDT3-OZKŠMZIŠ-Redna-012-2002-03-14.sp95">

               <speaker>PREDSEDNIK RUDOLF MOGE:</speaker>

               <p>Hvala lepa. Ker ne želi nihče več razpravljati, spoštovane kolegice in kolegi, se
               vam prisrčno zahvaljujem za obisk na tej seji in vam želim prijeten dan.</p>
               <stage type="time">(Seja je bila končana 14. marca 2002 ob 10.54 uri.)</stage>
            </sp>
         </div>
      </body>
   </text>
</TEI>
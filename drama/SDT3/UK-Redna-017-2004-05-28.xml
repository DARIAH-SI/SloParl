<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-UK-Redna-017-2004-05-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">5511DF7982C44622C1256E7F00414141</idno>
               <idno type="custom" subtype="day">2338DEF2223125AAC1256EA80037EE76</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=2338DEF2223125AAC1256EA80037EE76</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-UK-Redna-017-2004-05-28.UK" n="017">
               <name>Redna</name>
               <date when="2004-05-28"/>
            </setting>
         </settingDesc>
         <particDesc>
            <listOrg>
               <org xml:id="SDT3-UK-Redna-017-2004-05-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-UK-Redna-017-2004-05-28.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">USTAVNA KOMISIJA DRŽAVNEGA ZBORA REPUBLIKE SLOVENIJE</stage>
            <stage type="session">nadaljevanje 17. seje</stage>
            <stage type="date">(28. maj 2004)</stage>
            <stage type="chairman">Sejo je vodil Borut Pahor, predsednik ustavne komisije.</stage>
            <stage type="time">Seja se je pričela ob 9.04 uri.</stage>


            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Spoštovana ustavna komisija! Najprej naj pri nadaljevanju 17. seje opravičim kolega
               doktor Brejca in kolega Battellija. Imam nekaj pooblastil. Magister Drobnič bo
               nadomeščal kolega Peterleta. Kolegica Mrzelova bi nadomeščala kolega Kontiča. Kolega
               Petan bo nadomeščal bo nadomeščal kolega Petan bo nadomeščal kolega Brejca. Ta tri
               pooblastila imam. To bomo upoštevali pri razpravi in odločanju.</p>
               <p>Še pred začetkom bi vas rad seznanil z dopisom, ki sem vam ga poslal, v katerem vas
               seznanjam, da v ustavni komisiji poslanska skupina Stranke mladih Slovenije ne bo
               imela svojega člana, tako da nas je v komisiji s podpredsednikom skupaj 23. Z
               zmanjšanjem števila v komisiji se kvorum za dvotretjinsko večino ne spreminja in
               ostaja še naprej 16.</p>
               <p>Smo pri <title>prekinjeni točki dnevnega reda.</title> Imamo tri stvari, o katerih moramo
               sprejeti neke odločitve take ali drugačne. Gre za vprašanje področja zakonodajnega
               referenduma, lokalne samouprave in sodstva. Dne 26.05. ste prejeli gradivo strokovne
               skupine in predlagam, da gremo po vrsti. Imam še dve pooblastili. Kolega Gasparini
               bonadomeščal kolegico Irmo Pavlinič Krebs, kolega Roman Jakič kolega Jožefa Školča,
               pa bomo upoštevali pri razpravi in odločanju.</p>
               <p>Predlagam, da pridemo k prvemu predlogu, to je k predlogu za spremembo 90. člena
               ustave. Gre za področje zakonodajnega referenduma. Z dopisom dne 26.05. ste prejeli
               stališči državnega zbora o osnutku ustavnega zakona za to spremembo ustave poročilo
               strokovne skupine in tudi ločeno mnenje magistra Krivica. In bi morda prosil
               koordinatorja strokovne skupine, da nas obvestijo o njihovih zaključkih, potem, ko
               smo jih zadnjič pozvali, da se sestanejo. Prosim.</p>
            </sp>
            <sp who="SDT3:CerarMiran">

               <speaker>DR. MIRO CERAR:</speaker>

               <p>Hvala. Bom kratek. Tudi mnenje ste prejeli pisno. Strokovna skupina je na svoji
               zadnji seji obravnavala iz stališča državnega zbora glede ureditve zakonodajnega
               referenduma in je ugotovila pravzaprav, da so te rešitve, ki jih ponujajo stališča v
               primerjalno pravnem pogledu. S pravi, predvsem v povezavi z drugimi nacionalnimi
               ureditvami zakonodajnega referenduma izrazito specifične v svojih praktičnih
               posledicah v veliki meri nepredvidljive. Gre namreč za povsem nov pristop k urejanju
               zakonodajnega referenduma, ki pač terja temeljito in vsestransko strokovno preučitev.
               In zato potrebuje strokovna skupina bistveno daljši čas in predlaga ustavni komisiji,
               da z razpravo in odločanjem o tej materiji počaka toliko časa, dokler nam ne bo
               uspelo v strokovni skupini res temeljito proučiti teh predlaganih rešitev in njihovih
               možnih pač pravnih političnih in drugih učinkov oziroma posledic.</p>
               <p>Pri tem naj omenim še ločeno mnenje magistra Krivica, ki gre v isto smer, samo je
               nekoliko bolj določno. On se zavzema za to, da ne bi sploh več v tem mandatu
               državnega zbora te zadeve obravnavali, ker meni, da je čas za tako resno materijo
                   prekratek in predlaga, da
               se odločanje o tej zadevi in tudi priprava predlogov ustavnega zakona predloži na čas
               naslednjega mandata državnega zbora. To je naše stališče. Hvala lepa.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Hvala. Kolega Anderlič.</p>
            </sp>
            <sp who="SDT3:AnderličAnton">

               <speaker>ANTON ANDERLIČ:</speaker>

               <p>Seveda je bilo že nekaj časa mogoče predvidevati, da ne bomo prišli do konca s to
               spremembo in z neko rešitvijo, ki bi odpravila nekatere težave ali kakorkoli že se
               temu reče. V tem pregretem mandatnem obdobju, ko je bilo kar lepo število
               referendumov predlaganih, nekaj tudi razpisanih in izvedenih. In seveda je bilo v tej
               luči tudi pričakovati, da se tudi stroka ne bo poenotila in v nekem času pripravila
               te opredelitve. Glede na mojo realnost, na eni strani, da vendarle mislim, da je tako
               pač najbolje ravnati kot je predlagano, pa na drugi strani, na mojo zvedavost bi pa
               le rad slišal, koliko pa je tisti čas, ki bi bil pravi. Kajti, če od januarja leta
               2001 do junija 2004 ni nek čas, v katerem bi se to dalo proučiti, potem seveda me
               zanima, kdaj pa je pravzaprav tisti čas, ko bi pa lahko mi dobili na mizo to
               strokovno mnenje, Predvidevam da bom to izvedel kasneje. Zagotovo je to zgolj, bom
               rekel prijazno vprašanje, nikakršno ugovarjanje temu, ker vem, da se ne da obrniti
               tega predloga na glavo, da bi lahko to zadevo zaključili.Namreč treba je se spomniti,
               da je ta ustavna sprememba bila podana junija 2001 že prej v januarju mesecu je bil
               pa pripravljen zakon o referendumu in ljudski iniciativi, ki naj bi tudi nekatere
               stvari urejal. Tako da, za mojo, za potolažitev moje zvedavosti bi bilo tole le
               dobro.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Preden dam besedo kolegu Potrču naj obvestim ustavno komisijo, da bo kolega Sušnik
               nadomeščal kolega Cukjatija. Prosim kolega Potrč.</p>
            </sp>
            <sp who="SDT3:PotrčMiran">

               <speaker>MIRAN POTRČ:</speaker>

               <p>Hvala lepa. Jaz jasno besedo strokovne skupine moram vzeti na znanje. Mislim pa da bi
               bilo možno in dovoljeno dodati, da je problematika o referendumu znana zelo dolgo
               časa, da je stroka sicer različna, ampak o tem vprašanju oblikovala že mnogo stališč
               in da bi bilo najbrž korektno mogoče dodatno k temu povedati, da pravzaprav gre za
               različne poglede tudi v stroki. In da je bolj to razlog kot pa dejstvo, da ni bilo
               časa doslej stališča oblikovati. To je tudi razumljivo, jaz temu ne bom ugovarjal,
               sploh zaradi tega, ker je v politiki toliko različnih pogledov in se pač stroka je
               razdelila podobno na ta način ali pa v tem času meni, da ne bi bilo smotrno, da
               preseka z nekim svojim stališčem. Jaz bi rekel, tudi želel, da na nek način dobimo
               opredelitev kdaj bi to bilo mogoče neodvisno, neodvisno od tega, ker mi smo nekaj
               gradiva, jaz, po mojem spominu leto in več nazaj dobivali od strokovnjakov in vsa ta
               vprašanja so tam bila vključena. Če bi lahko stroka lahko enkrat povedala, kaj
               približno pa mislite, da bi bile alternative temu reševanju, pa čeprav v petnajstih
               variantah. Jaz pa mislim, bojim se, da kakih novih variant ne bo izumila, ker v
               glavnem za vse vem. Drugo
               vprašanje, gospod predsednik, pa je namenjeno kolegicam in kolegom, pa tudi stroki.
               Namreč, v neki fazi je bilo govora o tem, da bi bilo mogoče soglasje dvotretjinsko
               pod pogojem, da se črta drugi odstavek stališč - namreč, da se več ne govori o tem,
               da o nekaterih zakonih referendum ni mogoč. Osebno sem pripravljen, pod pogojem, da
               je to potem strokovno mogoče oblikovati in da je politično mogoče sprejeti takšna
               stališča in takšne spremembe uveljaviti, ker bi dosegli vsaj eno stvar, ki je vsebina
               prvega odstavka in ki je najbolj pomembna za mene še vedno, to je vprašanje možnih
               zlorab predhodnih zakonodajnih referendumov, s čimer se sklicujemo. Ostalo so pa
               tehnična vprašanja, ki bi bila pa tudi koristna, če bi jih razrešili.</p>
               <p>Mislim, gospod predsednik, da smo v nekem primeru neko obliko predhodnega glasovanja
               že imeli. Če je mogoča tudi v tem primeru, bi predlagal, da to opravimo. Hvala.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Če prav razumem kolega Potrča, predlaga, da preverimo politično voljo v primeru, da
               bi se črtal tisti del, ki mu je nasprotovala v glavnem opozicija - drugi odstavek
               stališč. Dobro, bomo videli, kako je to postopkovno mogoče. Kolega Kremžar ima
               besedo.</p>
            </sp>
            <sp who="SDT3:KremžarLeopold">

               <speaker>LEOPOLD (LEO) KREMŽAR:</speaker>

               <p>Hvala lepa, predsednik. Jaz nerad v tretje že opozarjam na neko malenkost, ampak
               vendar se mi zdi, da je dobro to povedati.</p>
               <p>Resnično bi bil zelo zadovoljen, pa ne da bi oporekal strokovnjakom in strokovni
               skupini njihovo politično mnenje. Ampak vendar gre tu za strokovno skupino in v
               zadnjem stavku me malce zmoti spet ista zgodba: <q>"Strokovna skupina ne bo uspela
               temeljito proučiti predlaganih rešitev in njihovih možnih pravnih, političnih in
               drugih učinkov oziroma posledic."</q> Mi vendar od te strokovne skupine pričakujemo
               zgolj, vsaj jaz, zgolj pravne posledice, ne pa političnih; za presojo politike - pa
               ne dvomim, da marsikdo iz te skupine mogoče lažje in boljše politično presoja, kot
               mnogi od nas, ampak vendar mislim, da to ni naloga te skupine. Pa bi bilo dobro, če
               tega ne bi bilo v tem dokumentu.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>No, ko smo po dolgih dneh priprav na to sejo potem pogledali, kaj bi veljalo na
               koncu pričakovane razprave predlagati ustavni komisiji, smo menili, da bi bilo dobro
               predlagati to, da bi se morda ta diskusija prenesla v naslednji mandat, spričo - tako
               kot je kolega Potrč poudaril - ločenih pravnih in političnih stališč glede ureditve
               tega vprašanja.</p>
               <p>No, kolega Potrč je danes vprašal, ali bi veljalo odpreti diskusijo in preveriti
               stališče, če bi prišlo do črtanja tistega spornega besedila. Ali se želi kdo odzvati
               od tistih, ki so sicer nasprotovali rešitvi, ki je bila predlagana zavoljo tega dela
               besedila? Ali navkljub temu povabilu, da ponovno morda preverimo politično voljo,
               ostanemo pri tem, da gre v naslednji mandat diskusija o referendumu? Kakšno je
               razpoloženje? Želi kdo besedo? Ne? Prosim, dr. Cerar.</p>
            </sp>
            <sp who="SDT3:CerarMiran">

               <speaker>DR. MIRO CERAR:</speaker>

               <p>Hvala lepa. Oglašam se zato, ker sem razumel, da so tu nekatera vprašanja, na katera,
               mislim, da lahko v imenu strokovne skupine odgovorim.</p>
               <p>Namreč, najprej bi opozoril, da to rešitev, kot jo sedaj predlagajo stališča, velik
               del strokovne skupine zavrača že od začetka ustavne razprave. V tem je tudi ta
               problem, ki ste ga sami zaznali, da so znotraj skupine nesoglasja o tem. Sicer
               poudarjam, velika večina se veliko bolj zavzema, recimo, za tisto, kar je predlagala
               vlada, ker je bolj evropsko primerljivo, in je bila proti takemu predlogu, kot ga
               zdaj, recimo, uveljavljajo stališča. To je prvo.</p>
               <p>Drugo je seveda to, da gre res za  zelo specifično ureditev, in tu bom zdaj govoril nekaj
               stavkov naprej v svojem imenu. Kolikor jaz poznam, in sem se s tem kar nekaj
               ukvarjal, je takšno ureditev na nacionalni ravni, podobno, bom rekel, uvedla Švica
               šele lansko leto. Se pravi, nimamo niti ene države v svetu, po mojem vedenju, ki bi
               imela takšen zakonodajni referendum, kot izhaja iz stališč. Ne poznamo praktičnih
               učinkov. Do zdaj je imela Švica to na ravni ustavnega referenduma, kar je nekaj
               drugega, in poleg tega tudi Švica je neka specifična država, z drugačno tradicijo
               morda. Zato so tu strokovnjaki zelo zadržani. In morda še to. Tudi nekateri tisti, ki
               so bili v začetku bolj, da tako rečem, naklonjeni tem stališčem, takšnim predlogom,
               kot bi recimo lahko se zdaj izoblikovali na podlagi teh stališč, so v zadnjem času
               postali bolj previdni - to so tudi izrecno povedali na seji podskupine -, da se
               pravzaprav bojijo na hitro kaj takega sprejeti, da ne bi prišlo do kakšnih
               nepredvidenih posledic.</p>
               <p>In morda še na koncu, preden tisto časovno komponento komentiram. V naši strokovni
               skupini imamo ne samo pravnike, ampak, tako kot ste tudi sami želeli in jih
               imenovali, tudi politologe in sociologe. Zato seveda, ko govorimo o političnih
               posledicah, mi ne presojamo tega s takšnega vidika verjetno, kot boste vi, poslanci,
               ampak verjetno z nekih strokovnih, politoloških in socioloških vidikov. Mi bomo to
               zagotovo, če bomo in ko bomo to naredili, tudi strokovno utemeljili. Seveda je pa
               politična odločitev, jasno, na vaši strani.</p>
               <p>Zdaj ob vsem tem, kar sem povedal, lahko razumete, da je res težko, recimo, v času
               enega ali dveh mesecev pričakovati, da bo stroka zelo enotna, prvič, sploh lahko
               zastopala oziroma oblikovala neko besedilo predloga, s katerim bi se sama strinjala,
               ker, kot rečeno, nasprotuje takim rešitvam. In zato tudi sami - to moram priznati - v
               strokovni skupini nimamo predstave, koliko časa lahko takšno delo traja; lahko traja
               mesec inpol, mesec, lahko traja več mesecev, odvisno pač od tega, kaj se bo v
               sprotnem raziskovanju oziroma diskusiji pojavilo.</p>
               <p>In če dovolite, še zadnja stvar, to bom pa rekel tudi v svojem imenu kot svetovalec.
               Namreč, zastavlja se tudi vprašanje - o tem smo tudi v strokovni skupini govorili -,
               ali pravzaprav, če pogledamo prvi del, prvi odstavek prvega stališča, sploh prihaja
               do bistvene spremembe s tem. Namreč, gospod Anderlič je prej omenil te številne
               referendumske pobude, ki se v Sloveniji zadnja leta pojavljajo. Ta rešitev tukaj na
               nek način sicer ne pozna takšne pobude, pozna pa ljudsko iniciativo. In to je tisto,
               kar nas tudi strokovnjake, bi rekel, v narekovajih rečeno, bega, ker ne moremo
               predvideti učinkov. Nobena država, kot rečeno, nima takšnega, izvzemši Švico,
               referenduma.</p>
               <p>In to so torej razlogi, zakaj tako oklevamo, zakaj o tem še premišljamo in
               potrebujemo še nadaljnji čas. Če boste še kaj vprašali, se bom potem odzval. Hvala
               lepa.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Dobro. Predlagam, da glede na<gap n="..."/> Kolega Janša.</p>
            </sp>
            <sp who="SDT3:JanšaJanez">

               <speaker>IVAN (JANEZ) JANŠA:</speaker>

               <p>No, glede na to, kar je prej rekel gospod Potrč, pa delno zdaj tudi gospod Cerar,
               moram reči, da malo preseneča ta premislek o tem, da bi se vendarle iskala neka
               rešitev tik pred koncem mandata državnega zbora in tudi te ustavne komisije. Doslej
               ni bilo nobene pripravljenosti za to. Mi smo izoblikovali stališča, ki so
               predstavljala, oziroma celo tekst, konkreten tekst ustavnega besedila, ki je
               predstavljal po našem mnenju smiselno dopolnitev sedanje ustavne rešitve o
               referendumih; to se je dogajalo tik pred referendumi za Nato in Evropsko unijo, ko je
               vladajoča koalicija takrat skušala rešiti dva svoja problema na isti mah. Tisti tekst
               je bil zavrnjen. Od takrat naprej ni bilo nobenega signala, da bi se bil kdo
               kakorkoli pripravljen o tem pogovarjati. Ker pa je bilo prej rečeno nekaj, da bi
               takšna volja vendarle obstajala, ponavljam, da tisti naš predlog še vedno velja.
               Vendar pa močno dvomim, da je v zvezi s tem zdaj možno naenkrat doseči neko soglasje,
               glede na to, da dve leti ni bilo nobene volje in da imamo dovolj časa za to. Ostaja
               pa protipredlog, da ne bo kdo rekel, da smo mi samo nasprotovali tej spremembi pa nič
               predlagali. Obstaja protipredlog, že dve leti oblikovan, napisan, do teksta ustavnega
               člena,  vendar doslej ni bilo
               nobenega zanimanja.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Potrč. Potem bi jaz dal en predlog.</p>
            </sp>
            <sp who="SDT3:PotrčMiran">

               <speaker>MIRAN POTRČ:</speaker>

               <p>Hvala lepa. Saj najbrž ni bistveno, predvsem pa mi gospod Janša ne bo verjel.
               Stališča, ki so predlagana, so zelo, zelo drugačna od predloga, ki je bil s strani
               vlade dan. Stališča so bila v prejšnji koaliciji usklajena. In vsaj kar zadeva drugo
               vprašanje, je dokumentirano v javnosti, da je bilo s strani, podpredsednika ustavne
               komisije in predstavnika SDS sporočeno, da bi bili pripravljeni sprejeti, če tega ne
               bi bilo. In moja, tudi v javnosti dokumentirana izjava, namreč na soočenju sva bila
               skupaj, kjer sem rekel, da bi mi to bili pripravljeni sprejeti. Zato sem to zdaj
               vprašal, da ne bi bilo občutka, da enostavno ni nobene pripravljenosti. O tem smo se
               pogovarjali pol leta nazaj, lahko tudi štiri mesece. Vmes pa o vsebini problema nismo
               na ustavni komisiji govorili. Ampak to bolj za pojasnilo, kot pa za pričakovanje, da
               bi se v tem času kaj naredilo. In, gospod predsednik, jaz ugotovitev, kakršna je,
               sprejmem na znanje.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Čakajte, čakajte! Dajmo pogledat zdaj, ali bi se ustavna komisija, recimo, na
               naslednji seji, se pravi, da bi pustili postopek glede tega vprašanja odprt, pa
               vendarle potem lahko uskladila pri besedilu, če bi, če prav razumem kolega Janšo in
               Potrča, mislim, da mislita enako, prišlo do črtanja tega odstavka? Kolega Janša. Ne,
               ker če ne, bomo rekli, da zamrznemo stvar danes in končamo. Če pa mislite, da bi
               stvar veljalo pustiti odprto, jo bomo pustili do naslednje seje ustavne komisije.
               Kolega Janša.</p>
            </sp>
            <sp who="SDT3:JanšaJanez">

               <speaker>IVAN (JANEZ) JANŠA:</speaker>

               <p>Problem ni samo ta odstavek. Tisto, kjer bi bilo smiselno dopolniti sedanjo ustavno
               ureditev, je pač ta možnost predlaganja in sprejetja celotnega zakona na referendumu;
               o tem smo izoblikovali svoj predlog. Omejevanje v tem smislu, da ni možno razpisati
               referenduma, če ima zakon finančne posledice za proračun in ostalo, to pa za nas ni
               sprejemljivo, ne glede na to, v kateri odstavek daste, ker je to možno še bolj
               zlorabljati, kot se zdaj zlorablja zelo jasno določilo ustave.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Dobro. No, potem je jasno, da so odprta vprašanja širša kot samo to, ki ga je omenil
               kolega Potrč. In moramo pač še enkrat ugotoviti, da glede ureditve referendumskega
               področja v ustavi obstajajo pravna in politična nesoglasja. In morda, to je moje
               mnenje, ni nič slabega, če se o tem pač diskutira daljši čas; to ni zakon, to je
               ustava, naj se stvari dobro premislijo in mogoče bo v naslednjem mandatu glede tega
               kaj napredka.</p>
               <p>Tako da bi potem ugotovil, da smo pri tem področju pač ostali na tem mestu in bomo
               videli, kako bodo ravnali v naslednjem mandatu tisti, ki bodo dobili mandat za to.</p>
               <p>Pri 2. točki imamo opravka s področjem lokalne samouprave. Prosil bi koordinatorja,
               da pove. Vi ste dobili - pa bom tudi pojasnil razlog, zakaj in v kakšnem primeru bi
               to bilo relevantno - predlog stališč k osnutku ustavnega zakona, ki sem ga v skladu z
               uzanco osebno podpisal, ker samo tako lahko pride v proceduro. Toda, ali bo ali ne
               relevantno za diskusijo, pa dr. Cerar, prosim, najprej postopek, potem pa vsebinska
               vprašanja.</p>
            </sp>
            <sp who="SDT3:CerarMiran">

               <speaker>DR. MIRO CERAR:</speaker>

               <p>Hvala lepa. Povedal bom to, kar verjetno zdaj že vsi veste, ampak za vsak slučaj je
               morda dobro, da obnovimo. Mi imamo na tem področju stališče državnega zbora, ki pa je
               v bistveni meri odstopilo od predloga stališč ustavne komisije glede uvedbe regij s
               pokrajinami. Kot veste, državni zbor v svojem stališču predlaga, da se spremeni samo
               140. člen ustave, kar je strokovna skupina  v svojem zadnjem mnenju, ki ste ga na prejšnji seji ustavne komisije
               dobili v vednost in sem ga predstavil, ocenjuje kot bi rekel nekako nesmiselno kot,
               bi rekel, zadevo, ki je tako nezadostna na tej podlagi ni mogoče doseči tistega
               cilja, ki si ga je ustavna komisija v osnovi le zadajala, da bi torej uredila to
               reformo na področju regionalizacije. Zdaj seveda ker smo zavezani s stališčem
               državnega zbora ste prejeli na mizo predlog, delovni predlog seveda ustavnega zakona
               o spremembi 140. člena ustave po katerem naj se 140. člen ustave spremeni tako kot je
               zapisano v stališču državnega zbora. O tem bi bilo korektno seveda odločati in seveda
               poudarjam strokovna skupina priporoča, da se to na nek način ne sprejme, ker nima
               nobenega smisla in da se potem prepusti času čas, da se vidi ali je možna kakšna
               druga rešitev. Hvala lepa.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Dobro. V vsakem primeru moramo glede na ustavno revizijski postopek o tem predlogu
               ustavnega zakona odločiti. Strokovna skupina predlaga, da bi ustavna komisija tak
               predlog zavrnila. Dr. Cerar ni omenil predloga, ki ga imate pred seboj, to bi prišlo
               v poštev kot neka diskusijska možnost po tem, ko bi zavrnili ta predlog ustavnega
               zakona, ker vidim da gledate in ocenjujete besedilo, ki poskuša biti nek kompromis
               med stališči, ki doslej niso bila usklajena glede področja regionalizma. Prosim.</p>
            </sp>
            <sp who="SDT3:unknown-M">

               <speaker>GOSPOD________:</speaker>

               <p>Če dovolite, zdaj vidim, da ste vsi dobili na mizo to kar tudi jaz, nek nov predlog
               stališč k osnutku ustavnega zakona, mislim da je to treba procedurlano pa le
               osvetliti, namreč v kolikor bi bil sedaj sprejet ta predlog zakona o katerem sem prej
               govoril potem seveda se to vrne na državni zbor, ki bo dokončno odločil o spremembi
               ustave, če pa boste sledili predlogu oziroma stališču strokovne skupine in tudi vaši
               osnovni usmeritvi, potem boste verjetno zavrnili ta predlog, ki bo šel zdaj na
               glasovanje, potem pa so seveda aktualna ta nova stališča, ki se predlagajo s strani
               predsednika ustavne komisije, formalno seveda, pripravljena sta bila verjetno v
               širšem krogu. To pa pomeni, kaj? Če mi torej zdaj zavrnemo ta predlog, govorim
               hipotetično, o katerem boste glasovali, bo ustavna komisija o tem poročala državnemu
               zboru, da ni pripravila predloga ustavnega zakona, ob tem pa seveda lahko, toje
               možnost, ustavna komisija še danes na primer sprejme tudi ta nova stališča v kolikor
               bi bilo soglasje in v tem istem poročilu obvesti državni zbor, da to torej predlaga
               ta stališča, državni zbor bi jih potem lahko tudi sprejel in vrnil zadevo nazaj in bi
               se pripravil na predlog ustavnega zakona.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>No, bistveno pri tem predlogu je določilo, ki govori o financiranju pokrajin in
               tukaj se predlaga, da se tak zakon sprejme z dvotretjinsko večino navzočih poslancev,
               to je bilo doslej odprto vprašanje ali pa sporno. No, to je zdaj v tem predlogu. Šli
               bomo po vrsti, najprej bom odprl razpravo o predlogu ustavnega zakona tako kot smo to
               dolžni storiti. Želi kdo besedo preden dam to na glasovanje? Najprej bomo ugotovili
               kdo bo glasoval. Prosim, če dvignete zelene kartončke in če preštejete. Koliko nas
               je? 19. Glasujemo z dvotretjinsko večino vseh, to pomeni, da nas mora biti 13 za.
               <gap n="..."/><stage>/Oglašanje iz klopi./</stage><gap n="..."/> Samo trenutek. 16, se opravičuje. Torej, s poudarkom, da
               mora biti 16 ali več za dajem ta predlog na glasovanje.</p>
               <p>Kdo je za predlog? <stage>(Nihče.)</stage> Kdo je proti?  <stage>(Nihče.)</stage></p>
               <p>Torej, predlog ni dobil potrebne podpore.</p>
               <p>Sedaj sprašujem ustavno komisijo ali meni, da se velja posvetiti temu predlogu s tem
               dodatkom ali ne. Želi kdo besedo v zvezi s tem? Kaj menite? Želi kdo besedo? Kolega
               Rokavec.</p>
            </sp>
            <sp who="SDT3:RokavecFranc">

               <speaker>FRANCI ROKAVEC:</speaker>

               <p>Hvala za besedo. Ta predlog, ki ga je dal predsednik ustavne komisije je korak v
               tisto smer katerega smo tudi v svojem stališču, ki pa seveda ni bil na državnem zboru
               izglasovan, predlagali v Slovenski ljudski stranki, namreč dejstvo je, da je
               financiranje pokrajin tako občutljivo in pomembno vprašanje, da ga je potrebno rešiti
               z dvotretjinsko večino navzočih poslank in poslancev in to zapisati tudi v ustavi, če
               si želimo projekta ustanovitve pokrajin lotiti. Namreč, že samo področje financiranja
               občin v tej državi je tako neurejeno, da enostavno si resorji med seboj podajajo
               žogico kdo bo rešil ta problem in enostavno se ga ne reši. Zato menim, da pred
               ustanovitvijo pokrajin mora biti dosežen tako visoke stopnje konsenz, da bi seveda
               lahko bil projekt pokrajin tudi kot tak sam zaživel, v nasprotnem primeru menim, da
               se glede financiranja, predvsem pa kdo bo si svoj del pogače odtrgal, ker država si
               bo morala svoj del pogače odtrgati in jo prepustiti pokrajinam. Nikakor v nobenem
               drugem primeru javno finančno ne bo ta država sposobna, da bi lahko sfinancirala tudi
               to stopnjo lokalne samouprave, če se seveda ne bo zategnila pas država. Iz tega
               vidika se nam zdi vmesno, da se tudi to določilo zapiše v ustavo in v poslanski
               skupini Slovenske ljudske stranke vidimo to kot napredek k iskanju potrebnega
               konsenza za spremembo ustave na tem področju. Hvala.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Drobnič.</p>
            </sp>
            <sp who="SDT3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa. Ostaja še vedno zelo sporna dikcija, to je četrti odstavek 143. člena,
               da dajo svoje mnenje, to ni ne obvezno mnenje, ne kakršnakoli njihova odločitev,
               torej ostajajo samo potem objekt občine ne pa subjekt povezovanja. In drugo, če damo
               dvotretjinsko večino navzočih poslancev se s tem povečuje možnost blokade
               financiranja, torej ni korak naprej. Torej, ta predlog ni sprejemljiv.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Dobro. Kakšna so druga stališča v zvezi s tem? Kaj je vaš predlog mag. Drobnič pri
               mnenju občin? Soglasje namesto mnenje. Ali je to? Prosim. Naprej prosim.</p>
            </sp>
            <sp who="SDT3:VizjakAndrej">

               <speaker>MAG. ANDREJ VIZJAK:</speaker>

               <p>Ja, hvala lepa. Ne vem stališče SDS-ja je tukaj kar precej jasno in smo mu dali tudi
               svoje predloge. In ključen problem tega predloga ne upošteva, mislim ključen problem
               tega predloga, da ne upošteva naših, bi rekel, vztrajanj pri ustreznem kvorumu
               soglasja lokalnih skupnostih pri sprejetju teh zakonov. Tu piše zgolj, da, ne vem,
               pred odločanjem mora državni zbor pozvati občinske svete, da daje svoje mnenje<gap n="..."/></p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Se pravi soglasje želite?</p>
            </sp>
            <sp who="SDT3:VizjakAndrej">

               <speaker>MAG. ANDREJ VIZJAK:</speaker>

               <p>Prav gotovo in ne samo soglasje temveč določen kvorum soglasja. Jaz vem, da 100%
               soglasja je tudi težko in pravzaprav neizvedljivo pridobiti določen kvorum, ki smo ga
               predlagali, to je predvsem dvotretjinski, pa je to možno in to je bil, mislim naš
               predlog je na mizi, ga poznate vsi in težko bi bilo zdaj še enkrat to osveževati. In
               to je ključna razpoka med tem kar vidim tu in kar smo nenazadnje tudi že predlagali. Še nekaj bi povedal.</p>
               <p>Mislim, da kakršnokoli ustanavljanje pokrajin brez določenega konsenza, soglasja
               lokalnih skupnosti pri tem je neproduktivno, je slabo in je v bistvu tudi korak k
               temu, da se nadaljuje proces povečevanja razlik v Sloveniji med regijami, da se
               nenazadnje Slovenija še bolj neenakomerno razvije tudi v prihodnje. Zato, če želimo
               resno z drugim nivojem lokalne samouprave mora to biti storjeno na ta način, da se
               dobi ustrezno soglasje tudi lokalnih skupnosti.</p>
               <p>Če, mislim državni zbor tu to početi, bi rekel, z argumentom moči in nekega
               vsiljevanja od zgoraj navzdol, potem to ne bo živelo na terenu in v naših lokalnih
               samo skupnostih, kar pa mislim, da je zelo slabo in ni cilj, bi rekel, drugega
               nivoja.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Jaz to razumem. Obe intervenciji, da bi v času, hipotetično govorim, v primeru
               amandmiranje tega odstavka, ki bi se glasilo: <q>"Pred odločanjem o ustanovitvi
               pokrajine mora državni zbor dobiti soglasje občinskih svetov."</q> Ali bi bilo to potem
               dovolj? Kolega Janša.</p>
            </sp>
            <sp who="SDT3:JanšaJanez">

               <speaker>IVAN (JANEZ) JANŠA:</speaker>

               <p>Ja, to bi bilo potem tako, kot je sedaj približno in skoraj ni potrebna sprememba.
               Pokrajina je nekaj, kjer se srečata pač prvi nivo lokalne samouprave, se pravi,
               občine in država. Tukaj, drugačne rešitve vsaj, ne korektne rešitve, ki ne bi bila
               kompromis tudi po sami formalni plati. Že pri samem nastanku, po mojem mnenju, ni
               možno najti in mi smo ta kompromis predlagali.</p>
               <p>Se pravi, nekaj vmes med tem, kar je sedaj, da pokrajino lahko praktično res blokira
               ena občina, če noče zraven in s tem, da se pokrajina oktroira z glasovanjem v
               državnem zboru in zato smo mi predlagali soglasje, ki pa ni absolutno, kot je prej
               povedal kolega Vizjak, vezano na dve tretjini občin, ki naj bi spadale v pokrajino in
               to v tisti fazi, ko je okvir že postavlja, saj prej tega tudi ni možno pričakovati.</p>
               <p>Besedilo, ki smo ga pripravili je dodelano, zelo natančno, še vedno obstaja, kot naša
               ponudba kompromisa in v zvezi s tem se je možno pogovarjati. Tudi na teh, saj smo se
               velikokrat tudi dobili s predstavniki predlagatelja, na vladni strani, nismo na koncu
               slišali nobenega argumenta, ki bi dejansko zavračal ta naš predlog z nekim navajanjem
               dejstev, ko smo preigravali konkretne situacije. Kako bi pa takšna rešitev dejansko
               blokirala pokrajino? Jaz ne poznam občinskega sveta, ki bi glasoval proti temu, da ne
               gredo v neko pokrajino, če bodo pa s tem omogočili, da bodo ljudje bližje opravljali
               mnoge stvari, za katere morejo sedaj pisati ali pa hoditi v Ljubljano, samo, če je
               stvar dobro izvedena. Tudi za nekatere zelo konkretne rešitve ob samem formiranju smo
               predlagali načelne rešitve.</p>
               <p>Tako da, mi ne vztrajamo na tem, da gre za absolutno soglasje. Smatramo pa, da neka
               varovalka ne pride zlorabe <gap n="..."/><stage>/Nerazumljivo./</stage><gap n=".."/>, prihaja praktično v veliki meri v
               roke zakonodajalcu na državni ravni, da za to neko varovalko potrebujemo in
               dvotretjinsko soglasje občin.
               Mi smo tam tudi opredelili, na kakšen način je tista varovalka.</p>
               <p>Torej, če je pa to tako, se opravičujem, kot ste tukaj napisali - <q>"Pred odločanjem o
               ustanovitvi pokrajine mora državni zbor pozvati občinske svete občin na njenem
               območju, da dajo svoje mnenje."</q> To je pa, kot da tega ne bi bilo, to omogoča tudi
               ravnanje, da danes državni zbor pozove občine, da svoje mnenje, naslednji dan pa
               ustanovi pokrajine, ne, da bi počakal na to mnenje skratka. To je samo lepotni
               stavek.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Dobro, razumemo. Jaz bi rad samo ustavno komisijo, ker verjetno vsi nimajo pred
               seboj, bom seznanil z besedilo, ki ga vi predlagate. <q>"Pokrajina se ustanovi ob
               soglasju kvalificirane večine občine na območju, kjer bi se pokrajina ustanovila, pri
               čemer se upošteva tako število občin, kot število njihovih prebivalcev. Z zakonom, ki
               ga sprejeme državni zbor z dvotretjinsko večino glasov vseh poslancev se uredi
               postopek za ustanovitev pokrajin s spremembo njihovih območij, sedeže in območja
               pokrajin ter organizacijo o pristojnosti in financiranja pokrajin."</q> Prosim državna
               sekretarka.</p>
            </sp>
            <sp who="SDT3:unknown-F">

               <speaker>GOSPA___:</speaker>

               <p>Jaz bi rada samo opozorila na to, kar smo se tudi na poslanski skupini SDS
               pogovarjali, ko so nam predstavili ta predlog. Najprej bi rada spomnila na to, da je
               pač predlog sprememb ustave temelji nad tem, da gre za prebivalstveno skupnost,
               torej, da v bistvu so akterji tukaj prebivalci in da, seveda, sodelovanje občin je
               sedaj zagotovljeno skozi mnenje. Ampak menimo, da je to pravzaprav, ker med mnenjem
               in soglasjem bi lahko rekli, da je težko doseči še nekaj drugega, menimo, da je pač
               to soglasje tako, kot smo ga sedaj mi tukaj predlagali in tudi akceptirali na predlog
               nekaterih poslanskih skupin, da je dokaj korektno.</p>
               <p>Opozarjam tudi na to, da smo povedali, da se zna v primerih, ko bo šlo za pokrajine,
               v katerih se združi teritorij manjšega števila občin na primer ena od takih predlogov
               oziroma v obravnavi bo tudi predlog na primer pokrajine Zasavje, v kateri gre za
               združevanje samo treh lokalnih skupnosti oziroma teritorija treh lokalnih skupnosti.
               Opozorili smo tudi, da v takih primerih se bo zgodilo, da bo eno samo soglasje, ki bo
               manjkalo in verjamem, da se to lahko v praksi zgodi, blokiralo praktično kompleten
               proces ustanavljanja pokrajin. Torej, samo z enim nesoglasjem ene same občine lahko
               pride do te situacije na podlagi tega predloga.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Terčon. Potem, imamo eden predlog postopkovni.</p>
            </sp>
            <sp who="SDT3:TerčonDavorin">

               <speaker>DAVORIN TERČON:</speaker>

               <p>Predsednik, jaz prvo imam neko proceduralno vprašanje. Kolega Janša je omenil, da
               njihov predlog bazira, če sem prav razumel, na soglasju dveh tretjin občin in
               prebivalcev, kjer se pokrajine ustanavljajo. Vi ste<gap n="..."/></p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Dvotretjinske večine glasov<gap n="..."/></p>
            </sp>
            <sp who="SDT3:TerčonDavorin">

               <speaker>DAVORIN TERČON:</speaker>

               <p>Ja, ampak vi ste prebral, kvalificirana večina, če sem prav razumel, to je pa navadna
               večina vseh oziroma večina vseh. Sedaj, prvo, da razčistimo ali je to dve tretjine
               ali je to večina vseh<gap n="..."/></p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Samo preberem. Pokrajina se ustanovi ob soglasju kvalificirane večine občine na
               območju.</p>
            </sp>
            <sp who="SDT3:TerčonDavorin">

               <speaker>DAVORIN TERČON:</speaker>

               <p>Kaj je to kvalificirana večina, dajmo razčistiti? Ali je to dvotretjinska? To je
               potrebno opredeliti.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Se pravi, OK., dvotretjinska. Prosim, kolega Terčon.</p>
            </sp>
            <sp who="SDT3:TerčonDavorin">

               <speaker>DAVORIN TERČON:</speaker>

               <p>Jaz bi rad, da dobim odgovor. Najprej, ali je to dvotretjinska večina ali  je to neka druga večina.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Ja, dvotretjinska večina je.</p>
            </sp>
            <sp who="SDT3:TerčonDavorin">

               <speaker>DAVORIN TERČON:</speaker>

               <p>Če je to dvotretjinska večina bom pa samo to komentiral. To je lahko nek korak
               naprej, čeprav ni to to. To je moje mnenje. Je en majhen korak. Nisem pa siguren, da
               bomo mi po tej poti prišli do pokrajin, predvsem pa nisem siguren, če bomo prišli do
               delitve celotne Slovenije na pokrajine. Ker je dejstvo, da samo ena občina, ki se
               noče vključiti nikamor, lahko zablokira celoten postopek. Plus tega je taka rešitev
               odprta pot za ustanavljanje majhnih pokrajin. Kjer je relativno hitro par občinskih
               svetov se zmeni in par občin združi na enem majhnem območju. Z ustanovo neke resne
               pokrajine ki bodo primerljive z evropskimi taka dikcija je po mojem nemogoča v
               praksi. In to ne more biti kvalitetna rešitev. Jaz lahko rečem da je to nek majhen
               korak naprej, napram temu kar imamo sedaj, kar ni nič. Lahko poskusimo. Zelo pa
               dvomim da bomo prišli do nekega kvalitetnega cilja. Zelo, zelo.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Dobro. Prosim.</p>
            </sp>
            <sp who="SDT3:VizjakAndrej">

               <speaker>MAG. ANDREJ VIZJAK:</speaker>

               <p>Ja, jaz ne vem. Osnoven koncept, kako ga v SDS vidimo pri formiranju pokrajin je to,
               kot je bilo danes že to rečeno. Da se na nek način srečata oba sedanja nivoja. Tako
               državni, kot lokalni. In ni moč predpisovati ne občine, in zato je ta kompromis, da v
               bistvu mi želimo da na nek način seveda ni to čisto prepuščeno tudi samo lokalnim
               skupnostim. In tukaj v tem predlogu se vidi ta odsev vloge in nekega konsenza obeh
               ravni. In državne in lokalne. Tako da lokalna ne more ustanoviti pokrajine, tako kot
               je kolega Terčon tolmačil, če se tri občine zmenijo pa naredijo pokrajino. Ne morejo,
               ker to se ustanovi z zakonom. Saj to je tudi v našem predlogu. In pravzaprav smo mi
               nenazadnje na nek način predstavili tudi zakon, kako ga vidimo, in kako vidimo
               nadaljevanje tega procesa.</p>
               <p>Še enkrat poudarjam, da bi bilo slabo, da bi formirali pokrajino, v kateri se več
               kot ena tretjina prebivalcev, oziroma tudi ne počuti doma. Oziroma ne počuti z, in
               kako bi rekel, sestavni del tega nivoja lokalne samouprave. Zato želimo imeti na nek
               način ustrezno kvalificirano večino. Da seveda bo to tudi funkcioniralo. Sicer bomo
               lahko formirali neke administrativne tvorbe, ki ne bodo živele v naravi, in ne bodo
               opravljale svojih nalog. In bomo imeli več problemov kot pa smo problemov rešili s
               pokrajinami. Zato se mi zdi, da pa mora biti konsenz zakonodajalca in lokalnih
               skupnosti kvalificirane večine lokalnih skupnosti. To se mi zdi en porok, en pogoj in
               ena nuja, da formirano ta drugi nivo. Vse ostalo se mi zdi da bo slabo, in da bo
               imelo več slabih posledic kot dobrih.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Preden dam besedo kolegu Rokavcu in Terčonu, samo vprašam, ali se vam zdi smotrno,
               da bi recimo na tej diskusiji morda danes naredili piko, in se posvetovali še v
               okviru vseh poslanskih skupin do naslednje seje ustavne komisije, pogledali skupaj s
               predstavniki vlade, ali je mogoče oblikovatismiseln kompromis, ki bo vendarle
               omogočil enkrat ustanovitev pokrajine. In če bi bilo to mogoče, potem na naslednji
               seji dali piko, bom rekel klicaj na to diskusijo. Za razliko od prejšnje točke. Ali
               se potem strinjate, kolega Rokavec, kolega Terčon? Naredimo še en poskus
               usklajevanja, pa na naslednji seji damo dokončno odločitev?</p>
               <p>Doktor Cerar.</p>
            </sp>
            <sp who="SDT3:CerarMiran">

               <speaker>DR. MIRO CERAR:</speaker>

               <p>Hvala lepa. Če lahko samo nekaj pripomnim. Jaz bom dal seveda v pravem času tudi
               strokovni skupini to v preučitev. Tukaj se sedaj uvaja ta novi, tretji odstavek, 143.
               člena zakona o financiranju pokrajin se sprejme z dvotretjinsko večino. Jaz bi tukaj
                  predlagal da razmislite,
               sedaj imamo že dva dvotretjinska zakona tukaj. Si predstavljate, da se po prejšnjem
               odstavku ustanovijo pokrajine z dvotretjinsko večino, pa koliko jih bo, potem pa
               seveda je vprašanje, ali bo zakon o financiranju sprejet. Tako da mogoče bodite malo
               pozorni, ko se boste usklajevali na ta vidik. Sicer bom pa tudi strokovnjake
               povprašal.</p>
               <p>Hvala lepa.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Poglejte, saj vsi smo izkušeni. Vemo da sedaj postavljamo izredno visoke standarde
               zato, da bi prišli do konsenza, ki bi peljal naprej do ustanovitve pokrajin. Ti
               standardi so pa seveda tako visoko postavljeni, da zmanjšujejo možnost, da bi do
               pokrajine dejansko nekoč res prišlo. Mi se moramo čisto politično odločiti kaj je
               razumnejši korak. Jaz bi predlagal ustavni komisiji, da danes tukaj naredimo zaenkrat
               piko, da se predstavniki vlade, predstavniki strokovne skupine, predstavniki
               poslanskih skupin še enkrat usedemo, ugotovimo ali je mogoče in pametno iti po poti
               iskanja kompromisa besedila stališč, in potem iti na državni zbor, ali pa ugotovimo
               da bi vse skupaj tako zapletlo v postopek ustanavljanja pokrajin, da ne želimo
               prevzeti odgovornosti za tako zapleteno besedilo ustavnega zakona, ki bi pravzaprav
               pomenilo, da pokrajin nikoli ne bo. Dobro. Potem bi šli še na 3. točko. Jaz bom to
               sklical zelo hitro, da bi ugotovili ali ima kakšen smisel.</p>
               <p>Sedaj gremo še na <title>3. TOČKO</title>, gre za sodstvo. Doktor Cerar.</p>
            </sp>
            <sp who="SDT3:CerarMiran">

               <speaker>DR. MIRO CERAR:</speaker>

               <p>Hvala lepa. Naša strokovna skupina je bila v zvezi s področjem sodstva povprašana za
               mnenje o proceduralnih, torej postopkovnih možnostih, in je v zvezi s tem sprejela
               naslednje stališče. V sedanji, torej nastali situaciji, ko državni zbor je že sprejel
               sklep o začetku postopka za spremembo ustave na področju sodstva, ni pa oblikoval
               nobenih stališč o tej materiji, ugotavljamo da ima ustavna komisija na voljo tri
               možnosti.</p>
               <p>Prva je ta, da lahko zgolj ugotovi, da pač še ne more pričeti s pripravo predloga
               ustavnega zakona, ker nima nobenih stališč. In v tem smislu potem postopek enostavno
               miruje, oziroma ostaja odprt v prihodnje. Dokler pa državni zbor, oziroma seveda pred
               vsem tem, pred tem še ustavna komisija ne bosta predlagala kakšnih stališč. To je
               točka a v našem pisnem gradivu.</p>
               <p>Pod točko b ugotavljamo, da ima seveda državni zbor tisto možnost, ki mu jo ponuja
               tretji odstavek 176. člena poslovnika, oziroma, pardon, ustavna komisija ima to
               možnost. Pač lahko izpolni to svojo poslovniško dolžnost in državnemu zboru predlaga
               da sprejme neka stališča o osnutku ustavnega zakona glede področja sodstva. V zvezi s
               to točko je tudi profesor Marjan Pavčnik, član naše strokovne skupine oblikoval
               ločeno mnenje, ki pa ni vsebinsko drugačno, kot piše v točki b. Je samo precizacija
               tega. Torej, druga možnost je, da komisija o tem razpravlja in po končani razpravi
               sprejme stališče o osnutku ustavnega zakona in o tem pripravi poročilo za sejo
               državnega zbora. To je verjetno še bolj natančna formulacija te zadeve.</p>
               <p>Pod točko c, to je tretja možnost, ki jo ima ustavna komisija,  to je pa možnost, da enostavno komisija predlaga
               državnemu zboru sprejem sklepa, s katerim se državni zbor do začetka postopka za
               spremembo ustave glede področja sodstva opredeli drugače kot se je v svojem že
               sprejetem sklepu o tej materiji ter tako z novim sklepom razveljaviže sprejeti sklep.
               Se pravi, poenostavljeno povedano lahko tudi komisija bi, lahko ne, torej predlagala
               zboru, da se premisli in razveljavi svoj sklep o začetku postopka.</p>
               <p>To je tretja možnost. Vse tri so odprte. Ni nobene prioritete. Tako da odločitev je
               vaša.</p>
               <p>Če dovolite samo še zadnje. Ponovno smo tokrat tudi pisno podali to naše mnenje da
               pa, če spet poenostavim, ker vemo za kaj gre, da pa molk državnega zbora ali ustavne
               komisije, torej odsotnost vsakršnih stališč, si ni mogoče razlagati tako, kot da smo
               s tem kakršnakoli stališča sprejeli. Se pravi stališča o tem, kaj naj se na tem
               področju ali kateremkoli drugem spremeni, naj bodo, oziroma morajo biti izrecna.</p>
               <p>Hvala lepa.</p>
            </sp>
            <sp who="SDT3:PahorBorut">

               <speaker>PREDSEDNIK BORUT PAHOR:</speaker>

               <p>Najprej bom vprašal, ali je kdo od članov ali članic ustavne komisije spremenil
               svoje stališče v zvezi s tem vprašanjem? Ker odločali smo že, in soglasja ni bilo.
               Nihče. Namreč to pomeni, da nimamo stališč, ki bi uživala večino. In potem smo blizu
               razprave, kot smo jo imeli pri prvi točki, namreč da so upravne in politične razlike
               v pogledih na to, kako urediti vprašanja sodstva v ustavi, tako različna, da bomo
               tudi to področje predali naslednjemu mandatu.</p>
               <p>Dobro. Prav. Potem bom to ugotovil. In s tem tudi za danes prekinil delo ustavne
               komisije. Kmalu bom na posvet povabil torej predstavnike poslanskih skupin v zvezi z
               regionalizmom. Predstavnike vlade. In skupaj s podpredsednikom komisije, kolegom
               Cukjatijem tudi določil čas, ko se bomo sestali in poskušali uskladiti za besedilo
               stališč, ki bi peljala stvari naprej vsaj pri regionalizmu.</p>
               <p>Hvala.</p>
               <stage type="time">(Seja je bila končana 28. maja 2004 ob 9.53 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-OZZP-Redna-015-2001-03-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2F0CE195CB56D274C1256A0A004035D0</idno>
               <idno type="custom" subtype="day">8E0404C8F9AADDB2C1256A14004B868E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=8E0404C8F9AADDB2C1256A14004B868E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZZP-Redna-015-2001-03-16.OZZP" n="015">
               <name>Redna</name>
               <date when="2001-03-16"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZZP-Redna-015-2001-03-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZZP-Redna-015-2001-03-16.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA ZUNANJO POLITIKO</stage>
            <stage type="session">15. seja</stage>
            <stage type="date">(16. marec 2001)</stage>
            <stage type="chairman">Seja je vodil Jelko Kacin, predsednik odbora.</stage>
            <stage type="time">Seja se je pričela ob 10.15 uri.</stage>


            <sp xml:id="SDT3-OZZP-Redna-015-2001-03-16.sp1">

               <speaker>PREDSEDNIK JELKO KACIN:</speaker>

               <p>... kolegi, spoštovani gosti, predlagam, da zdaj ob akademski četrt začnemo našo že
               15. sejo odbora državnega zbora Republike Slovenije za zunanjo politiko. Smo v nekem
               drugem prostoru, ampak mislim, da je ravno tako zagotovljeno vse potrebno, da se
               danes zelo učinkovito dogovorimo o nekaterih rečeh. Zato bi vas uvodoma povprašal ali
               so kakršnikoli predlogi za morebitno spremembo predlaganega dnevnega reda, mimo
               tistih predlogov, ki jih nameravam predstaviti sam. Je kak predlog? Ja, gospod
               Bekeš.</p>
            </sp>
            <sp xml:id="SDT3-OZZP-Redna-015-2001-03-16.sp2">

               <speaker>DR.PETER BEKEŠ:</speaker>

               <p>Gospod predsednik, hvala lepa za besedo. Na prejšnji seji odbora smo zaradi
               odsotnosti enega podatka, to je seznama 19 pogodb, ki bojo prenehale veljati ob
               ratifikaciji sporazuma o nasledstvu bilateralnih sporazumov med nekdanjo Sovjetsko
               zvezo in Jugoslavijo. Sporazum sklepata Slovenija in Ruska federacija kot naslednici,
               preložili obravnavo. Jaz sem včeraj po faksu poslal na vaš naslov seznam teh 19
               pogodb in bi predlagal, da danes, predlagam zaradi tega, ker nisem videl v dnevnem
               redu, ki sem ga prejel, tudi v tem prečiščenem včeraj, da bi to točko dodali ...
               Hvala.</p>
            </sp>
            <sp xml:id="SDT3-OZZP-Redna-015-2001-03-16.sp3">

               <speaker>PREDSEDNIK JELKO KACIN:</speaker>

               <p>Torej jaz imam tri predloge za širitev dnevnega reda. To je v pisni obliki že
               zapisano in so vsi člani odbora dobili ob sklicu, ampak želel bi vseeno ponoviti. O
               tem sta obveščena tudi ministrstvo za notranje zadeve in sicer 1. točka širitve je
               točka 6.a, to je predlog aktov o nasledstvu sporazumov nekdanje Jugoslavije z Zvezo
               sovjetskih socialističnih republik, ki naj ostanejo v veljavi med Republiko Slovenijo
               in Rusko federacijo, to je nadaljevanje razprave, o tem jepravkar govoril dr. Peter
               Bekeš. Potem imamo točko 6.b, to je pobuda za sklenitev sporazuma med Vlado Republike
               Slovenije in Zvezno vlado Zvezne Republike Jugoslavije o sodelovanju v boju proti
               organiziranemu kriminalu, nezakonito trgovini z mamili, psihotropnimi snovmi in
               predhodnimi sestavinimi, terorizmu in drugim hujšim kaznivim dejanjem z osnutkom
               sporazuma. Dolga klobasa je, se opravičujem. Potem je predlog za točko 6.c, to je
               pobuda za sklenitev sporazuma med Vlado Republike Slovenije in Zvezno Vlado Zvezne
               Republike Jugoslavije o ponovnem sprejemu oseb z osnutkom sporazuma. To so predlogi
               za širitev dnevnega reda. Sprašujem, ali je še kak dodaten predlog za širitev. Ni
               predlogov. Potem pa umik. Pod točko 4 imamo na predlogu dnevnega reda slovenska
               izvozna družba. Tukaj je prišlo do določene zadrege, namreč minister za finance, mag.
               Rop je danes na obisku v slovenski izvozni družbi, ker je on pravzaprav resorni
               minister, ki skrbi za nadaljnji razvoj in poslanstvo te družbe, so nas zaprosili, če
               lahko to točko preložimo, zato predlagam, da se ta točka umakne z dnevnega reda in jo
               bomo preložili na eno od naslednjih sej. Je še kak predlog za umik. Točka 6, dodatna
               pojasnila k pogajalskemu izhodišču Republike Slovenije za področje 2, prost pretok
               oseb. Tudi služba za evropske zadeve nas je prosila, če lahko to točko preložimo iz
               preprostega razloga. Danes je številna delegacija na obisku v sosednji Republiki
               Avstriji, med drugim tudi glavni pogajalec dr. Potočnik. Gre za izjemno <stage type="mag"/>
               </p>
               <p>(Nadaljevanje) zahtevno vprašanje in zato želimo, da bi ob tej točki razpravljali v
               prisotnosti glavnega pogajalca. Po drugi strani pa se mi zdi, da bo pogajalec po
               današnjem srečanju s svojimi partnerji na Dunaju lahko dodal kakšen pomemben element
               v mozaiku tegaizziva prostega pretoka oseb, povezano s članstvom v Slovenije v
               Evropski uniji.</p>
               <p>Zato predlagam, da sprejmemo tako spremenjeni dnevni red, se pravi umik dveh točk in
               širitev s tremi točkami. Lahko dam tak predlog v potrditev.</p>
               <p>Kdo je za? (članov.) Je kdo proti? (Nihče.)</p>
               <p>Ugotavljam, da je dnevni red sprejet.</p>
               <p>In pričenjam s <title>1. TOČKO DNEVNEGA REDA, TO JE POTRDITEV ZAPISNIKOV 9. IN 10.
                  KORESPONDENČNE SEJE ODBORA ZA ZUNANJO POLITIKO.</title> Osnutka zapisnikov sta na
               vpogled v okolju Lotus Notes. Želi kdo razpravljati o teh točkah dnevnega reda? Ne
               želi. Potem vas prosim, da zapisnike potrdimo.</p>
               <p>Kdo je za? (članov) Je kdo proti? (Nihče.)</p>
               <p>Ugotavljam, da je točka izčrpana.</p>
               <p>In prehajam na <title>2. TOČKO DNEVNEGA REDA, VPRAŠANJA IN POBUDE ČLANOV ODBORA ZA
                  ZUNANJO POLITIKO.</title> Pozdravljam številno zastopstvo ministrstva za zunanje
               zadeve in hkrati opravičujem gospoda ministra, ki je v uradni delegaciji. Spremlja
               gospoda predsednika vlade dr. Drnovška na obisku v Avstriji. Ko smo prvotno
               načrtovali sklic te seje, je bilo zagotovljeno, da bo gospod minister na voljo. Zdaj
               ga žal ni, ampak vseeno smo se dogovorili, da je tukaj res na voljo številčna
               zasedba, tukaj sta dva državna sekretarja, generalni sekretar vlade, vodja sektorja
               za sosednje države in jugovzhod Evrope, tukaj jevodja pravne službe, gospa Filipovska
               je tukaj, skratka ekipa lahko celovito odgovarja na vse izzive, ki so povezani s to
               točko dnevnega reda. Prvi je prosil za besedo gospod Roman Jakič.</p>
            </sp>
            <sp xml:id="SDT3-OZZP-Redna-015-2001-03-16.sp4">

               <speaker>ROMAN JAKIČ:</speaker>

               <p>Hvala za besedo. Spoštovani predstavniki vlade Republike Slovenije, kolegice in
               kolegi. Jaz moram reči, da je prva pobuda že tudi neformalno prediskutirana z
               državnim sekretarjem gospodom Golobom glede tesnejšega sodelovanja med sektorjem za
               bilateralno delegacijo parlamentarne skupščine sveta Evrope. Jaz sem hotel samo na
               glas še povedati, da kot vodja delegacije v parlamentarno skupščino sem si zamislil,
               da bi bilo treba večje sodelovanje med vladnim resorjem in seveda samo delegacijo.
               Ampak to je že dogovorjeno in zgolj v informacijo.</p>
               <p>Drugo. Jaz sicer ne vem ali je bilo kaj na to temo, jaz sem zadnjič na zaprti seji
               eno pobudo dal pred dnevnim redom, in sicer pobudo oziroma vprašanje ministrstvu za
               zunanje zadeve, glede na to, da je na dnevnem redu marčevske seje državnega zbora
               zakon o zunanjih zadevah, sem seveda želel dobiti odgovor kdaj bo ta zakon prišel
               ponovno v proceduro pred državni zbor oziroma pred odbor za zunanjo politiko. <stage type="mag"/>(Nadaljevanje) Namreč, ne gre za to, da bi -
               želel bi pospešiti prihod tega dokumenta v parlament, iz preprostega razloga, ker so
               bile kritike zakonodajno-pravnega sektorja pri nas zelo velike in ne bi želel
               odločati o zakonu, ki je v proceduro vložen po hitrem postopku, hitro; želel bi imeti
               več časa, da bi ta zakon prediskutirali v odboru za zunanjo politiko.</p>
               <p>Zato sprašujem, kdaj bo vlada Republike Slovenije ponovno prišla z zakonom pred
               poslance? Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp5">

               <speaker>PREDSEDNIK JELKO KACIN:</speaker>

               <p>Boste takoj odgovorili, ali najprej zastavimo vsa vprašanja?</p>
               <p>Kdo želi besedo? Gospod Juri.</p>
            </sp>
            <sp xml:id="SDT3-OZZP-Redna-015-2001-03-16.sp6">

               <speaker>AURELIO JURI:</speaker>

               <p>Hvala, predsednik. Pozdravljam predstavnike zunanjega ministrstva! Na zadnji seji
               državnega zbora sem podal pobudo, da bi ministrstvo naslovilo prošnjo na ustavno
               sodišče za prednostno obravnavo zahteve za ustavno presojo sporazuma o obmejnem
               prometu in sodelovanju s Hrvaško. Zanima me, ali je ministrstvo to storilo, kajti
               vemo, da se vršijo pritiski tudi naše javnosti za to, da bi vendarle ustavno sodišče
               presojalo, šli so tudi pozivi na samo ustavno sodišče, ampak bili so tudi znaki, češ,
               ni interesa s strani vlade, da bi to prednostno šlo naprej.</p>
               <p>Sprašujem, ali je ministrstvo za zunanje zadeve torej prošnjo za prioritetno
               obravnavo naslovilo? Hvala.</p>
            </sp>
            <sp xml:id="SDT3-OZZP-Redna-015-2001-03-16.sp7">

               <speaker>PREDSEDNIK JELKO KACIN:</speaker>

               <p>Hvala lepa. Kdo želi besedo? Dr. Brejc.</p>
            </sp>
            <sp xml:id="SDT3-OZZP-Redna-015-2001-03-16.sp8">

               <speaker>DR. MIHA BREJC:</speaker>

               <p>Moje vprašanje je namenjeno tako predsedniku tega odbora kot tudi zunanjemu
               ministrstvu, nanaša pa se na kar številne pobude civilne družbe v zvezi s Piranskim
               zalivom, ki jih v parlament prejemamo. Zagotovo jih dobiva tudi predsednik tega
               odbora, in bi me zanimalo, kaj je storjeno v zvezi s temi pobudami, ali se pobudnikom
               dajejo kakšni odgovori, se jih povabi na razgovor oziroma kakšno je stališče
               zunanjega ministrstva do teh vprašanj. Namreč, na nek način je verjetno treba
               odgovoriti ljudem, ki izražajo neko skrb. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp9">

               <speaker>PREDSEDNIK JELKO KACIN:</speaker>

               <p>Hvala lepa. Dr. Bernik.</p>
            </sp>
            <sp xml:id="SDT3-OZZP-Redna-015-2001-03-16.sp10">

               <speaker>DR. JOŽEF BERNIK:</speaker>

               <p>Hvala za besedo, gospod predsednik. Imam dva predloga in dve vprašanji.</p>
               <p>Prvič, vprašanje, kaj se godi s poslovnikom o urejanju potovanj članov državnega
               zbora. Zdi se mi, ko potem berem poročila, da je treba to čim prej urediti. To je ena
               stvar.</p>
               <p>Potem, imenovanje veleposlanikov. Seje našega odbora so zaprte, kadar imamo pred
               seboj kandidate za veleposlanike. Mislim, da za to ni prav nobenega razloga, kajti ko
               smo na zaprtih sejah, slišimo nekaj, česar niti svojim volivcem ne moremo povedati.
               In zakaj naj ne bi slovenska javnost vedela točno, kakšne ljudi se predlaga in kakšne
               kvalitete imajo?</p>
               <p>Potem pri predstavitvi bi želel, kot sem že večkrat v vprašanjih poudaril oziroma
               komentarjih to poudaril, da nekatera opisovanja dežele, kamor je veleposlanik oziroma
               kandidat namenjen, so bodisi <stage type="mag"/>(Nadaljevanje)
               prepisana iz kakšne enciklopedije ali kaj podobnega, in to čisto enostavno ni
               koristno. Če pa že moramo to dobiti, naj pa dobimo v skrajšani obliki in to s
               poudarkom na resnično pomembne podatke, predvsem o gospodarsko političnem položaju v
               državi in drugih ključnih zadevah, tako da si lahko ustvarimo sodbo, kako bo ta
               veleposlanik opravljal svoje delo. Če ne dobimo tega, njegove vizije in pa
               razumevanja tiste dežele, ampak je nekje potegnjeno iz arhiva ali kakorkoli ali
               prepisano, to ni koristno.</p>
               <p>In zadnja točka pri tej temi je, da bi morali tudi napisano imeti - nekateri so to
               imeli, druge niso imeli - kakšna je kandidatova ocena njegove misije in poslanstva.
               Sicer to določa zunanje ministrstvo, vendar vsak človek ima svoj prijem, in bi človek
               rad to slišal.</p>
               <p>Potem, kar se tiče - rad bi videl, če obstoja seznam, in to je predlog, če takega
               seznama še ni, o vseh mednarodnih telesih, v katerih se člani našega odbora
               udejstvujejo, tako da bomo vedeli, recimo, če smo v kakšnem mednarodnem odboru, s kom
               se posvetovati. In to bi bilo verjetno zelo koristno, ker sedaj ne vemo, vsaj sam ne
               vem, kako in kaj.</p>
               <p>No, in vprašanje je potem tudi to - rad bi imel kakšno poročilo o delegaciji, ki bo
               šla na konvencijo IPU na Kubo od 1. do 6. aprila. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp11">

               <speaker>PREDSEDNIK JELKO KACIN:</speaker>

               <p>Hvala lepa. Naslednji, kdo želi besedo? Ni več prijav, zato prosim predstavnike
               vlade, če lahko odgovorijo gospodu Jakiču, Juriju, Brejcu in Berniku. Sam se
               nameravam vključiti potem, pri odgovoru gospodu Jakiču in gospodu Berniku.</p>
            </sp>
            <sp xml:id="SDT3-OZZP-Redna-015-2001-03-16.sp12">

               <speaker>GOSPOD______:</speaker>

               <p>/Govori brez mikrofona - nerazumljivo./</p>
            </sp>
            <sp xml:id="SDT3-OZZP-Redna-015-2001-03-16.sp13">

               <speaker>PREDSEDNIK JELKO KACIN:</speaker>

               <p>Juriju. Hvala lepa. Prosim, vlada.</p>
            </sp>
            <sp xml:id="SDT3-OZZP-Redna-015-2001-03-16.sp14">

               <speaker>GOSPOD REKMAN (?):</speaker>

               <p>Kar zadeva vprašanje poslanca, gospoda Jakiča, v zvezi z zakonom, je včeraj vlada
               sprejela dokončno vse amandmaje po uskladitvi, po usklajevanju s sekretariatom za
               zakonodajo in pravne zadeve državnega zbora in službo za zakonodajo vlade Republike
               Slovenije, in ta material je včeraj prišel v državni zbor; mislim, da ga je
               predsednik odbora za zunanjo politiko tudi prejel ali pa ga bo prejel, vsekakor
               poslan je bil. In kolikor sem obveščen, se pričakuje, da bo ta <stage type="mag"/>(Nadaljevanje) zakon obravnavan na aprilski seji državnega
               zbora.</p>
            </sp>
            <sp xml:id="SDT3-OZZP-Redna-015-2001-03-16.sp15">

               <speaker>PREDSEDNIK JELKO KACIN:</speaker>

               <p>Torej, sem za to, da razčistimo v celoti posamezna vprašanja.</p>
               <p>Kar zadeva sistemski zakon, zakon o zunanjih zadevah, so potekala usklajevanja
               načelne narave na ravni strokovnjakov in, kot je povedal gospod generalni sekretar,
               so amandmaji k zakonu sprejeti na vladi včeraj (sam jih neformalno imam, prejel sem
               jih po elektronski pošti). Zato se bo v nadaljevanju začela procedura obravnave
               zakona. Pri tem pa je treba upoštevati nekaj dejstev. Kolegij predsednika državnega
               zbora zakona ni uvrstil na dnevni red te seje, ki se bo pričela prihodnji teden, tudi
               iz preprostega razloga, ker je na dnevnem redu že 42. točk dnevnega reda, osem točk
               je prenešenih s prejšnje seje državnega zbora, zato bi bilo vztrajanje na uvrstitvi
               še tega zakona vprašljivo oziroma bi bile posledice uvrstitve praktično identične
               taki situaciji, kot jo imamo zdaj.</p>
               <p>Zato pač pričakujem, da bomo v naslednjih tednih lahko opravili povsem normalno
               proceduro obravnave zakona, najprej na našem delovnem telesu, in da bomo pravočasno
               zagotovili tudi stališče našega državnega zbora, tako da bi bil zakon ne samo uvrščen
               na aprilsko sejo, ampak na aprilski seji tudi obravnavan, da bi prišel na vrsto. Zato
               se mi zdi, da je tak pristop na nek način na mestu.</p>
               <p>Tisto, kar pa ni bilo odgovorjeno, če sem pravilno razumel kolega Jakiča, pa je
               njegovo pričakovanje, da bo obravnava zakona tekla po normalnem, ne pa po hitrem
               postopku. To je bilo razumeti iz vaše razprave, kolega Jakič, sem pravilno
               razumel?</p>
            </sp>
            <sp xml:id="SDT3-OZZP-Redna-015-2001-03-16.sp16">

               <speaker>ROMAN JAKIČ:</speaker>

               <p>Niti ne. Hotel sem samo povedati, da ne želim o tako pomembnem zakonu, ki bo po
               hitrem postopku v proceduri, odločati na vrat na nos, ker sem mislil, da bo na
               marčevski seji ta zakon. Sem pa, to pa veste, moje stališče tudi pri koalicijskem
               usklajevanju, bil za to, da se zakon vloži po rednem postopku. Ampak če bo že vložen
               po hitrem postopku, ne želim o tem imeti samo eno sejo na razpolago, kratko, pred
               sejo, ampak bi želel o njem se usesti in ga predebatirati v celoti in detajlno.
               Hvala.</p>
            </sp>
            <sp xml:id="SDT3-OZZP-Redna-015-2001-03-16.sp17">

               <speaker>PREDSEDNIK JELKO KACIN:</speaker>

               <p>Hvala. Gospod Rekman, potem pa gospod Podobnik.</p>
            </sp>
            <sp xml:id="SDT3-OZZP-Redna-015-2001-03-16.sp18">

               <speaker>GOSPOD REKMAN:</speaker>

               <p>Rad bi samo to povedal, neformalno so predsedniku odbora za zunanjo politiko te
               amandmaje poslali, ampak včeraj je tudi vlada formalno poslala v državni zbor
               sprejete amandmaje. Tako da je tudi po uradni poti gradivo že v državnem zboru.
               Seveda, če je pa prišlo do predsednika, pa ne vem. Je tukaj.</p>
            </sp>
            <sp xml:id="SDT3-OZZP-Redna-015-2001-03-16.sp19">

               <speaker>PREDSEDNIK JELKO KACIN:</speaker>

               <p>Gospod Podobnik.</p>
            </sp>
            <sp xml:id="SDT3-OZZP-Redna-015-2001-03-16.sp20">

               <speaker>JANEZ PODOBNIK:</speaker>

               <p>Samo na kratko. Bil sem na seji kolegija, ki ni uvrstil te točke na sejo državnega
               zbora samo iz enega razloga, ker je ni obravnavalo matično delovno telo, čeprav vemo,
               da to ni pogoj, ker je hitri postopek. drugim delom stališča našega predsednika,
               gospoda Kacina, se pa strinjam. Ta seja je zelo obremenjena za veliko točkami
               dnevnega reda in je bolje, da <stage type="mag"/>(Nadaljevanje)
               naredimo napor in jo dobro pripravimo, tudi v okviru našega odbora, in bo to potem
               ena prvih točk aprilske seje.</p>
               <p>Moje skromno mnenje: nič bi ne bilo narobe, če bi zakon sprejemali po rednem
               postopku; imam pa vtis, da je bil dosežen v nekem smislu vendarle načelni dogovor, da
               ga bomo poskušali kljub vsemu kvalitetno sprejeti po postopku, kot ga je predlagala
               vlada. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp21">

               <speaker>PREDSEDNIK JELKO KACIN:</speaker>

               <p>Hvala lepa. S tem smo izčrpali vprašanja gospoda Jakiča.</p>
               <p>Prehajamo na odgovor gospodu Juriju. Prosim.</p>
            </sp>
            <sp xml:id="SDT3-OZZP-Redna-015-2001-03-16.sp22">

               <speaker>IZTOK SIMONITTI:</speaker>

               <p>(Iztok Simonitti, ministrstvo za zunanje zadeve.)</p>
               <p>Glede prioritetne obravnave na ustavnem sodišču, tega, kar je rekel gospod Juri, kot
               sem obveščen, tega zaenkrat še nismo storili.</p>
               <p>Rad bi obvestil, da smo pred nekim novim krogom intenzivnih stikov s Hrvaško.
               Načrtuje se serija stikov, od nivoja državnega sekretarja pa vse do nivoja premierja.
               In mislim, da bomo vsekakor v tem krogu, ko pripravljamo, naredili tudi ta korak, o
               katerem je bilo govora.</p>
               <p>Rad bi pa povedal naslednje, da je - mi vsi vemo, kako občutljiva je ta problematika
               in da stvari same po sebi ne morejo stati samostojno. Tako kot je SOPS povezan z
               mejo, je povezan tudi s Schengenom, in v tem sklopu in v tem okviru moramo gledati na
               problematiko. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp23">

               <speaker>PREDSEDNIK JELKO KACIN:</speaker>

               <p>Hvala lepa. Gospod Juri, potem pa gospod Avšič.</p>
            </sp>
            <sp xml:id="SDT3-OZZP-Redna-015-2001-03-16.sp24">

               <speaker>AURELIO JURI:</speaker>

               <p>Seveda, ta izjava me skrbi, ker očitno odstopamo od dosedanje politike, ki jo je
               zagovarjala vlada, prejšnja, da SOPS, ki je bil podpisan, bi moral biti tudi ustrezno
               in pravočasno ratificiran, ni stopil v veljavo. Torej domneve, ki so jih nekateri
               nakazovali, seveda češ da ponovno SOPS uvrščamo v sklopu, v paketu urejanja celotne
               problematike sHrvaško, nas oddaljuje od te rešitve, in me to skrbi. Opozarjam
               ministrstvo, da bom ponovno to pobudo na naslednji seji državnega zbora sprožil in
               bom prosil tudi za odgovor. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp25">

               <speaker>PREDSEDNIK JELKO KACIN:</speaker>

               <p>Hvala lepa. Zdaj je na vrsti gospod Avšič, potem Podobnik, potem pa spet državni
               sekretar.</p>
            </sp>
            <sp xml:id="SDT3-OZZP-Redna-015-2001-03-16.sp26">

               <speaker>JOŽE AVŠIČ:</speaker>

               <p>Hvala lepa. Torej, znano nam je, verjetno, predvsem pa poslancem prejšnjega mandata,
               da smo nekajkrat poskušali uvrstiti na dnevni red državnega zbora in tudi sprejeti
               zakon o ratifikaciji tega sporazuma.</p>
               <p>Zaradi različnih interpretacij in tudi sumov v ustavnost tega sporazuma, smo skupina
               poslancev 30, v skladu z zakonom o ustavnem sodišču, sam sem bil prvopodpisani,
               poslali januarja lansko leto v presojo ta sporazum ustavnemu sodišču, seveda s
               prošnjo, da se prednostno obravnava in da ustavno sodišče čim hitreje izreže svoje
               mnenje o tem sporazumu. Kajti povsem logično je, da tudi tisti, ki podpiramo sporazum
               zaradi urejanja obmejnih vprašanj, ne mejnih, ampak obmejnih vprašanj prebivalcev na
               obeh straneh meje, da le-ta ne sme biti v nasprotju z našo ustavo.</p>
               <p>Marca, 13., sem kot prvopodpisani poslal pobudo oziroma prošnjo predsedniku
               ustavnega sodišča, naj vendarle, <stage type="mag"/>
               (Nadaljevanje) ustavno sodišče izreče mnenje o tem sporazumu, kajti po informacijah
               in tudi znanih sklepih vlade Republike Slovenije o pospešitvi postopkov v zvezi z
               vzpostavljanjem tako imenovanega šengenskega režima na slovensko hrvaški meji je
               jasno, da do brez tega sporazuma življenje prebivalcev ob meji lahko samo še slabše
               kot doslej, kajti režim, ki bo veljal na mejah, bo seveda povzročal dodatne zaplete
               pri prestopanju slovensko hrvaške meje, čemer bi se pa s sporazumom lahko obmejno
               prebivalstvu pri zadovoljevanju svojih dnevnih potreb lahko tudi izognilo po
               uveljavitvi maloobmejnih prehodov.</p>
               <p>Predvčerajšnjim sem prejel pisma in zato sem se tudi oglasil. Odgovor predsednika
               Testena, ki ga bom, ker je čisto kratko, tudi prebral. Ustavno sodišče pravi takole.
               Ustavno sodišče se zaveda pomembnosti sporazuma, zato je že 6.4.2000 sprejelo sklep,
               da se zadeva obravnava prednostno in jo je tudi že obravnavalo oziroma o njej
               odločalo na nekaj sejah, vendar končne odločitve še ni sprejelo. V zvezi s tem vas
               opozarjam na določbe prvega odstavka 25. člena in na določbe 37. člena poslovnika
               ustavnega sodišča. Iz teh določb in iz celotne ureditve položaja sodnikov in
               predsednika ustavnega sodišča izhaja, da kot predsednik nimam nikakršnega dodatnega
               vpliva na to, v kakšnem času bo odločba v posamezni zadevi pripravljena za
               obravnavanje na seji, še manj pa seveda na to, ali bo predloženi osnutek odločitve na
               glasovanju dobil z zakonom določeno večinsko podporo. Tudi zato, z vsemi urgencami,
               prošnjami za pospešitev posameznih postopkov, ki jih udeleženci naslavljajo name kot
               predsednika, sproti seznanjam vse sodnice in sodnike. To pobudo sem poslal v vednost
               tudi predsedniku vlade, ministru za evropske zadeve in tudi ministru za zunanje
               zadeve. Glede na dejstvo, da tovrstne pobude ustavno sodišče obravnava na zaprtih
               sejah, pa seveda kot prvo podpisani ne vem v kakšni smeri so doslej opravljene
               razprave o tem sporazumu na ustavnem sodišču potekale. Mnenja pa seveda sem in želja
               je, da bi resnično v interesu, da se lahko državni zbor enkrat dokončno do tega
               sporazuma opredeli, dabi ustavno sodišče čim hitreje odgovorilo. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp27">

               <speaker>PREDSEDNIK JELKO KACIN:</speaker>

               <p>Gospod Simonitti.</p>
            </sp>
            <sp xml:id="SDT3-OZZP-Redna-015-2001-03-16.sp28">

               <speaker>IZTOK SIMONITTI:</speaker>

               <p>Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp29">

               <speaker>PREDSEDNIK JELKO KACIN:</speaker>

               <p>Pardon, se opravičujem gospod Simonitti. Gospodu Podobniku sem že prej obljubil
               besedo. Se opravičujem.</p>
            </sp>
            <sp xml:id="SDT3-OZZP-Redna-015-2001-03-16.sp30">

               <speaker>JANEZ PODOBNIK:</speaker>

               <p>Hvala lepa. Ja, mislim da je prav, da gremo po vrsti. Izjava državnega sekretarja na
               odgovor kolega Jurija me nič ne skrbi, ker je korektna in je odgovorna. Jaz sem trdno
               prepričan, da so ustavni sodniki v celoti seznanjeni s to problematiko in imajo
               utemeljene razloge, da pač v letu dni še niso sprejeli svojo odločitev. Jaz sem trdno
               prepričan, da gre za zapletena mednarodno pravna in ustavna vprašanja. Sam tudi nisem
               pristaš nobenih dopisov in vlog na ustavno sodišče, naj odloča prednostno. Ustavno
               sodišče je avtonomen organ in bo odgovorno določil. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp31">

               <speaker>PREDSEDNIK JELKO KACIN:</speaker>

               <p>Gospod Simonitti.</p>
            </sp>
            <sp xml:id="SDT3-OZZP-Redna-015-2001-03-16.sp32">

               <speaker>IZTOK SIMONITTI:</speaker>

               <p>Hvala lepa. Rad bi govoril, odgovoril poslancu Juriju. Mi nikakor ne spreminjamo
               smeri, mi ne spreminjamo sklepov, ne spreminjamo politike, vsekakor da ne. Niti ne
               gre za nikakršen paket, gre preprosto<stage type="mag"/>
               (Nadaljevanje) za razmislek o zadevah, ki so vitalnega interesa za Slovenijo. In ker
               gre za težke probleme, ravnamo po svoji najboljši vesti. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp33">

               <speaker>PREDSEDNIK JELKO KACIN:</speaker>

               <p>Hvala lepa. Jaz bi izkoristil to priložnost, da vam povem v skladu z nekaterimi
               pobudami in dogovori, ki so potekali med obiskom predsednika sabora Republike Hrvaške
               gospoda Tomčiča v našem državnem zboru in zadolžitvami, ki so bile na nek način
               izrečene tudi na naslov predsednika odbora za zunanjo politiko, da sem bil v dogovoru
               in v živem stiku z mojim kolegom Tomcem iz hrvaškega sabora, tudi po tem, ko je
               hrvaški odbor za zunanjo politiko na zaprti seji obravnaval izhodišča za urejanje
               odnosov z Republiko Hrvaško. Izhodišča so bila sprejeta. Odobrili so tudi besedilo
               tako imenovane deklaracije, ki naj bi jo sprejela oba parlamenta. Dogovorjeno pa je,
               da se po vrnitvi gospoda Tomca iz tujine, midva dobiva in ugotoviva kakšne so pobude
               z njihove strani, kakšne so z naše strani in potem obvestiva matična delovna telesa,
               obe telesi o tem, kaj je mogoče pričakovati v naslednji fazi.</p>
               <p>Zato gospod državni sekretar mi je vaše stališče v pomoč. In bi vas seveda prosil,
               da v zvezi s tem, kar s te zdaj povedali, ministrstvo pripravi tudi nek pisen tekst,
               da bomo pravzaprav lažje razumeli to, kar ste nam povedali. Skratka, razumemo, da gre
               za vprašanje šengenske meje in razumemo, da gre za sporazum o prometu in sodelovanju
               med državama ki je bil že v svojem izhodišču načrtovan kot dopolnilo in obogatitev
               šengenske meje. Zato pravim se mi zdijo elementi, ki vplivajo na tako načelno
               stališče, predvsem pa bi rekel nekatere konkretizirane alinee, nujna popotnica za
               kakršenkoli konstruktiven dogovor na katerikoli ravni s sosednjo državo. Naslednje
               vprašanje, je vprašanje dr. Brejca, pobude občanov.<stage type="mag"/>
               </p>
            </sp>
            <sp xml:id="SDT3-OZZP-Redna-015-2001-03-16.sp34">

               <speaker>GOSPOD______:</speaker>

               <p>Hvala lepa, gospod predsednik. Problem, o katerem smo ravnokar govorili, je problem,
               povezan z vprašanjem gospoda Brejca.</p>
               <p>Tisto, kar delamo na našem ministrstvu je naslednje. Prvič, zelo skrbno spremljamo
               vse pobude, osebno se seznanjamo z ljudmi in njihovimi pogledi na te stvari,
               dragocene so nam vse ideje v zvezi s tem. Imamo, lahko rečem, intenzivne
               pojasnjevalne, medsebojno pojasnjevalne stike glede teh vprašanj, za katera vemo, da
               so zapletena in težka, za katera vemo, da so v nacionalnem interesu. Moram reči, da
               se pobude ne nanašajo samo na Piranski zaliv, ampak tudi na druge, ostale dele meje,
               in jih z enako skrbnostjo in pozornostjo obravnavamo. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp35">

               <speaker>PREDSEDNIK JELKO KACIN:</speaker>

               <p>Hvala lepa. In potem vprašanje dr. Bernika. Zato bi vam najprej, gospod Bernik,
               odgovoril na nekatera vprašanja, ki ne morejo biti naslovljena na vlado. Vprašanje
               pravil, ki zadevajo mednarodno aktivnost državnega zbora, zadeva samo državni zbor.
               Kot veste, sem pripravil predlog pravilnika in ga posredoval predsedniku državnega
               zbora. Ta je obvestil vse vodje poslanskih skupin in jim kopijo tega predloga tudi
               posredoval, z namero, da naj bi se na eni od sej kolegija o tem pogovarjali. Tudi vas
               osebno sem o tem obvestil in predlagal, da se obrnete na svojega vodjo poslanske
               skupine, kjer je besedilo tega pravilnika na voljo. Seveda pa smo se želeli
               dogovoriti z vodji poslanskih skupin, da bi ta pravilnik, ki bi ga sprejel odbor za
               zunanjo politiko, urejal tudi vsa pravila za državni zbor, in če se tako odločimo, bi
               ga lahko potrdili potem tudi na državnem zboru na plenarnem zasedanju.</p>
               <p>To so dileme, na katere je treba odgovoriti, ampak pravilnik je pripravljen in je v,
               recimo, delovni proceduri. Kdaj pa bo sprejet, pa vam ta hip ne morem odgovoriti, ker
               se držim dogovora in poskušam, bom rekel, uresničiti potrebo, da se o tem usklajujemo
               na ravni vodij poslanskih skupin oziroma kolegija predsednika državnega zbora.</p>
               <p>Kar zadeva vašo pobudo okrog javnosti zaslišanj kandidatov za veleposlanike, vam
               moram odgovoriti, da to področje ureja zakon o zunanjih zadevah, ki govori o tem, da
               so to zaprte seje. Procedura je pač taka, da se mi pogovarjamo s kandidatom, ki lahko
               postane veleposlanik, v primeru, če dobi pozitivno oceno na delovnem telesu, v
               primeru, da država gostiteljica sprejme tega veleposlanika oziroma izda agremas /?/
               in v kolikor predsednik države podpiše ukaz o njegovem imenovanju. Ker se v vseh teh
               zaporednih fazah še marsikaj lahko spremeni, so zaslišanja vedno na zaprtih sejah; to
               ureja zakon. Ampak če bi želeli tukaj karkoli spremeniti, je treba spremeniti zakon o
               zunanjih zadevah. Ohranja pa predlog zakona, o katerem bomo razpravljali na eni od
               prihodnjih sej, še vedno predstavitev kandidata pred odborom za zunanjo politiko,
               pred nadaljevanjem postopka iskanja agremasa /?-agremaja/ in postavitve na
               funkcijo.</p>
               <p>Ostale zadeve, gospod Bernik, kar zadeva način <stage type="mag"/>(Nadaljevanje) predstavitve, pa je mogoče urejati znotraj pravilnika,
               po katerem ta zaslišanja potekajo. Mi vsakemu kandidatu sedaj veljavni pravilnik
               posredujemo. Predlagam, da v kolikor imate konkreten predlog, ki ni v opreki z
               veljavnim oziroma v prihodnje veljavnim zakonom, da nam te sugestije posredujete in
               se na eni od sej do tega tudi opredelimo in morda pravilnik dopolnimo.</p>
               <p>Nisem razumel povsem vašega vprašanja o tem - radi bi imeli pregled mednarodnih
               asociacij, v katerih deluje državni zbor oziroma smo poslanci državnega zbora
               aktivni. Torej, tu gre predvsem za stalne delegacije, in stalne delegacije v
               različnih parlamentarnih telesih so imenovane z odlokom, o katerem odloča državni
               zbor. To seveda ni noben problem, tudi vaša poslanska skupina je o tem obveščena in
               je bila tudi zaprošena, da daste predlog sestave delegacij; ne nazadnje ste vi član
               delegacije v parlamentarni skupščini Sveta Evrope na tak način. Če pa gre še za kake
               druge asociacije, pa bi vas prosil, če ste v svojem vprašanju bolj konkretni, pa vam
               potem poskušamo odgovoriti.</p>
               <p>Kar zadeva vaše vprašanje in pričakovanje poročila o delu delegacije na konferenci
               Interparlamentarne unije, pa bomo to poročilo o naslednji konferenci zagotovo
               pripravili in ga obravnavali, ko bo konferenca končana (konferenca se začne 2.
               aprila). Drugače pa je delo Interparlamentarne unije stvar nacionalne skupine, ki je
               o tem razpravljala na svojem zboru pred kakimi desetimi dnevi, tudi vi ste bili tam
               prisotni, in tam smo sprejeli tudi poročilo za preteklo mandatno obdobje. Če pa
               sprašujete oziroma dajete pobudo, da bi o tem poročilu razpravljali tudi na seji
               odbora za zunanjo politiko, pa vas prosim, da to potrdite, ker nisem razumel tako;
               slutim, da bi to lahko bilo tako. Prosim.</p>
            </sp>
            <sp xml:id="SDT3-OZZP-Redna-015-2001-03-16.sp36">

               <speaker>DR. JOŽEF BERNIK:</speaker>

               <p>Še zmeraj stojim na stališču, svojem stališču glede zasliševanja veleposlanikov,
               vendar hvala za pojasnilo. Zdi se mi, da je praksa drugod drugačna, in o tem bomo
               imeli priložnost debatirati, ko dobimo predlog zakona o zunanjih zadevah.</p>
               <p>Kar se tiče seznama ljudi, ki sodelujejo v raznih mednarodnih odborih in tako dalje,
               se mi zdi, da bi bilo primerno, da ga imamo, ker potem lahko z njimi razgovarjamo, če
               je potrebno.</p>
               <p>Kar se tiče mojega vprašanja glede delegacije na Kubo, me je pa zanimalo, ne to,
               kakšno bo poročilo, ker o tem še ne moremo govoriti, dokler ne pridete nazaj, vendar
               o tem, kdo gre in kdo do sedaj gre v delegaciji. Zadnjič je bilo <stage type="mag"/>(Nadaljevanje) še nekaj dvomov in zato sem to vprašanje
               postavil. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp37">

               <speaker>PREDSEDNIK JELKO KACIN:</speaker>

               <p>Torej vam odgovorim. Vaša poslanska skupina predloga za udeležbo ni dala. Tudi
               poslanska skupina SDS, ki je rekla, da bo odgovorila do konca tistega dne, predloga
               ni dala. Tako da je zdaj sestavljena delegacija na ta način, da so v njej trije iz
               vladajoče koalicije, eden iz opozicije in predstavnik narodnosti.</p>
               <p>Gospod Podobnik, prosim.</p>
            </sp>
            <sp xml:id="SDT3-OZZP-Redna-015-2001-03-16.sp38">

               <speaker>JANEZ PODOBNIK:</speaker>

               <p>Hvala lepa. Glede zadnjega, glede delegacije, bi bilo moje stališče, da se kot
               poslanke in poslanci tu obnašamo maksimalno racionalno. Moj predlog bi bil, da bi
               bila ta delegacija manj številčna, kot ste se odločili, trije bi bili čisto dovolj;
               to je moje mnenje.</p>
               <p>Gospod dr. Bernik pa je postavil vprašanje, ki je pa po mojem mnenju pomembno.
               Namreč, poleg tega, da smo poslanke in poslanci člani mednarodne delegacije oziroma
               različnih forumov, smo znotraj teh tudi člani raznih delovnih pododborov ali komisij.
               To je pomembno vprašanje. Nekateri ste tu zelo aktivni, in tudi to informacijo bi
               bilo zelo dobro imeti torej, v katerih delovnih pododborih raznihmednarodnih
               institucij so naši poslanci in poslanke aktivni, da bi potem lahko čisto na podlagi
               njihovih udeležb se lahko tudi z njimi o nekaterih vprašanjih posvetovali. Sam sem
               tako razumel vprašanje dr. Bernika oziroma njegovo pobudo. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp39">

               <speaker>PREDSEDNIK JELKO KACIN:</speaker>

               <p>Ja, poglejte, potem bom predlagal in potem poskrbel za uresničitev takega predloga,
               če se do njega poenotimo, da naj oddelek za mednarodne odnose odloke o sestavi
               stalnih delegacij dopolni tudi s članstvom v vseh pododborih, podkomisijah in drugih
               delovnih telesih, v katerih delujejo naši parlamentarci na podlagi članstva v teh
               stalnih delegacijah.</p>
               <p>Gospod Bernik, prosim.</p>
            </sp>
            <sp xml:id="SDT3-OZZP-Redna-015-2001-03-16.sp40">

               <speaker>DR. JOŽEF BERNIK:</speaker>

               <p>Se opravičujem, gospod predsednik, jaz nisem vprašanja glede delegacij zastavil...
               /Govori brez mikrofona - nerazumljivo/... kot se mi je zdelo, da ste razumeli.
               Enostavno sem vprašal za informacijo. Vem, da naša skupina ni nikogar imenovala, zato
               mi na to ni treba odgovarjati.</p>
               <p>Drugič bi pa rad vedel imena članov teh delegacij, in to je bilo moje vprašanje, in
               prosim, da mi na to odgovorite.</p>
            </sp>
            <sp xml:id="SDT3-OZZP-Redna-015-2001-03-16.sp41">

               <speaker>PREDSEDNIK JELKO KACIN:</speaker>

               <p>Gospod Jakič.</p>
            </sp>
            <sp xml:id="SDT3-OZZP-Redna-015-2001-03-16.sp42">

               <speaker>ROMAN JAKIČ:</speaker>

               <p>Hvala za besedo. Sicer nisem hotel intervenirati na tej točki, ampak kljub vsemu, to,
               kar ste, predsednik, nazadnje rekli, glede tega, da bi bili odloki o imenovanju
               predstavnikov v stalne delegacije dopolnjeni do te mere, da bi bili tudi zapisani,
               imenovanja v delovna telesa, je nemogoče, vsaj za parlamentarno skupščino Sveta
               Evrope, iz preprostega razloga, ker je parlamentarna skupščina Sveta Evrope tista, ki
               imenuje delovna telesa.</p>
               <p>Če sem pobudo dr. Bernika pravilno razumel in dopolnitev gospoda Podobnika, je pač
               ta, da bi naredili v tej hiši seznam, navaden seznam, kjer bi vsi parlamentarci in
               parlamentarke imele vpogled, v katerih delovnih telesih, katerih mednarodnih
               asociacijah se nahajajo naše poslanke in poslanci, da bi na primer ob vprašanju -
               zdaj poteka aprila 5. konferenca ministrov za kulturno dediščino v Portorožu, in se
               pogleda, kdo je <stage type="mag"/>(Nadaljevanje) v
               "Subcommittee Cultural Enharitage" v Svetu Evrope, in bi se lahko nanj obrnili za
               interpretacijo ali za material... Tako da sem to razumel kot spisek, predsednik, ne
               pa da bi zdaj šli zopet odpirati neke odloke, ki so bili v tem državnem zboru
               usklajevani in so še vedno usklajevani, na žalost, tudi do zdaj.</p>
               <p>Druga pobuda, ki jo je dr. Bernik dal, pa sovpada s tisto, ki sem jo sam na začetku
               povedal kot informacijo. Dr. Bernik je govoril tudi o tem, da kot član nekega
               delovnega telesa ne ve, na koga se obrniti na vladni strani. To sem pa govoril že na
               začetku, da sva se z državnim sekretarjem vsaj za delegacijo parlamentarne skupščine
               Sveta Evrope, z gospodom Golobom, dogovorila, da bo ta kontakt vzpostavljen, da bodo
               lahko predstavniki slovenske delegacije, parlamentarci, imeli narazpolago tudi mnenje
               vlade Republike Slovenije do določenih vprašanj, ki se obravnavajo na sejah delovnih
               teles tega organa ali na plenarnem zasedanju.</p>
            </sp>
            <sp xml:id="SDT3-OZZP-Redna-015-2001-03-16.sp43">

               <speaker>PREDSEDNIK JELKO KACIN:</speaker>

               <p>Hvala lepa. Mislim, da se lahko poenotimo in da se pregled zadolžitev, za katere
               vemo, in gre za stalno sodelovanje v nekih stalnih pododborih, lahko pripravi in se
               tudi dostavi; to je normalno pričakovanje. Ampak zdaj smo se poenotili in vemo, kaj
               pričakujemo, in to lahko naredimo, to ni noben problem.</p>
               <p>Kar pa zadeva vaše vprašanje sestave delegacije, sestava delegacije je taka, kot je
               bila na zadnjem zasedanju nacionalne skupine - vodja delegacije in potem člani; vodja
               delegacije je vodja nacionalne skupine IPU in potem člani, po takem vrstnem redu, kot
               so bile dane tudi prijave Roberto Battelli, predstavnik narodnosti, potem je Aurelio
               Juri, združena lista socialnih demokratov, potem je gospod Jelinčič, slovenska
               nacionalna stranka (opozicija) in gospod Gasparini kot peti. Imeli smo sedem
               prijavljenih in čakali smo še na prijave s strani opozicije in v kolikor bi te
               prijave prišle, bi imele prednost. Ker prijav ni bilo, je sestava zaključena, tako.</p>
               <p>Lahko končamo s tem, vprašanja in pobude? Lahko. Potem zaključujem to točko, 2.
               točko dnevnega reda.</p>
               <p>Prehajamo na <title>3. TOČKO DNEVNEGA REDA - POROČILO O DELU MEDNARODNE USTANOVE
                  FUNDACIJE ZA RAZMINIRANJE IN POMOČ ŽRTVAM MIN ZA LETO 2000. </title>
               </p>
               <p>V dogovoru z gospodom Cimperškom, ki je danes med nami, sva se dogovorila, da delo te
               fundacije tudi nekoliko širše predstavimo odboru za zunanjo politiko. Razlogov za to
               je obilo in vsi so zelo tehtni.</p>
               <p>Dejstvo, da je ta fundacija locirana tu v Ljubljani, Republiki Sloveniji omogoča, ne
               samo da povezuje napore številnih držav za razminiranje v državah jugovzhodne Evrope,
               ampak da tu igra resnično kreativno, aktivno in koordinativno vlogo pri tem
               delovanju, tako ko gre za stroko, za vsebino kot tudi, ko gre za zagotavljanje
               financ. In tisto, kar je najbolj pomembno, ne gre samo za razminiranje, gre tudi za
               rehabilitacijo. In ker je trenutek primeren, da se pogovarjamo tudi o proračunu
               Republike Slovenije <stage type="mag"/>(Nadaljevanje) za leto
               2001, se mi je zdelo primerno, da to točko uvrstimo zdaj, danes, ko so na vrsti tudi
               nekatere druge točke, ki zadevajo jugovzhod Evrope, to pa je tisto področje, kjer se
               je Slovenija doslej maksimalno pozitivno promovirala in ima ne samo pionirsko, ampak
               tudi na nek način več kot pionirsko vlogo v odnosu do drugih držav.</p>
               <p>Zato prosim gospoda Cimprška za uvodno predstavitev. Nekaj gradiva pa smo vam
               posredovali že v pisni obliki, na eni od prejšnjih sej pa smo vam izročili tudi že
               brošuro, ki jo je izdal International Demining Trust. Prosim, gospod Cimperšek.</p>
            </sp>
            <sp xml:id="SDT3-OZZP-Redna-015-2001-03-16.sp44">

               <speaker>GOSPOD CIMPERŠEK:</speaker>

               <p>Hvala lepa, gospod predsednik, za besedo in hvala za možnost predstavitve dejavnosti
               našega fonda.</p>
               <p>V tem tednu je minilo tri leta, odkar je slovenska vlada ustanovila marca leta 1998
               slovenski fond s ciljem humanitarne pomoči takrat Bosni in Hercegovini na področju
               razminiranja kot na področju rehabilitacije žrtev min.</p>
               <p>Dandanes je situacija drugačna. Zaradi uspešnega dela v Bosni in Hercegovini danes
               delamo že v štirih državah v regiji, delamo v Albaniji, Bosni in Hercegovini, Hrvaški
               in na Kosovu. Pripravljali smo se in se še pripravljamo za delo v Makedoniji, samo
               žal zaradi spremembesituacije je verjetno ta zadeva trenutno vprašljiva, in se
               pripravljamo in že navezujemo stike za začetek dela tako v Črni gori kot v
               Srbiji.</p>
               <p>Mednarodna ustanova fundacije sestavljajo tri glavna telesa: strokovna služba, ki
               ima sedež na Igu, v izobraževalnem centru, in zaposlenih je skupno 11 ljudi; upravni
               odbor, ki je sestavljen iz štirih predstavnikov Slovenije in treh predstavnikov Bosne
               in Hercegovine in predsednik upravnega odbora, gospod Vojislav Šuc je tudi danes z
               nami tukaj; in seveda svetovalni odbor, ki je sestavljen iz vseh donatorjev
               mednarodne ustanove in ki se odloča o našem programu dela, o našem poročilu o delu,
               kjer je narejena zadeva tako, da vsak donator ima toliko teže, kot je doniral v
               fond.</p>
               <p>Junija 1998 je ameriški kongres sprejel zakon, v katerem je zagotovil 28 milijonov
               dolarjev kot sistem "Matching founda" - se opravičujem, ne znam slovensko tega
               razložiti - torej, da za vsak dolar, ki ga mi zberemo, bodo oni to zadevo podvojili.
               Dandanes lahko rečem, da smo praktično na koncu. Skupno do zdaj, če govorimo o
               zneskih, smo zbrali že 54 milijonov dolarjev, pred enim tednom smo podpisali še za
               dodatnih 3 in pol milijona dolarjev za Kosovo z ameriško vlado, kjer je ta donacija
               prišla kot unilateralna donacija. Torej, nam je teh 28 milijonov dolarjev - smo jih
               praktično porabili v treh letih, in mislim, da je to zelo velik uspeh, en samo
               fundacije, predvsem slovenske vlade in predvsem ministrstva za zunanje zadeve, ki nam
               je vso logistično podporo, tako tukaj kot v njihovih diplomatskih predstavništvih po
               svetu, pri tem pomagal. In lahko povem, da je to dejansko delo Slovenije, zbrati ta
               denar, zelo malo je bilo dela še kakšnih drugih držav pri zbiranju teh sredstev, in
               na to, mislim, da je lahko Slovenija zelo ponosna.</p>
               <p>Kaj delamo na področju deminiranja. Do danes smo očistili okrog 12 milijonov
               kvadratnih metrov na območju jugovzhodne Evrope. Koliko je to, to sta približno dve
               tretjini vsega, kar je bilo v tem letu in pol očiščenega na tem območju. Recimo, v
               Albaniji smo edini, ki delamo deminiranje, v Bosni opravimo okrog 80% vsega, na
               Hrvaškem smo pa tretji največji donator, takoj za hrvaškim proračunom in hrvaškim
                  <stage type="mag"/>(Nadaljevanje) oziroma njihovim kreditom
               Svetovne banke.</p>
               <p>Seveda počnemo tudi rehabilitacijo. Prek inštituta za rehabilitacijo je bilo do
               danes rehabilitiranih tako v Sloveniji kot v Bosni čez 500 žrtev min. Nekaj tega,
               mala številka, okrog 12, jih je bilo rehabilitiranih tudi s Kosova, in ta program se
               pričenja izvajati tudi za območje Albanije.</p>
               <p>Kot je bilo že omenjeno, ena izmed večjih pomembnih stvari je regionalni pristop.
               Torej, mi delamo skupaj z državami, ki imajo probleme z minami. Eden večjih uspehov
               je, da smo podpisali sporazum s hrvaškim centrom za razminiranje, bosanskim centrom
               za razminiranje z albanskim centrom, o skupnem nastopu tako pri donatorjih kot pri
               izmenjavi podatkov na področju raminiranja in rehabilitacije žrtev min, in ta skupina
               je precej aktivna; naslednji sestanek je konec naslednjega meseca v Sarajevu.</p>
               <p>Imamo tudi aktivno vlogo v Paktu stabilnosti, kjer sodelujemo v tako imenovanem
               forumu za področje razminiranja in smo tudi na tem aktivni. Kolikor sem obveščen, bi
               naj ta naslednji sestanek tega foruma bil v Ljubljani 26. marca.</p>
               <p>Kam dajemo sredstva, na kratko, za leto 2000. 84% je šlo za razminiranje, 7% je šlo
               za pomoč žrtvam min, 4% za programe tako imenovanega "Mineawareness" oziroma
               ozaveščanja o minah, in 1% za ostale aktivnosti v regiji. Sami pa porabimo za vse
               svoje aktivnosti 2,9% vseh donacij.</p>
               <p>Čisto na koncu bi želel povedati, to so seveda sami lepi uspehi, ampak imamo tudi
               nekaj težav, in glede tega bi prosil parlament, slovenski parlament, predvsem ta
               odbor za zunanjo politiko, da nam pri nekaterih stvareh pomaga.</p>
               <p>Prva stvar je, da, kot sem rekel, mi smo porabili, praktično porabili teh 28
               milijonov dolarjev in skupaj s predsednikom upravnega odbora, gospodom Šucom, sva se
               pred enim mesecem vrnila iz Amerike, kjer sva poskušala lobirati, in mislim, da je
               bila zadeva precej uspešna, za naslednjo tranšo ameriškega denarja v približni višini
               okrog 40 milijonov dolarjev. In bi nam, seveda, zelo pomagalo pri sami tej zadevi, če
               bi tudi vaš odbor poslal pismo svojim partnerjem v ameriškem kongresu v zvezi s tem
               našim fondom in za podporo pri tem.</p>
               <p>Ker je končno pristopila v fond tudi Evropska unija, sicer na začetku šele z 2
               milijonoma ekujev, vendar vem, da se pridejo pogovarjati konec tega meseca za
               nadaljnjo podporo, bi nekaj podobnega bilo, po moje, primerno tudi za evropski
               parlament in pri vaših stikih, ki jih imate veliko z evropskim parlamentom, tudi to
               zadevo poudarjati.</p>
               <p>Druga stvar je, da je slovenska vlada tudi donator v našem fondu, in glede na to,
               kot ste omenili, gospod predsednik, da je zdaj razprava o proračunu, <stage type="mag"/> (Nadaljevanje) dvakrat je slovenska vlada leta
               1999 in leta 2000 sklenila, da bo seveda redno financirala delovanje fonda v višini
               75 milijonov dolarjev iz vseh treh ustanovnih ministrstev. To je ministrstvo za
               zunanje zadeve, obramba in zdravstvo. Jaz moram žal reči, da temu nitako. Ne zato,
               ker so gospodje tukaj, ampak edino ministrstvo za zunanje zadeve redno ta svoj delež
               plačuje. Z obrambo smo pač nekako uspeli zadeve razčistiti, z ministrstvom za
               zdravstvo pa za lani in kot za letos vem, zadeve ni v proračunu in mislim, daje ne
               zaradi tega, da bo od tega fond živel, ampak je predvsem dobro za samo Slovenijo, da
               se tudi redno pojavlja kot donator not in tukaj bi vas seveda prosil za eno podporo.</p>
               <p>In zadnja stvar. Žal smo seveda kljub parim pobudam, ministrstvo za finance kot tudi
               slovenski vladi, plačujemo seveda pri nas davek na dodano vrednost. Problem je pa
               predvsem za izvajanje področja rehabilitacije. V lanskem letu smo plačali čez 13
               milijonov slovenskih tolarjev davka na dodano vrednost za področje rehabilitacije.
               Miseveda ne smatramo, da je treba zdaj spremembo zakona, ampak verjetno obstajajo
               nekakšne rešitve, ki bi to rešile. Kaj je problem? Donator v konkretnem primeru,
               recimo v tem, v glavnem Združene države Amerike, seveda težko opravičijo svoji
               davkoplačevalcem, da njihova donacija, ki pride v Slovenijo, potem gre del te
               donacije v slovenski proračun. Končno se lahko zgodi samo to, da se ta področja dela
               rehabilitacije ne bo v Sloveniji več izvajal. To pa mislim, da ni dobro, niti za fond
               in niti za slovensko zdravstvo kot za naš inštitut za rehabilitacijo. Zato bi tudi
               tukaj apelirali na neko podporo vašo, da se to na nek način reši. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp45">

               <speaker>PREDSEDNIK JELKO KACIN:</speaker>

               <p>Hvala lepa. Dorijan Maršič.</p>
            </sp>
            <sp xml:id="SDT3-OZZP-Redna-015-2001-03-16.sp46">

               <speaker>DORIJAN MARŠIČ:</speaker>

               <p>Hvala predsednik. Spoštovani direktor, predsednik upravnega odbora. Jaz moram reči,
               da glede na poznavanje dela fundacije že vrsto let, lahko rečem, da je to eden
               pomembnejših projektov Slovenije na zunanjepolitičnem področju in pri razreševanju
               problemov jugovzhodne Evrope in Balkana. Da je fundacija uspešna in učinkovita se s
               tem hvali seveda Slovenija, ko prihajajo tuje delegacije k nam in poudarjamo kako je
               to eden od projektov, ki ga Slovenija podpira in kjer kažemo svojo učinkovitost. Tuje
               delegacije, ki prihajajo k nam, obiščejo fundacijo, se seznanjajo z njenim delom, pa
               prav tako hvalijo Slovenijo in poudarjajo pomen te fundacije in pa slovenskega
               prispevka k reševanju krize na Balkanu oziroma razreševanju posledic predhodnih kriz.</p>
               <p>Vedno pravimo, da gre tukaj z slovenski "now haw", vedno ga ponujamo kot primer
               zakaj Slovenija v NATU in druge vojaške politične integracije. Žal to, kar sem slišal
               tudi danes od in mi je poznana ta problematika financiranja z naše strani, nas
               postavlja malce v čudno luč. Glede na to, da so težave na strani financiranja prav v
               slovenskem delu. Mislim, da bi s podporo tej fundaciji, ki bi se poznala tudi skozi
               proračun, na podlagi sklepov, ki jih je vlada sprejemala nekajkrat in ki govorijo o
               tem, da bi po 25 milijonov tolarjev šlo iz proračuna v ministrstvo za obrambo,
               ministrstvo za zunanje zadeve, ministrstvo za zdravstvo ali kredibilnost vsemu
               tistemu kar pravzaprav trdimo ko hvalimo to fundacijo in ko sprejemamo seveda tudi
               pohvale za to.</p>
               <p>Jaz bom tudi kot podpredsednik odbora za obrambo, danes na odboru za obrambo, ki
               upam, da bo sklepčen, v proračunski razpravi <stage type="mag"/>
               (Nadaljevanje) tistega dela proračuna, ki se nanaša na obrambo, še posebej na
               zaščito in reševanje, še enkrat poudaril to, kar sem tukaj povedal in predvsem
               prosil, da vlada resno razmisli o tem, da išče in najde rešitve, da se fundaciji
               nameni tisto, kar je vlada sklenila in predvsem da razmisli tudi o tem, da tisti
               zaostanek iz preteklih let prav tako nekako pride v okvire dela te fundacije. Nekaj
               premikov vsaj na ministrstvu za obrambo mislim da bo, sem pa govoril danes tudi z dr.
               Kebrom, ki pa je dejansko potrdil, da tega, teh sredstev, niti v letošnjem letu ni.
               Tako, da jaz upam, da bo tudi vaš odbor, seveda sprejem ustrezne sklepe, ki bojo dali
               podporo tej fundaciji, tudi s tega, če gledamo v globalu majhnega finančnega
               prispevka, ki ga daje Slovenija v ta velik projekt. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp47">

               <speaker>PREDSEDNIK JELKO KACIN:</speaker>

               <p>Gospod Jakič.</p>
            </sp>
            <sp xml:id="SDT3-OZZP-Redna-015-2001-03-16.sp48">

               <speaker>ROMAN JAKIČ:</speaker>

               <p>Hvala za besedo. Jaz se zahvaljujem direktorju Cimperšku za ta pisni in seveda ustne
               ekspozeje. Jaz moram reči, da ob diskusiji o delu mednarodne ustanove fundacije za
               razminiranje in pomoč žrtvam je tak pozitivni filing. V resnici je, v resnici smo vsi
               ponosni na to, kar seveda ta fundacija dela in v resnici se vsi znamo in vemo hvaliti
               v tujini kot naš paradni konj v mednarodnih zadevah, kar se tiče seveda pomoči ali pa
               reševanja problemov na tem koncu sveta.</p>
               <p>In seveda s tem je Slovenija tudi prepoznavna. Jaz moram reči, da imam to izkušnjo
               glede na to, da kar veliko hodim okoli, da je ta prepoznavnost že dejanska in da se
               seveda zgolj sprašuje o tem ali fundacija pričakuje še kakšna sredstva ali ne. Se
               pravi da je, da ni več potrebno tujim partnerjem kolegom več razlagati, zakaj ta
               fundacija je, kaj opravlja, ampak je to že v zavesti in je seveda ta nadgradnja. Jaz
               moram reči, da je v resnici, tu se s kolegom Maršičem popolnoma strinjam, da je na
               nek način pa nehigienično z naše strani po eni strani hvaliti, po drugi strani pa ne
               zagotavljati skoz proračun teh 75 milijonov sit oziroma če sem prav razumel, deleže,
               nekatere deleže,ki niso vplačani s strani nekaterih ministrstev. Zato jaz seveda
               predsednik tebe pozivam k trem zadevam. Prvič ta seveda, da sprejmemo ta izziv, ki
               nam ga je direktor predstavil, da poskušamo s svojo aktivnostjo,<stage type="mag"/> (Nadaljevanje) še naprej lobirati tudi aktivno v smislu pisma
               našim kolegom iz ameriškega kongresa, glede novega dogovora o financiranju, da seveda
               se ob razpravi in ob usklajevanju proračuna zagotovi sredstva in pa to, kar je pa,
               kar sem pa že par krat slišal, seveda teh 15 milijonov tolarjev, ki ga plačamo DDV. V
               proceduri predsednik, je zdaj mislim, da so celo tri spremembe, ena za drugo,
               sprememba zakona na dodano vrednost, DDV, kjer bi bilo mogoče smotrno kot, jaz ne vem
               sicer kot zainteresirano delovno telo težko, ampak na nek način poskušati vnesti tudi
               ta del diskusije današnje, v diskusijo o spremembi DDV. Ne gre samo za področje
               seveda same fundacije, gre seveda za eno vrsto drugih humanitarnih, mi na primer
               UNICEF eden takih, kjer se zbirajo sredstva za pomoč otrokom, po drugi strani pa
               vidiš, da en velik del sredstev potem odleti na DDV, da bi začel ta parlament
               razmišljati o tej točki spremembe zakona o DDV, kjer jaz mislim, da bi bilo dobro, da
               bi bil tako odbor za zunanjo politiko kot odbor za obrambo iniciator, da se v zakon o
               DDV poskuša najti varianta, pač oprostitve plačevanja DDV za tovrstne organizacije.
               Hvala.</p>
            </sp>
            <sp xml:id="SDT3-OZZP-Redna-015-2001-03-16.sp49">

               <speaker>PREDSEDNIK JELKO KACIN:</speaker>

               <p>Hvala lepa. Gospod Bernik.</p>
            </sp>
            <sp xml:id="SDT3-OZZP-Redna-015-2001-03-16.sp50">

               <speaker>DR. JOŽEF BERNIK:</speaker>

               <p>Hvala lepa za besedo. Strinjam se z mojima predgovornikoma, zato ne bom ponavljal.
               Imam pa dve vprašanji za gospoda direktorja fundacije, ga pozdravljam. In to je tole.
               Ali, nekje piše, da so dela za razminiranje podeljena preko javnih razpisov? Rad bi
               vedel, a slovenska podjetja pri tem sodelujejo. Drugič sem opazil, da je razmeroma
               majhen delež uporabljen za programe pomoč žrtvam. Zdaj pa ne vem, ali zato, ker ni
               bilo denarja ali pa žrtev ni dovolj. Zakaj je procent tako nizek? In tretjo, je pa,
               bi omenil nekaj, kar na, eno področje, na katerem sam veliko grešim. In to je, da me
               je zbodlo število tujk, ki so tukaj v tem memorandumu in ne bi hotel reči, da je to
               edini primer, ker imamo to stalno pred nami, zato bi morda človek želel, da vlada
               končno financira in ustanovi oddelek za slovenski jezik oziroma urad za slovenski
               jezik. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp51">

               <speaker>PREDSEDNIK JELKO KACIN:</speaker>

               <p>Hvala lepa gospod Bernik. Sam bi želel dodati nekaj besed k tej točki dnevnega reda.
               Na dnevni red sem jo uvrstil zato, ker se mi zdi, da je še kako potrebno, da se o tem
               spregovori v našem odboru, ampak da se hkrati ob razpravi ugotovi tudi nekatera
               neizpodbitna dejstva.</p>
               <p>Slovenija je tako slišim, lahko da me bo kdo dopolnil, še vedno največja tuja
               investitorka na ozemlju Bosne in Hercegovine. Že res, da Nizozemci s to svojo
               energetsko investicijo nas morda zdaj prehitevajo. Ampak če bi zraven dodali še pomen
               razminiranja kot predpogoja za omogočanje tujih investicij na ozemlju Bosne in
               Hercegovine, potem bi zagotovo naš delež pri obnovi in razvoju Bosne in Hercegovine,
               bil še veliko večji. In zato se mi zdi, da je zlasti, ko gre v tem trenutku za Bosno
               in Hercegovino, dejavnost tega fonda izjemno pomembna. Bosna in Hercegovina je vedno
               znova pred novimi dilemami, ali je to država na dolgi rok ali je to neko prehodno
               obdobje. In ravno take akcije, možnost obnove, pa zlasti rehabilitacije nosijo zelo
               jasna sporočila. Jaz bi se osredotočil na rehabilitacijo in na dejstvo, da žal
               ministrstvo za zunanje zadeve ni bilo v stanju zagotoviti svoje participacije v
               preteklem letu, kar ogroža <stage type="mag"/> (Nadaljevanje)
               ministrstvo za zdravstvo, se opravičujem, rekel sem za finance. Ministrstvo za
               zdravstvo ni zagotovilo svojega dela. Govorim o rehabilitaciji. Ta rehabilitacija v
               zavodu za rehabilitacijo invalidov Soča v Ljubljani je izjemno dragocena za to, ker
               je ekvilibrirana ko gre za žrtve. Želim dopolniti to vašo vprašanje gospod Bernik.
               Zelo pomembno je, da se hkrati rehabilitirajo žrtve, ki prihajajo iz srbskega,
               hrvaškega in bošnjaškega dela Bosne in Hercegovine. Ker ta rehabilitacija ni
               individualna, ampak zahteva tudi prisotnost družine. To zagotavlja neke povsem
               drugačne in veliko bolj kvalitetne posledice take rehabilitacije in je sporočilna
               vrednost in so politične posledice takega prizadevanja, še kako pomembne.</p>
               <p>Zato se mi zdi, da bi morali okrepiti ta del rehabilitacije. Kajti to nam, pa naj se
               to ne sliši egocentrično, v piaru, v komuniciranju z ljudmi v Bosni in Hercegovini
               pri vzpostavljanju dolgoročnega sodelovanja in medsebojnega spoštovanja zagotovo
               pomeni veliko in nam olajšuje našo prisotnost, ne samo v Bosni in Hercegovini, ampak
               povsod v jugovzhodu Evrope.</p>
               <p>Zato bi želel, da se, ko se pogovarjamo o tem, kako pravzaprav zaključiti to
               današnjo razpravo, poenotimo okrog predloga sklepov. Preden je delegacija fundacije
               odšla v Združene države Amerike, sem obljubil, da bom tudi sam osebno podprl ta
               prizadevanja in da bom pisal gospodom kongresnikom in senatorjem. To ni problem.
               Ampak zdi se mi, da je prav, da se o tem najprej tukaj poenotimo in da to ni pismo
               predsednika, ampak je pismo predsednika v imenu celotnega odbora za zunanjo politiko.
               Sem zato, da imamo konsenz pri tem. To ne more biti soliranje predsednika, to mora
               biti en sestavni del usklajenih prizadevanj na področju zunanje politike. Tukaj
               Slovenija ima priložnost, imamomožnost in ima tudi zagotovo obveznost. Zato smo to
               uvrstili danes na dnevni red, da se okrog tega poenotimo.</p>
               <p>Drugo, kar se mi zdi posebej pomembno je poziv vladi, naj zagotovi finančno
               participacijo vseh pristojnih ministrstev. Ponavljam vseh pristojnih ministrstev v
               delu fundacije. Samo na ta način je mogoče govoriti tako o razminiranju kot tudi o
               povečevanju dela, ki zadeva rehabilitacijo.</p>
               <p>In tretja zadeva je poziv vladi, naj prouči možnost za oprostitev plačila davka na
               dodano vrednost tej mednarodni ustanovi, kajti to bi nam doseganje vseh teh ciljev
               precej olajšalo.</p>
               <p>Zato bi ta svoj prispevek želel skleniti s predlogom sklepov, ki bi se glasili in
               vas prosim, da se v nadaljevanju opredelite tudi do predloga sklepov:<stage type="mag"/>(Nadaljevanje) "1. Odbor se je seznanil s
               poročilom fundacije.</p>
               <p>Odbor se je strinjal, da predsednik odbora Jelko Kacin v imenu celotnega odbora v
               pismu članom kongresa ZDA in poslancem Evropskega parlamenta zaprosi za nadaljnjo
               podporo mednarodni ustanovi, fundaciji za razminiranje in pomoč žrtvam min.</p>
               <p>2. Odbor je pozval vlado Republike Slovenije, naj zagotovi finančno participacijo
               vseh pristojnih ministrstev v delu fundacije.</p>
               <p>3. Odbor je tudi pozval vlado Republike Slovenije, naj prouči možnosti za oprostitev
               plačila davka na dodano vrednost mednarodni ustanovi, fundaciji za razminiranje in
               pomoč žrtvam min pri sredstvih donatorjev za dejavnost rehabilitacije žrtev min."</p>
               <p>To je moj predlog sklepov, o katerih bi odločali po koncu razprave.</p>
               <p>Bilo je zastavljeno vprašanje s strani gospoda Bernika, pa prosim predstavnika
               fundacije, če nanj odgovori.</p>
            </sp>
            <sp xml:id="SDT3-OZZP-Redna-015-2001-03-16.sp52">

               <speaker>GOSPOD CIMPERŠEK:</speaker>

               <p>Hvala lepa. Dr. Bernik, najprej se vam moram opravičiti za tujke. Popolnoma se
               strinjam z vami, tudi sam sem na tem stališču. Žal so naši teksti v glavnem vsi v
               angleščini in jih potem v slovenščino prevajamo, zato je mogoče prišlo do nekih malo
               slabših prevodov.</p>
               <p>Razpisi - da, delamo prek javnih razpisov. Slovenska podjetja na področju
               deminiranja, trenutno je eno registrirano podjetje v Bosni in Hercegovini, ki ima
               akreditacijo, na Hrvaškem ni nobenega takega podjetja. Tako da vsa podjetja, ki so
               registrirana v sami državi, kjer se to izvaja, lahko sodelujejo, in seveda, ko bodo
               ta slovenska podjetja, če bodo ustanovljena in registrirana v teh državah, bodo zelo
               enostavno sodelovala na teh naših razpisih in so seveda zelo dobrodošla.</p>
               <p>Rehabilitacija - številka je nizka predvsem zaradi tega, ker sam donator odloči, v
               kateri del naše aktivnosti hoče sredstva vložiti, ali v rehabilitacijo ali v področje
               deminiranja. Mi smo generalno imeli enkrat neko politično odločitev, da bi naj bilo
               15% naših sredstev šlo v rehabilitacijo, žal se tega ne dosega. Delno je res tudi to
               plačevanje davkov v Sloveniji, ker se pač ta rehabilitacija v glavnem izvaja v
               Sloveniji. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp53">

               <speaker>PREDSEDNIK JELKO KACIN:</speaker>

               <p>Hvala lepa. Želi še kdo besedo? Gospod državni sekretar Golob, prosim.</p>
            </sp>
            <sp xml:id="SDT3-OZZP-Redna-015-2001-03-16.sp54">

               <speaker>DR. IGNAC GOLOB:</speaker>

               <p>Hvala lepa, gospod predsednik. Omenili ste, kam boste poslali pismo s tem sprejetim
               tekstom, ki ste ga maloprej prebrali. Svetoval bi, če je le mogoče, da se takega
               pisma ne pošlje samo, če sem dobro razumel, evropskemu parlamentu, ampak da se pošlje
               tudi vsem parlamentom, ki odobravajo budžetska sredstva, ki prihajajo skozi donacije
               našemu ITF-u. Mislim, da je recimo nemška kontribucijatako velika, da prav gotovo
               zasluži tako pismo tudi nemškim parlamentarcem. Saj tu ne gre za veliko, tu gre za
               približno 15 parlamentov, ki bi jim lahko skozi svoje pismo povedali o tem našem
               interesu in o delu in na koncu koncev se jim tudi zahvalili za to, da so odobrili
               sredstva, kakršna so odobrili. Prav gotovo ni nobenega dvoma, da ameriška
               kontribucija silno koristna, da brez nje fundacija najbrž ne bi mogla tako delati,
               kot dela, ampak bi bilo dobro tudi upoštevati kontribucijo drugih držav oziroma
               drugih parlamentov. Hvala lepa, gospod predsednik.</p>
            </sp>
            <sp xml:id="SDT3-OZZP-Redna-015-2001-03-16.sp55">

               <speaker>PREDSEDNIK JELKO KACIN:</speaker>

               <p>Hvala lepa. Vaša pobuda je na mestu. Za njeno operacionalizacijo pa mislim, da je
               treba zagotoviti dva predpogoja:</p>
               <p>Prvič, zdaj se pogovarjamo o veliki ameriški donaciji, ki je pogojevana z
               zagotovitvijo enakega deleža <stage type="mag"/>(Nadaljevanje)
               iz drugih virov. Zato je ta ameriška opredelitev, da bodo pri tem sodelovali, za nas
               zelo pomembna in tu je bilo izhodišče, da se obrnemo najprej na kongres.</p>
               <p>No, drugo je pa seveda zahvala in poziv vsem tistim, ki so participirali doslej. Tu
               je cela vrsta držav, od Kuvajta, Japonske, Češke, govorim na pamet, Kanade, tistih,
               ki se jih spomnim in vem, da sem se tudi z veleposlaniki pogovarjal o njihovi
               participaciji. V vseh teh primerih je na mestu pismo zahvale in priporočilo za
               naklonjeno obravnavo vnaprej. Ampak vendarle, vsebinsko gledano gre za dva različna
               pristopa: eno je ameriški kongres in evropski parlament, ki je v izhodišču tukaj
               tisti, ki da prvi prispevek, in potem so tisti, ki se na ta prispevek navezujejo.</p>
               <p>Tako da bi v skladu s to pobudo, ker gre za konsenz, tako kot vidim zdaj, tako pisma
               tudi pripravili in jih posredovali na vse te naslove, ampak v dveh različnih formah,
               z različnimi poudarki.</p>
               <p>Lahko sklenemo razpravo? Lahko. Smo ta hip sklepčni za odločanje? Potem prekinjam to
               točko do trenutka, ko bomo sklepčni, pa bi potem o sklepih tudi glasovali. Ni več
               nobenih dodatnih predlogov sklepov? Ne.</p>
               <p>Torej, prekinjam 3. točko dnevnega reda in
                  prehajamo na <title>5. TOČKO DNEVNEGA REDA,</title>
               to je zahtevna točka - <title>PREDLOG ZAKONA O OMEJEVALNIH UKREPIH, HITRI POSTOPEK.</title>
               </p>
               <p>Prosim vlado za uvodno predstavitev gradiva.</p>
            </sp>
            <sp xml:id="SDT3-OZZP-Redna-015-2001-03-16.sp56">

               <speaker>DR. PETER BEKEŠ:</speaker>

               <p>(Bekeš Peter, državni podsekretar z ministrstva za zunanje zadeve.) Hvala za besedo,
               gospod predsednik. Čisto na kratko bi označil pomen zakona.</p>
               <p>Do zdaj smo vprašanja sankcijskih mehanizmov, ki jih sprejema Republika Slovenija,
               konkretno je šlo za območje držav, ki so nastale na teritoriju nekdanje Jugoslavije,
               urejali z različnimi predpisi, ki še veljajo in ki so se zaradi številnih
               podzakonskih aktov zgostili v skorajda nepregleden gozd predpisov. Poleg tega nam je
               dosedanji način urejanja teh vprašanj z zakoni in podzakonskimi akti na njihovi
               podlagi podaljševal čas, potreben za oblikovanje odločitev. Zaradi hitrejšega
               prilagajanja spremenjenim okoliščinam in odločitvam mednarodnih organizacij, s
               katerimi je Slovenija tesno povezana, zlasti bi tu omenil naš pridruženi status v
               Evropski uniji in naše članstvo v Partnerstvu za mir, povezano z našimiaspiracijami
               za čim hitrejšo vključitev v Nato, menimo, da je treba zagotoviti hitrejše in bolj
               fleksibilno <stage type="mag"/>(Nadaljevanje) odzivanje na take
               spremembe tudi v notranjem pravnem redu Republike Slovenije.</p>
               <p>Zaradi zagotovitve pravne varnosti pa je treba to področje urediti na sistematičen
               način, ki bi omogočal večji pregled nad ustreznimi predpisi. Predlagatelji menimo, da
               bi to lahko dosegli oziroma da to bomo dosegli in omogočili s sprejemom zakona o
               omejevalnih ukrepih, ki je predmet razprave pod to točko. Ta zakon bi predstavljal
               splošno pravno sistemsko podlago za uvedbo sankcij in drugih omejevalnih ukrepov in
               viceversa seveda tudi za njihovo odpravo, kadar bi za to nastopili pogoji, bodisi na
               podlagi odločitev pristojnih organov v Republiki Sloveniji bodisi pa v zvezi z
               odločitvami mednarodnih organizacij, katerih člani ali s katerimi je Slovenija
               povezana. Naj omenim Združene narode predvsem in seveda evroatlantske asociacije.</p>
               <p>Na podlagi zakona bi po zamisli ureditve, ki jo ta zakon prinaša, vlada Republike
               Slovenije sprejemala podzakonske predpise in z njimi urejala konkretne sankcijske
               mehanizme, njihovo uvedbo, njihov obseg, intenziteto, čas trajanja in tudi njihovo
               odpravo.</p>
               <p>Zakon - to bi moral posebej opozoriti - v drugi alinei 1. člena omogoča uvedbo
               omejevalnih ukrepov kot protiukrepov za zaščito interesov Republike Slovenije v
               skladu z mednarodnim pravom. Tega dosedanja ureditev, čeprav je več različnih
               predpisov, ni poznala. Gre torej za novoto in moram zaradi tega nanjo posebej
               opozoriti. Na ta način bo vladi Republike Slovenije dana pravna podlaga oziroma bi ji
               bila dana v primeru, da bo ta zakon sprejet tudi v tem delu, za sprejem ukrepov, ki
               bi omogočali zaščito legitimnih slovenskih interesov v vsaki morebitni specifični
               situaciji, ko bo presojeno, da so ti interesi ogroženi do take mere, da jih je treba
               varovati z mehanizmom, ki ga ta zakon uvaja. Trenutno mislimo, da bi bilo treba
               sprejeti tovrstne ukrepe zaradi zaščite slovenskih interesov, povezanih z razpadom
               nekdanjeJugoslavije in zlasti z vprašanjem nasledstva, ki, kot vemo, še vedno ni
               rešeno, z njim pa so številni slovenski interesi povezani, politični, ekonomski in
               tudi nekateri socialni.</p>
               <p>Na podlagi sprejema tega novega zakona bodo prenehali veljati dosedanji zakon o
               uvedbi sankcij proti Zvezni republiki Jugoslaviji, dalje zakon o izvajanju resolucije
               Varnostnega sveta Organizacije združenih narodov, ki določa ukrepe zoper Republiko
               Srbijo, Črno goro in območja Bosne in Hercegovine pod nadzorom bosanskih Srbov
               -mimogrede, oba zakona zajemata sedanjo ZRJ - in še drugi odstavek 50. člena zakona o
               deviznem poslovanju ter predpisi, izdani na podlagi omenjenih zakonov. To je pa, kot
               rečeno, <stage type="mag"/>(Nadaljevanje) nepregledna količina
               različnih podzakonskih aktov.</p>
               <p>Vlada Republike Slovenije bo ob uveljavitvi tega zakona sprejela ustrezne uredbe, ki
               bodo nadomestile obstoječo podzakonsko legislativo in na transparentnejši način
               uredile vsa navedena vprašanja in uskladile sankcijski mehanizem z veljavnimi ukrepi
               organizacij, na katere smo vezani kot njihovi člani ali aspiranti za vključitev
               vanje.</p>
               <p>Nove uredbe vlade bi bile po naši zamisli objavljene skupaj z zakonom, tako da bi
               uporabniki tega novega pravnega reda, tako upravni organi državne uprave kot
               gospodarstvo, na katerega možnosti zaposlovanja se del teh ukrepov nanaša, lahko
               dobili pregleden celovit blok ukrepov in zlahka spoznali pravno ureditev, ki jo
               morajo pri svojem delovanju upoštevati.</p>
               <p>S tem bi tudi preprečili nastanek pravne praznine, kar vemo, da je posebej
               nezaželena zadeva v vsaki pravni ureditvi.</p>
               <p>Torej predlagam, da odbor obravnava predloženi tekst in ga podpre. Hvala lepa.</p>
            </sp>
            <sp xml:id="SDT3-OZZP-Redna-015-2001-03-16.sp57">

               <speaker>PREDSEDNIK JELKO KACIN:</speaker>

               <p>Hvala lepa. Pridružil se nam je predstavnik sekretariata za zakonodajo in pravne
               zadeve, gospod Rogelj. Sekretariat ima nekaj opozoril in pomislekov, zato vas prosim,
               da vlado ponovno seznanite z njimi in nam olajšate razpravo in odločanje.</p>
            </sp>
            <sp xml:id="SDT3-OZZP-Redna-015-2001-03-16.sp58">

               <speaker>GOSPOD ROGELJ:</speaker>

               <p>Hvala lepa za besedo, gospod predsednik. Sprašujem se, ker je čas zelo dragocen, in
               meni je bilo pisno podano, pri čemer povzeto povedano, je zdaj odbor in državni zbor
               pred dilemo, ali naj sprejme ta predloženi zakon kot splošno pravno podlago in
               prekine dosedanjo prakso, ko je za vsak primer posebej, kadar je nastala v
               mednarodnem okolju taka situacija, s posebnim zakonom urejal pravice in obveznosti
               državljanov in drugih oseb, ki se, kot ugotavljamo v mnenju, v skladu z našo ustavo
               lahko določajo samo z zakonom.</p>
               <p>Torej, splošna pravna podlaga je tudi zakon, kot je tu predložen, ampak je
               vprašanje, če bi se s tem zaradi razlogov, ki so že povedani ali pa ki so v uvodnem
               delu predloga zakona našteti, ta dosedanja praksa nadomesti z enkratnim dejanjem
               splošnega zakonskega pooblastila vladi za urejanje vseh takih primerov v celoti s
               podzakonskimi akti.</p>
               <p>Tu bi se ustavil, in če bi bilo treba, bom pa še kasneje po potrebi nadaljeval.
               Hvala lepa.<stage type="mag"/>
               </p>
            </sp>
            <sp xml:id="SDT3-OZZP-Redna-015-2001-03-16.sp59">

               <speaker>PREDSEDNIK JELKO KACIN:</speaker>

               <p>Torej gre za načelne pomisleke. Če bi se mi tukaj odločali politično in ker smo vsi
               po vrsti politiki, potem bo naša odločitev politična. Politično gledano ugotavljamo,
               da je v interesu države Republike Slovenije, njene učinkovitosti, kredibilnosti na
               mednarodni sceni, zagotovo dobro, da je vlada pri tem bolj fleksibilna in bolj
               operativna. Ampak gre za sistemski pomislek. Naša ustava je taka kot je in sedaj
               veljavni zakon je tudi tak kot je.</p>
               <p>Rad bi posebej opozoril, da smo se kar nekaj časa pogovarjali z ministrstvom za
               zunanje zadeve. Gospod Rogelj je tukaj aktivno sodeloval, ko je šlo za odločitve o
               strateških odločitvah, kar zadeva mednarodne sporazume in dikcijo v zvezi s tem, ko
               gre za zakon o zunanjih zadevah. Zakon, ki bo zdaj šel v proceduro. Tam je dosežen
               nek napredek, nek dogovor, ki omogoča, da vlada prevzame večje pristojnosti in da ne
               me napačno razumeti, ne obremenjuje državnega zbora oziroma sama prevzame odgovornost
               za svoje zamude in zablode,ki so bile doslej tudi redna praksa, ko je šlo za
               mednarodne sporazume, pa dolgoletne procedure, kjer večletna procedura ni nobena
               izjema, pa zanjo ni mogoče najti neke racionalne razlage, razen pojasnila, da so
               kadrovsko nezadostno ekipirani. So še drugi razlogi.</p>
               <p>Tako da, če govorimo politično, potem sem jaz zagotovo med tistimi, ki bi podprli
               prizadevanje, da vlada kot izvršna oblast prevzame svojo odgovornost, pooblastila, ko
               gre za uvajanje in prekinitev sankcij. In v tem kontekstu seveda je moje stališče
               pozitivno in pritrdilno, ampak treba je hkrati spoštovati tudi ustavo, zato pač je
               potrebno v zvezi s tem upoštevati manevrski prostor, ki ga imamo. Tukaj je vsa dilema
               in prosim, da mi pomagate to dilemo preseči. Želi kdo besedo? Ne želi. Razprave
               pravzaprav ni. In če vaš molk razumem kot na nek način pritrditev, potem bi vas
               najprej vprašal, kaj menite o tem, da predlagatelj predlaga, da se predloženi zakon
               obravnava po hitrem postopku. Poslovnik državnega zbora v 202. členu namreč določa,
               da državni zbor odloči tudi o predlogu naj se zakon sprejme po hitrem postopku.
               Predlagam, da se pač v splošni razpravi o predlogu zakona opredelimo do tega
               predloga. Kajmenite gospodje? Gospe ni nobene. Kdo ugovarja? Potem bi predlagal, da
               sprejmemo sklep, da odbor za zunanjo politiko soglaša s predlaganim hitrim postopkom
               obravnave predloga zakona. Želi kdo razpravljati o takem predlogu sklepa? Ni prijav.
               No, potem bi na koncu izoblikoval skupen, celovit predlog, ki se glasi. Odbor za
               zunanjo politiko podpira predlog zakona o <stage type="mag"/>(Nadaljevanje) omejevalnih ukrepih in predlagani hitri postopek in
               predlaga državnemu zboru Republike Slovenije naj predlog zakona obravnava in sprejme
               po hitrem postopku. Želi kdo razpravljati o tako oblikovanem oziroma predlaganem
               sklepu? Želi vlada reči kaj o tem? Ne želi. Potem predlagam, da o sklepu glasujemo,
               če nas je dovolj. Smo sklepčni. Potem predlagam, da glasujemo o sklepu.</p>
               <p>Kdo je za? (12 članov.) Je kdo proti? (Nihče.)</p>
               <p>Sklep je izglasovan.</p>
               <p>In s tem ta točka zaključena.</p>
               <p>Zdaj predlagam, da se vrnemo na prekinjeno 3. točko in glasujemo o predlaganem
               sklepu. Samo, da vas spomnim. To je poročilo o delu mednarodne ustanove fundacije za
               razminiranje in pomoč žrtvam. Razpravo smo opravili. Ocenjujem, da je bil dosežen
               konsenz o vsebini sklepov, zato o celotnem korpusu glasujemo naenkrat.</p>
               <p>Kdo je za predlagane sklepe? (Soglasno.) Je kdo proti? (?)</p>
               <p>Potem so tudi ti sklepi izglasovani.</p>
               <p>Zaključujem 5. točko.</p>
               <p>In prehajam na <title>6.A TOČKO DNEVNEGA REDA, TO PA JE PREDLOG AKTOV O NASLEDSTVU
                  SPORAZUMOV NEKDANJE JUGOSLAVIJE Z ZVEZO SOVJETSKIH SOCIALISTIČNIH REPUBLIK, KI NAJ
                  OSTANEJO V VELJAVI MED REPUBLIKO SLOVENIJO IN RUSKO FEDERACIJO.</title> To je
               nadaljevanje razprave na prejšnji seji, kot je državni podsekretar gospod Bekeš
               povedal v uvodu že ob dnevnem redu, so nam dostavili seznam teh 19 aktov, zato
               predlagam, da se o tej točki tudi opredelimo in da glasujemo o predlogih sklepov, ki
               so bili predlagani oziroma predstavljeni že na prejšnji seji, jih pa vseeno ponovim.
               Odbor je pri obravnavi upošteval mnenje sekretariata za zakonodajo in pravne zadeve,
               ki na predlog akta ni imel pripomb. Odbor je soglašal z navedenim predlogom akta in
               zato predlagal državnemu zboru Republike Slovenije, naj predlog obravnava na svoji
               seji in ga sprejme. In poročevalec na seji državnega zbora bo predsednik odbora. Želi
               kdo razpravljati o tem? Ne. Predlagam da glasujemo, točka 6.a.</p>
               <p>Kdo je za? (12 članov.) Je kdo proti? (Nihče.)</p>
               <p>Ugotavljam, da so sklepi izglasovani.</p>
               <p>In prehajam na naslednjo <title>TOČKO 6.B, TO PA JE POBUDA ZA SKLENITEV SPORAZUMA MED VLADO REPUBLIKE SLOVENIJE
               IN VLADO ZVEZNE REPUBLIKE JUGOSLAVIJE O SODELOVANJU V BOJU PROTI ORGANIZIRANEMU
               KRIMINALU, NEZAKONITI TRGOVINI Z MAMILI, PSIHOTROPNIMI SNOVMI IN PREDHODNIMI SESTAVNIMI,
               TERORIZMU IN DRUGIM HUJŠIM KAZNIVIM DEJANJEM Z OSNUTKOM SPORAZUMA.</title>
               </p>  
               <p>To točko smo uvrstili na dnevni red naknadno, na zaprosilo ministra za notranje
               zadeve, zato prosim vlado za uvodno predstavitev in utemeljitev. Prosim.</p>
            </sp>
            <sp xml:id="SDT3-OZZP-Redna-015-2001-03-16.sp60">

               <speaker>MIHA MOLAN:</speaker>

               <p>Hvala lepa predsednik. Sem Miha Molan iz ministrstva za notranje zadeve. V bistvu po
               izključitvi Jugoslavije iz Interpolu v letu 1993 so bili prekinjeni vsi stiki med
               policijami obeh držav, kar v bistvu otežkoča oziroma onemogoča učinkovito delo
               policije. Vzpostavitev diplomatskih odnosov pomeni tudi za slovensko policijo, da se
               aktivneje vključi v reševanje povsem operativnih vprašanj, ki jih je potrebno <stage type="mag"/>(Nadaljevanje) je treba reševati vsakodnevno,
               kar je tudi sklep vlade z 18. januarja tega leta, da naj se Slovenija oziroma
               slovenska policija čim prej poveže s policijo Zvezne republike Jugoslavije oziroma
               obe ministrstvi, da skleneta sporazum o medsebojnem sodelovanju.</p>
               <p>Torej, ta vprašanja medsebojnega sodelovanja je možno rešiti z vzpostavitvijo novega
               institucionalnega sodelovanja med policijama, ki jih omogočata oba sporazuma, tako da
               mislim, da lahko o obeh govorim, torej sporazum o, v skrajšani verziji, sporazum o
               sodelovanjumed policijama na področju organiziranega kriminala in pa sporazum o
               ponovnem sprejemu oseb.</p>
               <p>Zvezna republika Jugoslavija je eden od generatorjev problematike, ki se reflektira
               tudi v Sloveniji. Gre predvsem za odpiranje balkanske poti, po kateri potekajo tako
               organizirane kriminalitete, od tihotapljenja ilegalnih migrantov, mamil, ukradenih
               vozil in drugih oblik organizirane kriminalitete. Poleg tega ima Zvezna republika
               Jugoslavija še vedno povsem liberalen vizni režim, kar omogoča ilegalni migraciji
               oziroma pritok državljanov migrantskih držav v Zvezno republiko Jugoslavijo, ki imajo
               namen potovati naprej v zahodno Evropo oziroma tudi Slovenijo.</p>
               <p>Zaradi tega smo, glede na to, da je ekspertna skupina na obisku v Beogradu v
               naslednjem tednu, 23. in 24., predlagali za uvrstitev te točke na dnevni red, da bi
               dobila pooblastilo, da se pogaja o sporazumih in na ta način omogoči podpis
               sporazumov ministroma za notranje zadeve. 5. aprila pride na obisk v Republiko
               Slovenijo minister za notranje zadeve Zvezne republike Jugoslavije in bi bila to
               priložnost, da se sporazuma čim prej podpišeta in se začneta izvajati v praksi.</p>
               <p>Zato predlagam, da se oba sporazuma potrdita. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp61">

               <speaker>PREDSEDNIK JELKO KACIN:</speaker>

               <p>Hvala lepa. Sam osebno bi želel podpreti to pobudo, zato sem tudi predlagal uvrstitev
               na dnevni red. Gre za standarden sporazum, ki jih Slovenija sklepa z državami
               Evropske unije in državami kandidatkami. Zvezna republika Jugoslavija sicer ni
               kandidatka, je pa izvor mnogih naših in evropskih težav na tem področju, zato bi
               veljalo to pobudo vsestransko podpreti.</p>
               <p>Predlagam, da podpremo sklep, ki se glasi:</p>
               <p>"Odbor je obravnaval omenjeno pobudo in se z njo strinjal."</p>
               <p>Želi kdo razpravljati o predlogu sklepa? Gospod dr. Bernik.</p>
            </sp>
            <sp xml:id="SDT3-OZZP-Redna-015-2001-03-16.sp62">

               <speaker>DR. JOŽEF BERNIK:</speaker>

               <p>Ne bi želel razpravljati o predlogu sklepa, ampak se opravičujem, pozabil sem
               pogledati, če imamo tak sporazum s Hrvaško že, in če ga imamo, ali mi lahko
               pojasnite, prosim.</p>
            </sp>
            <sp xml:id="SDT3-OZZP-Redna-015-2001-03-16.sp63">

               <speaker>GOSPOD______:</speaker>

               <p>Ja, z Republiko Hrvaško je že sklenjen tak sporazum. Sporazum o sodelovanju policije
               na področju organiziranega kriminala je sklenjen z dvanajstimi državami, sporazum o
               ponovnem vračanju oseb pa s štiriindvajsetimi državami, tako da gre res za standarden
               sporazum, ki je usklajen tudi s smernicami Sveta Evrope.</p>
            </sp>
            <sp xml:id="SDT3-OZZP-Redna-015-2001-03-16.sp64">

               <speaker>PREDSEDNIK JELKO KACIN:</speaker>

               <p>Predlagam, da glasujemo o predlogu sklepa, ker ni novih prijav k razpravi.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep izglasovan.</p>
               <p>S tem je točka 6.b zaključena.</p>
               <p>Prehajamo na <title>6.C TOČKO DNEVNEGA REDA - POBUDA ZA SKLENITEV SPORAZUMA MED VLADO REPUBLIKE SLOVENIJE IN VLADO ZVEZNE REPUBLIKE
               JUGOSLAVIJE O PONOVNEM SPREJEMU OSEB, Z OSNUTKOM SPORAZUMA. </title>
               </p>
               <p>Predlagam, da nimamo uvodne obrazložitve, ker je iz prejšnje predstavitve jasno, za
               kaj gre. Dolžan pa sem vam predstaviti še predlog sklepa:</p>
               <p>"Odbor je obravnaval omenjeno pobudo in se z njo strinjal."</p>
               <p>In dodatek: "Odbor se je tudi strinjal, da se na predlog vlade Republike Slovenije
               dovoli začasna uporaba sporazuma od dneva podpisa dalje " ali drugače povedano, ni
               potrebno čakati na ratifikacijo v državnem zboru. Zagotovo je to v interesu Republike
               Slovenije, zato predlagam, da tak predlog sklepa tudi podprete.</p>
               <p>Želi kdo razpravljati o tem? Ne želi. Potem predlagam, da o tem glasujemo.<stage type="mag"/>(Nadaljevanje) Kdo je za? (... članov.) Je kdo
               proti? (Nihče.)</p>
               <p>Ugotavljam, da je sklep izglasovan.</p>
               <p>S tem je točka 6.c zaključena.</p>
               <p>Imamo še <title>7. TOČKO DNEVNEGA REDA - RAZNO. </title>
               </p>
               <p>Tu imamo mednarodno dejavnost.</p>
               <p>Imamo pismo predsednika hrvaškega sabora, gospoda Zlatka Tomčiča, predsedniku
               državnega zbora Borutu Pahorju o sodelovanju državnega zbora na srečanju predsednikov
               parlamentov Jadransko-jonske pobude, ki bo 27. aprila ali 4. maja 2001 v Zadru (datum
               še ni dokončno fiksiran). V tej Jonsko-jadranski pobudi sodelujejo Italija,
               Slovenija, Hrvaška, Črna gora kot opazovalka, Albanija in Grčija.</p>
               <p>Prvič gre za pobudo, da se sodelovanje vzpostavi tudi na parlamentarni ravni. Zato
               je predsednik državnega zbora prosil, da se do tega opredelimo v našem odboru za
               zunanjo politiko.</p>
               <p>Zato predlagam, da o tem opravimo razpravo. Sam sem pridobil nekaj gradiv, danes ste
               dobili tudi precej obsežno pisno utemeljitev, in predlagam, da se opredelimo do
               predloga sklepa, ki se glasi:</p>
               <p>"Odbor je podprl slovensko udeležbo na omenjenem srečanju."</p>
               <p>Želi vlada kaj dodati temu? Želi kdo razpravljati? Gospod Podobnik.</p>
            </sp>
            <sp xml:id="SDT3-OZZP-Redna-015-2001-03-16.sp65">

               <speaker>JANEZ PODOBNIK:</speaker>

               <p>Hvala. Podpiram predlagani sklep in glede na dopis predlagam, da se srečanja udeleži
               predsednik odbora za okolje in prostor, gospod Gerenčer. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp66">

               <speaker>PREDSEDNIK JELKO KACIN:</speaker>

               <p>Gospod Podobnik, zdaj gre za načelno odločitev, da se udeležimo. Ko bodo znani
               datumi, pa bomo potem odločali tudi o tem, kdo gre. Tam gre kar za nekaj različnih
               delovnih teles, gre za vprašanje zaščite, kot rečejo oni, okolja, gre za vprašanje
               varnosti, zadeva tudi ilegalne migracije, tako da bi lahko v tem primeru sodeloval
               tudi predsednik odbora za notranjo politiko, gre za vprašanje prometa, to je res
               pristojnost gospoda Gerenčerja, ampak sem za to, da se o teh stvareh pogovarjamo
               prihodnje. Tisto, kar je ključno danes, je, da organizatorju srečanja damo pozitiven
               signal, da bo Slovenija sodelovala z vsemi pooblastili in, da tako rečem, s prvo
               ligo. Kaj pa bodo organizirali in kaj bodo prioritete, pa bodo sporočili potem, ko bo
               do formalnega sklica prišlo in se bomo na to tudi odzvali.</p>
               <p>Lahko glasujemo o predlaganem sklepu?</p>
               <p>Kdo je za? (... članov.) Je kdo proti? (Nihče.)</p>
               <p>In potem imam še en predlog, in to je moja udeležba na otvoritvi dnevov slovenskega
               gospodarstva v Jugoslaviji, ki bo potekala v okviru Novosadskega velesejma od 20. do
               24. marca, prihodnji teden, v Novem Sadu. Ta prireditev se bo začela v torek dopoldan
               ob 11.00 uri. <stage type="mag"/> (Nadaljevanje) Gospod
               predsednik mestne občine Novi sad, ki je tudi bil že na obisku v Sloveniji in ga je
               sprejel tako predsednik državnega zbora kot tudi jaz v funkciji predsednika odbora za
               zunanjo politiko vabi na to prireditev, na kateri bo sodelovalo 90 slovenskih
               podjetij. Gre za promotivno in prodajno prireditev. Doslej so bile v
               glavnempromotivne, ta pa prvič zadeva tudi konkreten posel. Sam sem ocenil, da je
               primerno, da se tega srečanja udeležim in ob tej priložnosti bi želel opraviti še
               nekaj drugih pogovorov. V načelu so mi potrdili srečanje z gospodom dr. Mičunovičem,
               predsednikom zveznega parlamenta, kar bi se lahko zgodilo že v ponedeljek popoldan.
               Predlagam, da se opravi razprava in odločanje o sklepu, ki se glasi. Odbor se je
               strinjal z obiskom Jelka Kacina v Zvezni Republiki Jugoslaviji in njegovo udeležbo na
               otvoritvi omenjenega sejma. Želi kdo razpravljati? Gospod Bernik.</p>
            </sp>
            <sp xml:id="SDT3-OZZP-Redna-015-2001-03-16.sp67">

               <speaker>DR. JOŽEF BERNIK:</speaker>

               <p>Hvala. Samo zanima me, če bomo dobili poročilo o tem obisku. Hvala.</p>
            </sp>
            <sp xml:id="SDT3-OZZP-Redna-015-2001-03-16.sp68">

               <speaker>PREDSEDNIK JELKO KACIN:</speaker>

               <p>Zagotovo. O vseh mojih obiskih dobite poročilo. Lahko dam predlog na glasovanje.</p>
               <p>Kdo je za? (članov.) Je kdo proti? (Nihče.)</p>
               <p>S tem zaključujem to točko dnevnega reda.</p>
               <p>Zaključujem to sejo, se vam zahvaljujem za udeležbo in v načelu, vas v načelu
               obveščam, da bomo naslednjo sejo odbora za zunanjo politiko najverjetneje imeli v
               četrtek zjutraj prihodnji teden, pred sejo državnega zbora, ker minister za evropske
               zadeve ta hip s posameznimi poslanskimi skupinami še usklajuje nekatere spremembe
               pogajalskih izhodišč. Ko bo ta konsenz dosežen, bomo tudi sklicali sejo in se do teh
               pogajalskih izhodišč opredelili. Hvala lepa in na svidenje.</p>
               <p>(Seja je bila zaključena 16.3.2001 ob 11.58 uri.)</p>
            </sp>
         </div>
      </body>
   </text>
</TEI>

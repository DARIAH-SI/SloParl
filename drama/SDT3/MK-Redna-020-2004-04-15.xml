<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-MK-Redna-020-2004-04-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">826889695B89BAE4C1256E69002BE1B7</idno>
               <idno type="custom" subtype="day">62B94845DF0F9772C1256E84002979EB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=62B94845DF0F9772C1256E84002979EB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-MK-Redna-020-2004-04-15.MK" n="020">
               <name>Redna</name>
               <date when="2004-04-15"/>
            </setting>
         </settingDesc>
         <particDesc>
            <listOrg>
               <org xml:id="SDT3-MK-Redna-020-2004-04-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-MK-Redna-020-2004-04-15.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">MANDATNO-VOLILNA KOMISIJA DRŽAVNEGA ZBORA REPUBLIKE SLOVENIJE</stage>
            <stage type="session">20. seja</stage>
            <stage type="date">(15. april 2004)</stage>
            <stage type="chairman">Sejo je vodil predsednik komisije Jožef Školč.</stage>
            <stage type="time">Seja se je pričela ob 14.05 uri.</stage>


            <sp xml:id="SDT3-MK-Redna-020-2004-04-15.sp1">

               <speaker>PREDSEDNIK JOŽEF ŠKOLČ:</speaker>

               <p>Spoštovani kolegi, pričenjam 20. sejo Mandatno-volilne komisije. Opravičujem se vam
               za par minutno zamudo, ni v moji navadi, upam, da bose razumeli.</p>
               <p>Za sejo se je opravičil gospod Potrč, nadomešča pa ga, s pooblastilom, gospod Bevk,
               ravno tako gospoda Partljiča nadomešča Stana Stopar, gospoda Lavrinca Jožef Špindler
               in gospoda Pukšiča gospod Cukjati, potem še gospoda Švagana Jelko Kacin, gospoda
               Janšo gospod Jerovšek.</p>
               <p>Na sejo sem vabil Sodni svet, predstavnike Urada predsednika Republike in generalno
               sekretarko.</p>
               <p>V zvezi z dnevnim redom ni nič takega, kar bi lahko vplivalo na njegovo spremembo,
               zato ga dajem v potrditev.</p>
               <p>Kdo je za? <stage>(11 za.)</stage> Je kdo proti? <stage>(Nihče.)</stage></p>
               <p>Ugotavljam, da je dnevni red sprejet.</p>
               <p>Lahko pridemo <title>K PREGLEDU URESNIČITVE SKLEPOV 5. IN 6. NUJNE SEJE
                  MANDATNO-VOLILNE KOMISIJE.</title> Sprašujem, če k tem dvem zapisom kakršnakoli
               opomba, pripomba? Ne.</p>
               <p>Dajem na glasovanje najprej zapis sklepov 5. seje.</p>
               <p>Kdo je za? <stage>(12 za.)</stage> Je kdo proti? <stage>(Nihče.)</stage></p>
               <p>Sprejet.</p>
               <p>Dajem na glasovanje zapis sklepov 6. nujne seje Mandatno-volilne komisije.</p>
               <p>Kdo je za? <stage>(11 za.)</stage> Je kdo proti? <stage>(Nihče.)</stage></p>
               <p>Ugotavljam, da je sprejeto.</p>
               <p>Lahko preidemo k naslednji točki <title>2. TOČKI DNEVNEGA REDA – PREDLOG SODNEGA SVETA
                  ZA IZVOLITEV V SODNIŠKO FUNKCIJO S PREDLOGI SKLEPOV</title>. Tu bo dodatna
               pojasnila, če bo potrebno, podal gospod Breznik. Z materialom ste dobili tri
               predloge, in sicer za izvolitev kandidatov na sodniško funkcijo na mesto ene okrajne
               in dveh okrožnih sodnic na Okrajnem sodišču v Mariboru in na Delovnem in socialnem
               sodišču v Ljubljani. Želi kdo o tem razpravljati? <stage>(Ne želi.)</stage></p>
               <p>Glasujemo o... gospod Peče, želi razpravljati, izvolite.</p>
            </sp>
            <sp xml:id="SDT3-MK-Redna-020-2004-04-15.sp2">

               <speaker>SAŠO PEČE:</speaker>

               <p>Obrazložitev glasu bi dal, ker smo prešli k glasovanju. V mojem imenu in seveda v
               imenu Poslanske skupine Slovenske nacionalne stranke napovedujem, da ne bomo, ne
               danes, ne pozneje, na plenarnem zasedanju potrdili nobenega izmed predlogov iz
               preprostega razloga, kajti s tem pristopa ta Državni zbor in Mandatno-volilna
               komisija k trajnem sodniškemu mandatu. Po naši oceni, bi bilo potrebno, preden
               imenujemo kateregakoli izmed kandidatov v to funkcijo, doreči vprašanje trajnosti
               sodnega mandata. To je razlog. Hvala.</p>
            </sp>
            <sp xml:id="SDT3-MK-Redna-020-2004-04-15.sp3">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Kot vedno vas, mimo procedure moram opozoriti, da so postopki vodeni
               korektno in da je ta mandat tako zavarovan z ustavnimi in zakonskimi rešitvami, tako
               da ne bi drugi imeli zadrege z glasovanjem o teh sklepih.</p>
               <p>Kdo je za to, da se izvoli v sodniško funkcijo Vanja Vrdel-Kokolj na sodniško mesto
               okrajne sodnice na Okrajnem sodišču v Mariboru? <stage>(14 za.)</stage> Je kdo proti? <stage>(1 proti.)</stage></p>
               <p>Ugotavljam, da je sklep sprejet.</p>
               <p>Potem je tu sklep, da se gospa Marijanca Črnač izvoli na sodniško mesto okrožne
               sodnice na Delovnem in socialnem sodišču v Ljubljani.</p>
               <p>Kdo je za? <stage>(14 za.)</stage> Je kdo proti? <stage>(1 proti.)</stage></p>
               <p>Ugotavljam, da je sklep sprejet.</p>
               <p>Še je predlog sklepa, da se Daja Bah-Poren izvoli na sodniško mesto okrožne sodnice
               na Delovnem in socialnem sodišču v Ljubljani.</p>
               <p>Kdo je za? <stage>(15 za.)</stage> Je kdo proti? <stage>(1 proti.)</stage></p>
               <p>Ugotavljam, da je sklep sprejet.</p>
               <p>Točka je zaključena.</p>
               <p>Prehajamo k <title>3. TOČKI – PREDLOG SKLEPA O IMENOVANJU PREDSEDNIKA, PODPREDSEDNIKA
                  IN TREH ČLANOV KOMISIJE ZA PREPREČEVANJE KORUPCIJE.</title> Predstavniki
               predlagateljev, po zakonu o preprečevanju korupcije, so Urad predsednika Republike,
               Sodni svet in Vlada Republike Slovenije ter Državni zbor oziroma v njegovem imenu
               Mandatno-volilna komisija. Mi smo ta zakon sprejeli v decembru lanskega leta in smo,
               v skladu s tem, dolžni imenovati to komisijo, ko samostojni državni organ. Kandidati
               morajo imeti vsaj univerzitetno izobrazbo, najmanj 10 let delovnih izkušenj. Morajo
               biti osebe vredne javnega zaupanja za opravljanje funkcije v komisiji. Imenujejo se
               za dobo 6-ih letih, brez možnosti ponovnega imenovanja. Funkcija ni združljiva s
               funkcijo v državnem organu, organu lokalne skupnosti, politične stranke ali
               sindikata, niti z delom v državnem organu, organu lokalne skupnosti ali pri nosilcu
               javnih pooblastil.</p>
               <p>Kandidata za predsednika, v skladu z zakonom in ravno tako za namestnika predsednika
               predlaga predsednik Republike na podlagi javnega poziva za zbiranje predlogov za
               izbiro kandidatov. Po enega kandidata pa še Sodni svet, Vlada Republike Slovenije in
               Mandatno-imunitetna komisija, ki je to delo opravila na svoji 19. seji, 11. marca
               letos. Kot izhaja iz gradiva, ki ste pa prejeli za sejo imate vse predloge razen
               predloga Sodnega sveta, in mislim, da ste dobili tudi korespondenco med našo pisarno
               in Sodnim svetom v tej zadevi, tako da sam ne bi širše o tem govoril, moram pa reči,
               da absolutno ni dobro, da Sodni svet, glede na veljavnost zakona, kakorkoli pogojuje
               imenovanje člana, ki ga je dolžan po zakonu predlagati, ne glede na zadrege, ki jih
               to potencialnim kandidatom povzroča. To je z mojega vidika nedopustno ravnanje
               organa, glede na to, da je ta zakon le nastajal na način, da je marsikdo vplival na
               rešitve v njem in se te vrste zadrege, ob sprejemu, niti niso pojavljale. So pa tudi
               rešljive v postopkih sprememb drugih zakonov in bi lahko veljale tudi za predlaganega
               kandidata ali kandidatko iz njihovih vrst.</p>
               <p>Moj predlog je, da mi z imenovanjem tega pomembnega organa ne zavlačujemo, da
               naredimo tako, kot smo že v nekih sorodnih primerih, v primerih, mislim, da je šlo za
               fundacije, za financiranje športnih organizacij, kjer je bilo vprašanje pravilne
               legitimacije ene od dveh asociacij; in da naša komisija sprejme sklep, da ponovno
               pozivamo Sodni svet, da čim prejtega potrebnega člana – članico imenuje, sami pa
               zagotovimo, da organ lahko začne delovati, čeravno v okrnjeni sestavi. Pardon, z
               imenovanje, kolikor je v naši pristojnosti, drugo pač, žal, ni.</p>
               <p>Sprašujem, če želi predstavnica predsednika Republike, ki je predlagal predsednika in
               namestnico predsednika dodatno utemeljiti svoj predlog.</p>
            </sp>
            <sp xml:id="SDT3-MK-Redna-020-2004-04-15.sp4">

               <speaker>GOSPA POTOČAR:</speaker>

               <p>Hvala lepa, predsednik. Mislim, da ni potrebno, zakon ste sprejemali pred kratkim,
               veste kakšne so pristojnosti komisije, kakšne so pristojnosti predstojnika komisije.
               Jaz bi dodala samo to, še enkrat bi rada poudarila, da je gospod Kos nesporen
               strokovnjak na svojem področju, priznan v tujini in doma na področju preprečevanja
               korupcije, in da je to kandidat, ki je izpolnil vsa strokovna pričakovanja glede
               imenovanja za predsednika komisije. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp5">

               <speaker>PREDSEDNIK JOŽEF ŠKOLČ:</speaker>

               <p>Vlada je predlagala za kandidata mag. Marka Hvalo. Tu ne vidim nobenega predstavnika
               Vlade, zato ni možno tega temeljita utemeljiti, kot ste dobili s predlaganim
               materialom.</p>
               <p>Odpiram razpravo o vseh predlogih. Na koncu bomo prišli do glasovanja o ustreznih
               sklep. En je ta običajen o delovnem besedilu za imenovanje v Državnem zboru, drugi je
               povezan s tem pozivom Sodnemu svetu. Želi kdo o teh dveh predlogih sklepov
               razpravljati? Ne želi... Želi. Kdo bo najprej. Gospod Rokavec.</p>
            </sp>
            <sp xml:id="SDT3-MK-Redna-020-2004-04-15.sp6">

               <speaker>FRANCI ROKAVEC:</speaker>

               <p>Hvala za besedo. Gospod predsednik, jaz bom razpravljal samo o predlogu za
               predsednika komisije za preprečevanje korupcije, ki smo ga dobili s strani
               predsednika Republike. Namreč, kakorkoli že imamo mnenje o zakonu o preprečevanju
               korupcije, ki se je oblikoval v Državnem zboru, vemo, da je na koncu prišlo do ne
               najboljšega kompromisa, ki ima lahko za podlago, da se bo namesto preprečevanja
               dejanske korupcija oziroma lovljenja velikih rib, predvsem šlo na lov za malimi
               ribami. Seveda je imenovanje te komisije predvsem predsednika, da se kakršnakoli
               eventuelno namigi v tej smeri odpravijo, še kako odgovorna naloga. Jaz obžalujem, da
               predsednik Republike ni ponovil razpisa. Še zlasti na to lahko vidimo opozorila v
               zadnjih dneh, tudi s strani Aktiva društva novinarjev Slovenije na TV Slovenija, kjer
               ponovno, tudi sami, javno pozivajo k razmisleku o imenovanju gospoda Draga Kosa za
               predsednika komisije za preprečevanje korupcije. Ni to edini primer, ki je dejansko
               bil povezan s to osebo, ki lahko vzbuja dvome. Zato menim, da bi bilo najbolj
               primerno, da bi predsednik Republike ponovil postopek za predsednika te komisije.
               Seveda, vem, da tega danes KVIAZ ne more opraviti, lahko pa opravi Državni zbor z
               glasovanjem, da ne podpre tega predloga in da možnost predsedniku Republike ponoviti
               postopek.</p>
               <p>Namreč, menim in tudi v Poslanski skupini Slovenske ljudske stranke menimo, da je
               imenovanje te komisije in začetek dela te komisije zelo odgovorna naloga, predvsem,
               tudi v smislu preprečevanja kakršnekoli odvisnosti pri delovanju te komisije, ki bi
               pa lahko imelo zelo škodljive posledice. Hvala.</p>
            </sp>
            <sp xml:id="SDT3-MK-Redna-020-2004-04-15.sp7">

               <speaker>PREDSEDNIK JOŽEF ŠKOLČ:</speaker>

               <p>Hvala. Gospod Jerovšek.</p>
            </sp>
            <sp xml:id="SDT3-MK-Redna-020-2004-04-15.sp8">

               <speaker>JOŽEF JEROVŠEK:</speaker>

               <p>Hvala lepa. Spoštovani. Z današnjim glasovanjem oziroma razpravi o imenovanju
               predsednika komisije za boj proti korupciji, bomo poslali pomembno sporočilo
               slovenski javnosti. Tudi meni je žal, enako kot mojemu predgovorniku, da gospod
               predsednik države se ni odločil za ponovni razpis. Vendar, ker mi je poznano, da so
               na predsednika države se vršili, s strani dveh vodilnih strank – koalicijskih,
               izredni pritiski; da mu bodo padli tudi nadaljnji kandidati za predsednika Računskega
               sodišča in ga v tem kompletno diskreditirali, se je, žal, gospod predsednik države
               uklonil pritiskom in poslal predlog, kot je pred nami. Moram reči, da je s strani
               naše stranke, mislim tudi velikega dela slovenske javnosti, predvsem pa sklepa po
               odmevih iz novinarskih vrst, predvsem ta predlog izredno sporen zaradi sporočila, ki
               ga nosi v sebi. Namreč, gospod Drago Kos je vsekakor dober pravnik, kriminalist,
               sposoben kriminalist, vendar so nekatera njegova dejanja v preteklosti, ga, po našem
               mnenju, izključila iz možnosti, da bi vodil tako pomemben organ. Kajti, kaj bi
               pomenilo takšno imenovanje? To bi pomenilo, da se novinarji ne bi mogli več boriti
               proti korupcijo. Kajti, pritisk na dokazan s sodnim odločbam, takratnima odločbami
               sodišča, je pojasnjeno, da je bil gospod Kos dokazano vključen v eno najhujših
               žalitev človekovih pravic, ko se jenovinarju Tomažu Rancu prisluškovalo brez odredbe
               sodišča. Celo več, sodišče je ugotovilo, da bi tudi odredba sodišča v tej zadevi
               bila, v bistvu kršenje zakonov, ker novinar Tomaž Ranc ni storil nič takega, da bi
               lahko bil podvržen takemu prisluškovanju.Takrat je gospod Kos zlorabil svoj položaj v
               kriminalistični službi in je bil zaradi tega tudi odstranjen iz kriminalistične
               službe. Koliko je meni poznano, ker sem vodil preiskovalno komisijo Vič-Holmec, je
               takratni notranji minister, gospod Šuklje, se zelo jasno izrazil, da so te kršitve
               šle predaleč, da je tudi vlada gospoda Drnovška, primerno temu reagirala in ukrepala.
               Res je, da je takrat državni tožilec, gospod Gorazd Tišler, pred preiskovalno
               komisijo prevzel celotno dokumentacijo in jo ni želel 8 mesecev predložiti
               preiskovalni komisiji, in jo je komisija dobila šele po osmih mesecih. Takrat so se
               ti primeri že zaključili. Če bi komisija pravočasno, na podlagi lex specialis, dobila
               tisto dokumentacijo, bi seveda že preiskovalna komisija takoj ugotovila, kar je bilo
               pozneje možno iz dokumentacije ugotoviti, da je šlo za to, da se je novinarju Rancu
               prisluškovalo brez odredbe sodišča. Potrjuje me v tem tudi izjava Tomaža Ranca, da
               pri tem predlogu gre za ignoranco problema in presenetljiv korak nazaj v razvoju
               demokratičnih standardov v Sloveniji, gre za nevarno gesto, ki jo lahko razumemo tudi
               kot signal, da je nezakonit nadzor novinarju v Sloveniji dovoljen zlasti, če poročajo
               o aferah, ki oblasti niso všeč in je vpletena vanje.</p>
               <p>S tem, če bi danes potrdili to imenovanje, bi poslali tudi eno osebno sporočilo v
               zadevi Petek. Namreč, tudi novinar Petek se je boril proti korupciji; in je bil na
               podoben način, vendar z neko drugo metodo, kot je želel gospod Kos utišati Tomaža
               Ranca, utišan tudi novinar Petek, z nekoliko drugačno metodo. Vendar gre za povsem
               enak pritisk na novinarje. Mi danes...</p>
            </sp>
            <sp xml:id="SDT3-MK-Redna-020-2004-04-15.sp9">

               <speaker>PREDSEDNIK JOŽEF ŠKOLČ:</speaker>

               <p>Samo nekaj, gospod Jerovšek, toliko bi vas prosil... dovolite, da ne bo
               nesporazumov, vi gospoda Kosa spravljate v bližino napada na novinarja Petka.</p>
            </sp>
            <sp xml:id="SDT3-MK-Redna-020-2004-04-15.sp10">

               <speaker>JOŽEF JEROVŠEK:</speaker>

               <p>Jaz govorim o pritiskih na novinarje.</p>
            </sp>
            <sp xml:id="SDT3-MK-Redna-020-2004-04-15.sp11">

               <speaker>PREDSEDNIK JOŽEF ŠKOLČ:</speaker>

               <p>Jaz bi vas pa prosil, da se raje vrnete k predlogu predsednika Republike za to. Tak
               je običaj dela na tej komisiji, da se držimo teme in v kolikor razumem, da so stvari
               povezane, se mi zdi širitev te diskusije razumna, tukaj pa mislim, da greste stran od
               tega, o čemer danes odločamo.</p>
            </sp>
            <sp xml:id="SDT3-MK-Redna-020-2004-04-15.sp12">

               <speaker>JOŽEF JEROVŠEK:</speaker>

               <p>Gospod predsednik, vi gotovo niste tako neuk, da ne bi razumeli, da je pritiske na
               novinarje, s katerimi je to imenovanje danes izredno povezano, smiselno in dovoljeno
               obrazložiti.</p>
               <p>Namreč, jaz sem govoril o sporočilih, ki gredo s takšnim predlogom in s takšnim
               imenovanjem. Zato prosim, da me ne prekinjate in še enkrat poudarjam, da so se na
               slovenskem vršili silni pritiski na novinarje, da smo v predvolilnem obdobju, ko se
               takšni pritiski navadno tudi vršijo in v tem času, poslati takšno sporočilo, je
               popolnoma nesprejemljivo. To govorim tudi zaradi tega, ker sem se pred letom in pol,
               skupaj s kolegom Jakičem v Kanadi udeležil globalne organizacije parlamentarcev za
               boj proti korupciji, kjer je bilo osnovno sporočilo, da je za uspešen boj proti
               korupciji, potrebna popolna svoboda novinarjev in čim več poročanja novinarjev o
               korupciji in čim več prenosov parlamentu in čim več javnih vprašanj in javnega
               nastopanja poslancev v zvezi z bojom proti korupcijo. Vi ste me prej poskušal
               preprečiti, javno nastopanje in obrazložitev tega, kako so ti primeri povezani in
               kako so primeri pritiska na novinarje povezani, tudi v Sloveniji.</p>
               <p>V obdobju, ko je po zaslugi novinarjev prišlo na plano, v letošnjem letu in v lanskem
               letu, ogromno primerov hude državne korupcije, bi bilo to sporočilo novinarjem: pa
               bojte, pazite se, premišljujte kaj delate. Mislim, da je s tega razloga ta predlog
               predsednika države, obžalovanja vreden, sem pa obrazložil, da vem, da sem slišal v
               kakšnih okoliščinah se je predsednik države odločil za to, ker so seveda gospodu
               Benku<stage>(?)</stage>, ki je dal nekaj izjav, ki so ponekod zabobnele, predlagali in mu omogočili,
               da se umakne iz kandidature, in da je bilo vse zrežirano v taki smeri. Hvala
               lepa.</p>
            </sp>
            <sp xml:id="SDT3-MK-Redna-020-2004-04-15.sp13">

               <speaker>PREDSEDNIK JOŽEF ŠKOLČ:</speaker>

               <p>Hvala. Gospod Jurij ima besedo.</p>
            </sp>
            <sp xml:id="SDT3-MK-Redna-020-2004-04-15.sp14">

               <speaker>AURELIO JURI:</speaker>

               <p>Ko poslušam te razprave sem dobil občutek, da imamo neizmerno sposobnost vselej
               najti, v koš postaviti eno osebo notri, in mu pripisat nek simbolni pomen in potem v
               tem košu metati vsega.</p>
               <p>Jaz se vračam na sam predlog. Ne vidim, seveda, v referencah, ki jih tu prebiramo, in
               domnevam tudi v samem predlogu, ki ga je dal predsednik Republike in ki je verjetno
               pretehtal vse okoliščine ozadja in preteklost gospoda Kosa. Nobenih elementov, ki
               govori o tem, da bi kakorkoli bilo ogroženo tisto pravo, dejansko delo nadzora nad
               možnostjo korupcije. S tega naslova ima, po mojem mnenju, gospod Kos vse potrebne
               reference. Ne bi rad, da odpiramo – jaz osebno jih tudi ne poznam – neka politična
               ozadja, vse te zgodbe, tako kot počne kolega Jerovšek. Mislim, da je predlog dobro
               utemeljen in domnevam, da tudi na dosedanje razprave lahko bo dodatno tudi
               pojasnjeno, in je predlog vreden podpore. Hvala.</p>
            </sp>
            <sp xml:id="SDT3-MK-Redna-020-2004-04-15.sp15">

               <speaker>PREDSEDNIK JOŽEF ŠKOLČ:</speaker>

               <p>Gospod Anderlič.</p>
            </sp>
            <sp xml:id="SDT3-MK-Redna-020-2004-04-15.sp16">

               <speaker>ANTON ANDERLIČ:</speaker>

               <p>Jaz sem sicer navajen, da gospod Jerovšek vidi zarote, vidi stvari, ki jih ni, ampak
               treba je njegovo označevanje pritiskov z dveh strank odločno zavrniti. Jaz tega
               zagotovo ne poznam in ga ni bilo z vrha te stranke, kateri pripadam, in gre za
               navadno klevetanje.</p>
               <p>Kar se pa tiče predloga, ki je na mizi, moram reči, da sem bil, šele ko sem prebral
               to utemeljitev, presenečen, kako od zunaj, torej, v drugih drugih državah, v Svetu
               Evrope in tako naprej, cenijo delo nekega človeka iz Slovenije. Mi pa uprizarjamo
               politični linč, kot, češ, vse je narobe, ne sposoben, koruptiran in ne vem kaj.
               Zagotovo je najboljše sporočilo o tej državi o teh ljudeh to, kar piše tukaj v tej
               obrazložitvi. Res me čudi, da se tako zlahka lahko znebimo ocen, očitkov, kot da gre
               za ne vem kakšne škodljivce, ki jih predlaga predsednik države za neko funkcijo.
               Konec koncev je on na tem področju sedaj drugi človek, če prav razumem in je že sedaj
               opravljal podobno nalogo ali pa upravlja, sedaj je na delovnem mestu sekretarja, prej
               je bil podsekretar in tako naprej. In ko preberemo vse to, da ga je angleški
               parlament zaprosil za mnenje, ko je na predlog Sveta Evrope izdelal za celo vrsto
               držav določene analize in tako naprej. Pri nas pa to ne šteje. To se mi zdi
               nesprejemljivo in predvsem pozivat na en politični linč brez osnove, tudi zelo zelo
               nevarno početje, kajti, ko bo nekdo prišel na seznam nekaterih, ki bodo pač želeli
               nekoga okarakterizirati na način, kot je bilo to tukaj že povedano, potem je to za
               tega posameznika usodno. On se ne bo mogel več nikjer pojavljati, ne bo mogel nikamor
               kandidirat in bo obstojen brez kakršnega koli dokaza krivde, ali da bi ti očitki,
               kakorkoli veljali. Jaz gospoda Kosa ne poznam, poznam pa to, kar sem prebral in kar
               sem imel priliko prebrati po medijih. Res ne vidim razlogov, da bi tukaj uprizarjal
               drugačno diskusijo, kot se izjasnjevali o tem, ali so te reference, ali ta predlog
               utemeljen ali ne.</p>
               <p>Jaz bom predlog podprl zato, ker mislim, da to kar piše tukaj, je taka argumentacija,
               na katero bi lahko bil vsak ponosen.</p>
            </sp>
            <sp xml:id="SDT3-MK-Redna-020-2004-04-15.sp17">

               <speaker>PREDSEDNIK JOŽEF ŠKOLČ:</speaker>

               <p>Hvala. Repliko ima gospod Jerovšek.</p>
            </sp>
            <sp xml:id="SDT3-MK-Redna-020-2004-04-15.sp18">

               <speaker>JOŽEF JEROVŠEK:</speaker>

               <p>Hvala lepa. Seveda sem lahko pričakoval, da se bo tako nekritično branilo nekaj, kot
               je to sedaj storil gospod Anderlič. Vendar, njegove navedbe, da vidim okoliščine, ki
               jih ni, so popolnoma zgrešene. Namreč, jaz sem zanalašč citiral tudi izjavo novinarja
               Tomaža Ranca, ki pravi: gre za nevarno gesto, ki jo lahko razumemo tudi kot signal,
               da jenezakonit nadzor novinarjev v Sloveniji dovoljen. Jaz sem govoril o nadzoru
               novinarjev, o pritiskih na novinarje. Vi pa govorite, da nekdo poziva na političen
               linč.</p>
            </sp>
            <sp xml:id="SDT3-MK-Redna-020-2004-04-15.sp19">

               <speaker>PREDSEDNIK JOŽEF ŠKOLČ:</speaker>

               <p>Gospod Jerovšek, samo moment, da ne bo nesporazuma.</p>
            </sp>
            <sp xml:id="SDT3-MK-Redna-020-2004-04-15.sp20">
               <speaker>JOŽEF JEROVŠEK:</speaker>
               <p>Ne, gospod, bodite demokratičen.</p> 
            </sp>
            <sp xml:id="SDT3-MK-Redna-020-2004-04-15.sp21">

               <speaker>PREDSEDNIK JOŽEF ŠKOLČ:</speaker>

               <p>Ne imeti skrbi v zvezi s tem, jaz bi vas rad spomnil, da je gospod Anderlič
               protestiral zoper to, da vrh naše in še ene stranke pritiska na predsednika. V
               ničemer ni govoril o...</p>
            </sp>
            <sp xml:id="SDT3-MK-Redna-020-2004-04-15.sp22">

               <speaker>JOŽEF JEROVŠEK:</speaker>

               <p>Odgovarjam samo na trditve gospoda Anderliča...</p>
            </sp>
            <sp xml:id="SDT3-MK-Redna-020-2004-04-15.sp23">

               <speaker>PREDSEDNIK JOŽEF ŠKOLČ:</speaker>

               <p>Če bi se držal replike, dajte pojasnilo v zvezi s to sporno navedbo. To je osnova te
               demokratične procedure, da v repliki pojasnite tisto, kar mogoče drugi ne vemo.</p>
            </sp>
            <sp xml:id="SDT3-MK-Redna-020-2004-04-15.sp24">

               <speaker>JOŽEF JEROVŠEK:</speaker>

               <p>Lahko pa tudi to ponovim, da dvolično obnašanje, da se predsedniku države, na
               razgovoru na štiri oči, potrdi nekega kandidata, izrazi pohvalno, potem se mu ga
               zavrne, seveda je pritisk na predsednika države, absolutno planiran in izveden.
               Seveda si predsednik države, ponovnim fiaskov težko privošči. Seveda, ko je soočen s
               temi pritiski, je odreagiral na takšen način. Okarakterizirat to, da pozivanje na
               politični linč; novinarji so bili predmet političnega linča in tudi fizičnega linča.
               Gospod Petek je bil predmet fizičnega linča. Proti temu se jaz borim in mislim, da
               takšnega sporočila ne moremo dajati. Dejansko je to signal, kot pravi novinar Ranc,
               da je nezakonit nadzor nad novinarjem spet dovoljen. Jaz imam pred seboj razsodbo
               sodišča, kjer to jasno in glasno navaja. To ni izmišljotina kogar koli, to so besede
               iz odločbe sodišča, kot je razsodilo sodišče. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp25">

               <speaker>PREDSEDNIK JOŽEF ŠKOLČ:</speaker>

               <p>Besedo dobiva gospod Drobnič.</p>
            </sp>
            <sp xml:id="SDT3-MK-Redna-020-2004-04-15.sp26">

               <speaker>MAG. JANEZ DROBNIČ:</speaker>

               <p>Hvala lepa za besedo. V Poslanski skupini Nove Slovenije smatramo, da predlog
               predsednika države ni dober zaradi vsaj dveh razlogov. Prvič, ker je to zelo
               izpostavljena funkcija, za katero se gospod Kos poteguje in se je tudi sam prijavil.
               Ker, glede na svojo profesionalno pot, je ujet v določene pritiske. In drugič, sam se
               je znašel v poseganju v človekovo zasebnost, nedovoljeno, ker je kršenje ustave, ni
               kakorkoli že. To, kar smo prej omenjali, strokovne reference njemu nihče ne oporeka.
               Tako, kot v državi za nešteto funkcij, ki jih imajo ljudje, nihče ne oporeka
               strokovnih referent, ampak, zlorabe, pritiski, korupcija, malverzacije se ne odvijajo
               zaradi tega, ker ljudje ne bi vedeli, ne bi poznali, ampak zato, ker so bodisi pod
               pritiskom določenih centrov moči, ali so pa oddani takšnim nagnenjem. To je problem.
               In zato moramo presoditi ali tak človek lahko opravlja takšno funkcijo. Strokovnih
               referenc mu nihče ne oporeka, on lahko zaradi mene piše zelo dobre knjige, je lahko
               zelo argumentiran na javnih tribunah, ali kjerkoli, lahko je zanimiv svetovalec za
               nekoga, ampak posedovanje moči v komisiji za protikorupcijo, za preprečevanje
               korupcije, je pa preveč izpostavljena funkcija. On bo zaradi teh dejanj, ki je bil,
               zagotovo ujet pod pritiske. In zato moramo mi to razsodnost pokazati in reči: ne,
               žal. Tudi predsednik države se morda ni v pravi smeri podučil. On se večkrat ni
               obrnil, očitno, na prave informativne centre, zato je tudi dal takšne predloge. Ker v
               tej naši državi, poleg formalnih centrov oblasti, obstajajo še neformalni centri, ki
               so očitno, pri glasovanju, pri imenovanju, veliko bolj pomembni, kot pa formalni. Ali
               pa dana beseda vodji poslanskih skupin ali česar podobnega. Skratka, to nima samo
               simbolnega pomena, niti funkcija, niti vse tisto, kar se je odvijalo. Te reči moramo
               upoštevati. Upoštevati, ali bo lahko gospod Kos opravil to funkcijo. To je vprašanje.
               Gospod Jerovšek je pojasnil glede tega. To je pač nesporno. Ne gre samo za dejstvo,
               da se je nekdo prekršil z izpolnitvijo kazni ali prekrška, če to vrne v prejšnje
               stanje, seveda je to zelo težko. Se pravi, prejšnje stanje, kar se tega tiče, lahko
               on obrani, ampak v luči imenovanja na funkcionarsko mesto, pa zadeva ni več tako
               preprosta. Ni več tako preprosta! In te okoliščine moramo upoštevati. Jaz si zaradi
               tega ne upam dati glasu. Je preveč izpostavljena funkcija.</p>
            </sp>
            <sp xml:id="SDT3-MK-Redna-020-2004-04-15.sp27">

               <speaker>PREDSEDNIK JOŽEF ŠKOLČ:</speaker>

               <p>Hvala. Besedo ima gospod Cukjati.</p>
            </sp>
            <sp xml:id="SDT3-MK-Redna-020-2004-04-15.sp28">

               <speaker>FRANCE CUKJATI:</speaker>

               <p>Hvala za besedo. Seveda govorimo o kandidatu, o njegovih sposobnostih in o njegovi
               primernosti za to funkcijo. Zato pa je razprava na odboru. Glede sposobnosti tudi jaz
               mislim, da mu ni kaj očitati, čeprav se ne bi toliko naslanjal in skliceval na
               mednarodne reference, kajti on naj bi preganjal korupcijo, ne v Angliji, ampak tukaj,
               konkretno v Sloveniji. In ga tudi ocenjujemo, kot, ali sposobnega, ali ne sposobnega
               zato funkcijo. Če sledim tudi ostalim načelom sposobnosti, moramo vendarle v takih
               primerih, ločevati dve stvari. Recimo, sposoben, ali izkušnje v preganjanju
               korupcije, je nekaj drugega, kot pa sodelovanje v korupcijo. Jaz ne rečem, da je on
               sodeloval, samo v obeh primerih je človek lahko, kandidat, zelo utečen, zelo poznan v
               svetu korupcije. Enkrat jih preganja, enkrat sodeluje v korupciji. Tudi, recimo, ko
               govorimo o sposobnostih sledenja ali odkrivanja. Nekaj drugega je odkrivat tiste, ki
               korupcijo izvajajo, nekaj drugega pa slediti tistim, ki korupcijo odkrivajo. Tako, da
               vrteti se v tem krogu in imeti izkušnje, še nič ne pomeni o kvaliteti in primernosti
               človeka. Vsekakor se mi pa zdi, da poleg sposobnosti bi človek pričakoval še nekaj
               drugega, kar je težko definirat, kar je tudi težko dokazat, kar pa se odkriva v
               javnosti, med novinarji, ki te stvari poznajo, med ljudmi, ki se soočajo s problemi
               korupcije v Sloveniji. Tam nima on dobrega imena. Jaz ne rečem, ali opravičeno, ali
               neopravičeno, samo, človek na tej funkciji bi moral imeti zaupanje, zaupanje ljudi,
               tistih, ki so včasih žrtve korupcije. Zaupanje! Jaz se bojim, da prav tega nima. Če
               bi želeli to kvaliteto nekako uveljaviti na tej funkciji, potem on zagotovo ni
               primeren.</p>
               <p>Ponovno poudarjam, ne bom rekel - ali opravičeno, ali je neopravičeno – samo, tako
               je. Če hočemo mi zbuditi zaupanje v pravno državo, je nemogoče in si ne predstavljam,
               da bi zaupali v neke zakone, ali zaupali v neko fiktivno inštitucijo. Ne! Gre za
               zaupanje v konkretne ljudi, zazaupanje v konkretne sodnike, v konkretne tožilce, v
               konkretno generalno tožilko, v konkretnega šefa komisije za boj proti korupcijo. Na
               tem temelji zaupanje v državo. Jaz se bojim, da to imenovanje ne bo doprineslo k
               večjemu zaupanju v pravno državo. Nekako se pridružujem tistim, ki menijo, da bo to
               nek poseben signal, nek poseben izraz, neko posebno sporočilo, ki ga je težko
               obrazložiti, predvsem, če bo imenovan v Državnem zboru. Ne vtikam se v to, zakaj je
               predsednik tega gospoda predlagal za predsednika komisije, verjetno so razlogi,
               takšni ali onakšni. Skrbi me za tiste, ki boste prevzeli odgovornost za imenovanje
               gospoda Kosa na to funkcijo. In kaj bodo razbrali iz te geste državljani.</p>
            </sp>
            <sp xml:id="SDT3-MK-Redna-020-2004-04-15.sp29">

               <speaker>PREDSEDNIK JOŽEF ŠKOLČ:</speaker>

               <p>Hvala. Besedo dajem gospodu Bevku.</p>
            </sp>
            <sp xml:id="SDT3-MK-Redna-020-2004-04-15.sp30">

               <speaker>SAMO BEVK:</speaker>

               <p>Hvala lepa. Jaz se pa vesel, če ima nek strokovnjak, recimo, kirurg, dobre reference
               v tujini, potem pa dela v Kliničnem centru v Ljubljani. Takemu lahko zaupamo. Prav
               zaradi strokovnih referenc, ki so razvidni iz življenjepisa kandidata, bomo v naši
               poslanski skupini podprli njegovo kandidaturo. Zavidanja vreden je tudi seznam
               njegovih najpomembnejših prispevkov in predavanj, se pravi, bibliografija. Bilo pa je
               omenjeno, da proti kandidatu tečejo razni postopki. Treba je povedati, da je
               tožilstvo leta 2000 kazensko ovadbo zoper kandidata zavrglo. Zanimivo pa je, da
               oškodovanec ni sam prevzel tega pregona, očitno je smatral in je zaupal takratni
               odločitvi tožilstva, da ni podan utemeljen sum. Zato je zanimivo, da sedaj gospod
               Ranc toži državo; in tudi ta postopek še ni končan. V nekaterih medijih pa se kar
               manipulira s temi podatki, kot da je kandidat pred sodiščem in tako dalje. Jaz
               mislim, da mu, glede na njegove strokovne reference, lahko zaupamo to delovno mesto
               in jaz bom, seveda, podprl predlog predsednika Republike. Hvala.</p>
            </sp>
            <sp xml:id="SDT3-MK-Redna-020-2004-04-15.sp31">

               <speaker>PREDSEDNIK JOŽEF ŠKOLČ:</speaker>

               <p>Hvala. Gospod Kacin.</p>
            </sp>
            <sp xml:id="SDT3-MK-Redna-020-2004-04-15.sp32">

               <speaker>JELKO KACIN:</speaker>

               <p>Glede na to, da se je kandidat prijavil na razpis, ga je predsednik kvalificiral za
               primernega kandidata, ki gre v proceduro v Državni zbor. To, kar se sedaj dogaja, je
               poskus diskvalifikacije kandidata pred glasovanjem v Državnem zboru. Če bi korupcija
               v Sloveniji bila problem – jaz ves čas poslušam, da je problem, ravno od teh treh
               strank, katerih predstavniki so se sedaj tako kategorično izrekli zoper primernost
               kandidata, izbora s strani predsednika države in celotne kandidature, potem bi moramo
               biti v našem interesu, da čim prej imenujemo komisijo, da bi se s tem izzivom uspešno
               spopadla. Če prav razumem, je vaš ugovor v smeri, da ta komisija ne bi bila
               kvalificirana da se s korupcijo uspešno spopadla oziroma bi se z njo spopadala
               neuspešno in potem nismo prišli nikamor. To se mi zdi eno tako zelo čudno zapletanje.
               Jaz pravzaprav to, kar se danes tukaj dogaja, razumem v naši folklori, ali pa
               podeželjski praksi, kot nekaj, čemur so včasih rekli oklici. Oklican je za kandidata,
               in če so kakšni zadržki, je treba te zadržke sedaj povedati. Ampak to, kar je bilo
               sedaj povedano, je bilo samo nekaj misli v stilu: ni dober, ni pravi, ni dovolj
               dober, ni naš. Da bi pa kaj pravega povedali, kar bi nas in najširšo javnost
               prepričalo, da se je gospod predsednik države zmotil, ali pa, da se je gospod
               predsednik države diskvalificiral s tem, ko je kvalificiral nekoga za kandidata, pa
               do tega trenutka še nismo slišali. Zato bolj razumem kot promocijo tega kandidata,
               ker argumenti, ki smo jih sedaj slišali, niso argumenti, so pravzaprav bolj – se
               opravičujem, da ne bo kdo prizadet – blažen žegenj, nič resnega nismo slišali v tem
               trenutku. Zato bi se rad navezal na nekaj, kar je prej razpredal kolega Jerovšek.
               Morda jaz to težko razumem, ker nisva na isti valovni dolžini, ampak, govoril je o
               tem, da si je težko predstavljati, da si je predsednik države lahko še enkrat
               privoščil fiasco. Saj predsednik države si ne privošči nobenega fiasca Fiasco
               predsedniku države uprizori Državni zbor, potem ko se opredeli do njegovega predloga,
               potem ko se je najprej dogovoril, o tem, da ima ta njegov predlog, določeno podporo.
               Ampak tisto, kar me moti v zvezi s tem, je pravzaprav vprašanje od kod komurkoli
               tukaj domneva, na podlagi katere lahko sklepa, kdo je kako glasoval. Jaz se bom tukaj
               izključil, ker me na zadnjem glasovanju pač ni bilo in ne bi o tem razpredal, ampak,
               če nekdo, ko govori javno, da ve, kako so nekateri poslanci in poslanke glasovali ali
               glasovale, izreka nezaupnico delu naše volilne komisije v Državnem zboru, se pravi
               kolegom, ki so zbirali in potem preštevali listke, naše glasovnice oziroma vaše
               glasovnice, mene pač ni bilo. A kdo hoče tukaj povedati, da so te glasovnice
               označene, pa se ve, kako kdo glasuje. Ali je to vaš namen? Jaz tega preprosto ne
               razumem. Ko poslušam to zgodbo, kako je kdo glasoval, kako ni kdo glasoval, kdo je na
               nek način povzročil fiasco predsedniku države, se meni vedno znova odpirajo neki novi
               dvomi. Jaz preprosto te zgodbe ne razumem. Zato se mi zdi primerno, da ta svoj
               prispevek v razpravi zaključim s pozivom: gospodje, če je karkoli prepričljivega,
               prosim, z besedo na dan, da bo naša vest, pri podpori ali pri zavračanju predloga
               predsednika države, najprej na tem delovnem telesu, mirna in potem tudi v nadaljnji
               proceduri, če to delovno telo reče da, in priporoči nadaljnjo obravnavo, da bomo tudi
               tam lahko mirno glasovali, pa če glasujemo za ali proti. Če je kaj, prosim, dajte to
               bolj prepričljivo in čim bolj na glas. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp33">

               <speaker>PREDSEDNIK JOŽEF ŠKOLČ:</speaker>

               <p>Sedaj imamo spet neko število prijavljenih. Sprašujem, če je kaj tehtnega povedati o
               teh kandidaturah, za druge okoliščine bi vas pa prosil, če prihranite diskusijo za
               drugič. Gospod Jerovšek, dovolite, da vodim komisijo tako, kot velevajo pravila, vi
               sebe oklicujete za demokrata, meni pripisujete tisto malo pameti, da vas lahko
               razumem, za kar se vam zahvaljujem, je pa moja naloga, da sejo vodim tako, kot
               velevajo pravila. Znotraj teh demokratičnih postopkov pa so pravila zelo
               konstitutivni del sporazumevanja. Tako, da v tem pogledu veljajo za vse, privilegij
               oziroma obveza predsedujočega pa je, da jih pri poteku seje uveljavlja. Zato se pač
               oglašam. Dajem besedo o teh predlogih sklepov, o katerih smo govorili na začetku,
               spet gospodu Rokavcu, gospodu Drobniču, gospodu Jerovšku in gospodu Cukjatiju.</p>
            </sp>
            <sp xml:id="SDT3-MK-Redna-020-2004-04-15.sp34">

               <speaker>FRANCI ROKAVEC:</speaker>

               <p>Čisto na kratko. Najbolj demokratično je, da, ko pride predlog s strani predsednika
               Republike na našo komisijo, da seveda vsak član pove odkrito, kaj si misli o
               določenem predlogu in seveda tudi kako bo glasoval. Veliko bolj nedemokratično in s
               figo v žepu pa je, da seveda najprej javno obljubljaš podporo, potem na tajnem
               glasovanju, tako kot se je to zgodilo že letos mnogokrat pri predlogih predsednika
               republike, pa te podpore ni. Toliko na kratko. Kaj je bistvo tega predloga in
               vprašljivost? Bistvo tega predloga in vprašljivost, je predvsem v tem, da je pri
               omenjenem kandidatu bil poskus protizakonitega posega v zasebnost določne osebe, se
               pravi, novinarja. Tistega, ki naj bi avtentično prenašal resnico naprej, seveda, tudi
               v javnost. In, če pri imenovanju komisije za preprečevanje korupcije pač imenujemo
               takšnega kandidata za vodenje te komisije, ki bo prvič ustanovljena z namenom,
               predvsem z namenom, izvrševanja zakona o preprečevanju korupcije, potem jaz menim, da
               je dejansko to zelo slabo sporočilo. Ne samo novinarjem, tudi funkcionarjem, kateri
               bodo nadzorovani. Ker se lahko tudi pojavi dvom v neodvisnost delovanja te komisije.
               To bi bilo pa dejansko zminiranje zakona, katerega smo s tako velikim naporom,
               seveda, v besedilu v kakršen je, oblikovali v parlamentu. To je ključno vprašanje. Ne
               glede na reference, nihče ni omenjenemu kandidatu očital referenc, ampak nekatera
               njegova dejanja, ki pa so še kako povezana s predlogom za vodenje te komisije.</p>
            </sp>
            <sp xml:id="SDT3-MK-Redna-020-2004-04-15.sp35">

               <speaker>PREDSEDNIK JOŽEF ŠKOLČ:</speaker>

               <p>Če dovolite, bi jaz pozval gospo Potočarjevo, ki se je tudi javila k besedi, da
               eventualno pojasni te stvari, ki so povezane s tem očitkom, ki je vezan na to sago z
               gospodom Rancem.</p>
            </sp>
            <sp xml:id="SDT3-MK-Redna-020-2004-04-15.sp36">

               <speaker>GOSPA POTOČAR:</speaker>

               <p>Hvala. V tej debati je povedano več stvari. Lahko smo vsi ugotovili, da je
               strokovnost kandidata nesporna, je pa tudi dodatni moment pred odločitvijo, kaj se
               dogaja okrog zadeve Ranc, oziroma kaj se je dogajalo okrog zadeve Ranc. O tej zadevi
               je že odločalo sodišče, tako kot je rekel gospod Bevk, in je zadeva že razčiščena, je
               zavržena in notri je zelo detaljno pojasnjeno, da ni bilo pravih dokazil. Tudi izjave
               glavnih prič, gospoda Gričarja in še enega gospoda, so potem potrdile, da sejim je
               samo dozdevalo, da so videli tisti seznam oziroma tisti izpisek na mizi od Dragota
               Kosa. Skratka, ni bilo potem dokazano. Ampak, načeloma predlagatelj ne more, ne sme
               in tudi ni smotrno, da razpravlja o že pravnomočnih sodbah, odločitvah drugih
               državnih organov. Gospod Ranc ni prevzel kazenskega pregona in je državo civilno
               tožil, torej, odškodninsko. V tem postopku, ker ni še pravnomočne odločitve, je
               gospod Kos priča in ne obtožen ali kakorkoli drugače, je priča. Skratka, to je še
               dodaten moment. O tej zadevi je tudi razpravljalo novinarsko častno sodišče,
               spoštovana novinarska srenja tudi ve, kakšna je bila razsodba. Rada bi povedala, da v
               tej zadevi tudi, torej, ne vem kako bi rekla, gospod Kos ni bil obstojen. O domnevah,
               spoštovani, o dvomih, ki so negotovi, je zelo težko debatirati. Tu ni bilo pravih
               argumentov, sedaj, o tej debati govorim. Če pustimo zadevo, spoštovanega gospoda
               Ranca in sploh neodvisnosti novinarjev, o tem je sploh težko debatirati, zato, ker se
               braniti zoper dvomov, da je predsednik pristranski, da je pod pritiski in tako
               naprej, je absolutno nesmotrno.</p>
               <p>Radi bi pa povedal v zvezi s tem, kakšen je postopek izbire. Postopek izbire je tak,
               da zakon veleva izmed predlaganih kandidatov predsednik predlaga Državnemu zboru. In
               ta debata se pojavi ob vsakem imenovanju, ki ga imamo tu – ali predlog za imenovanje
               ali predlog za izvolitev ali kakorkoli. Rada bi pojasnila, da predsednik nima nobenih
               pristojnosti, da sam predlaga svojega kandidata v tem postopku, oziroma, da reče:
               meni takandidat ni všeč zato, ker sem slišal to in to ali je dokazano to in to, in ga
               ne bom predlagal. Skratka, nima teh pristojnosti. S tem v zvezi je potem tudi izbira
               kandidatov. Če sta bila dva kandidata, torej, za predsednika sodišča gospod Kos in
               gospod Penko, ki je bil hkrati kandidat za namestnika, pa je od obeh zadev odstopil
               in je o tem obvestil urad, kar smo bili zelo presenečeni, ampak je pač to naredil,
               ker se je odločil za pravosodno kariero oziroma tožilsko, je potem to njegova osebna
               odločitev. Izjave, da je na predsednika bil izvršen pritisk, jaz težko komentiram,
               ker vi nimate dokazil in jaz nimam dokazil, da pritisk ni bil izvršen. Skratka, o tej
               zadevi je težko debatirati. To je vse, kar lahko odgovorim.</p>
               <p>O vseh drugih zadevah vaše izjave, ki so izrečen tukaj ali, ki so v časopisih, o teh
               izjavah, o teh pisanjih časnikarjev, zelo resno jih jemljemo in zelo resno
               predebatiramo o vseh zadevah v uradu. Lahko vam zagotovim, da z vsem dolžnim
               spoštovanjem, ne odgovarjamo na zadeve, ki so stvar presojanja drugih državnih
               organov in tudi parlamenta oziroma stvar samostojnosti, neodvisnosti časnikarjev. Še
               zmeraj mislimo, da je gospod Kos dober kandidat, ki je cenjen v tujini in doma. Vse
               druge zadeve pa so dokazljivo rešene, če zelo poenostavim, v njegovo korist. Hvala
               lepa.</p>
            </sp>
            <sp xml:id="SDT3-MK-Redna-020-2004-04-15.sp37">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Sprašujem, če je po teh pojasnilih potrebno nadaljevati. Gospod Drobnič
               čuti to potrebo.</p>
            </sp>
            <sp xml:id="SDT3-MK-Redna-020-2004-04-15.sp38">

               <speaker>MAG. JANEZ DROBNIČ:</speaker>

               <p>Absolutno, sedaj še bolj, zato, ker spoštovana predstavnica Kabineta predsednika –
               Urada predsednika <stage>(da se ne bom zmotil)</stage> ima nekatere pojme nekoliko pomešane. Zakaj
               se gre? Če bi izbirali na osnovi razpisa za javne uslužbence, potem bi tisto, kar ste
               navedla, držalo. To ne velja pri sklepanju delovnih razmerjih pri zasebnih
               delodajalcih in to ne velja pri izbiri funkcionarjev. Pri izbiri funkcionarjev smo mi
               vezani na tiste izpolnjene pogoje, parlamentarci se pa odločamo. Ravno zato imate tam
               koncu tudi napisano – javno zaupanje. In mi ravno to sedaj preverjamo ali ta oseba
               izpolnjuje pogoj javnega zaupanja. To imamo pravico, in to je pri funkcionarjih. To
               je točno pri funkcionarjih; in samo okrog tega se pogovarjamo, ko, če smo že poprej
               ugotovili, da kandidat sicer izpolnjuje strokovne in formalne pogoje za ta razpis,
               samo o tem se pogovarjamo in nič drugega. To je temelj za našo presojo.</p>
               <p>Glede nelogičnosti tistega glasovanja, gospod Kacin, ne vem, jaz vas imam za
               razumnega človeka, in če ste kolikor toliko v matematiki, potem lahko hitro
               izračunate zakaj so kandidati prej padli. Če so se stranke vladajoče koalicije, šefi
               strank, izrekli za podporo tistih ljudi in če vam ta podpora in če znaša skupek teh
               glasov 60 oziroma jih odbijete zato, ker SLS ni nekako več v koaliciji, ali takrat je
               bila, pa je izrazila podporo, ne vem, jih imate še vedno 50. Če bi se držali te
               napovedi, potem bi imeli 50 glasov. To je to. Ali bi jih pa imeli nekoliko manj, če
               se vsi ne bi izrekli. Zato kakršnikoli vaše izrekanje v tej smeri, je nesmiselno in
               nelogično. Vi imate toliko število glasov, da lahko to potrdite. Kaj se je dogajalo
               pa z...</p>
            </sp>
            <sp xml:id="SDT3-MK-Redna-020-2004-04-15.sp39">

               <speaker>PREDSEDNIK JOŽEF ŠKOLČ:</speaker>

               <p>Gospod Drobnič, jaz bi tudi vas prosil, če se vrnete h Kosu in argumentom, koliko
               imate prav za zaupanje v njegove sposobnosti.</p>
            </sp>
            <sp xml:id="SDT3-MK-Redna-020-2004-04-15.sp40">

               <speaker>MAG. JANEZ DROBNIČ:</speaker>

               <p>...V slovenski državi je mnogo ljudi, ki strokovno sicer obvladajo stvari, ampak,
               kot sem prej povedal, predisponiranost za nekaj, določeni pritiski, vezane trgovine
               in še marsikaj zraven, kar ljudje ne morejo več izkazovati ustrezne samostojnosti,
               ustrezne avtonomnosti, nevpletenosti, neodvisnosti, kar je za takšno funkcijo zelo
               važno. Ne da se je nekdo izkazal na strokovnem področju, to od vseh kandidatov, ki
               vstopajo v ta proces avtomatsko pričakujemo. To je prva vstopna bariera, da se
               izpolnijo formalni pogoji. Ampak tisto, kar sem vam povedal, je tudi v razpisu glede
               javnega zaupanja, in to mi tehtamo sedaj. Neodvisnost in vse te okoliščine, so
               bistvene za presojo, okrog teh okoliščin, ne o tem ali je on naredil šolo ali ima on
               bibliografijo primerno. Ne, gospod Kacin, o tem se mi ne pogovarjamo. To smo jo že
               dali na stran, to je odkljukano. Pogovarjamo se ravno o tem, o vstopnji zaupanja
               javnosti. Lahko vi diskutirate samo na tem nivoju: ja, vi se motite zaradi teh in teh
               argumentov. Govorimo o stopnji zaupanja in zmožnosti opravljanja dela funkcionarja,
               ne javnega uslužbenca, kot po zakonu o delovnih razmerjih, za katerega velja pa
               nekoliko drugače.</p>
               <p>Jaz sam smatram, da mi ne vpliva zadosti zaupanja, da bi to avtonomnost,
               samostojnost, zavezanost z zakonom izvajal. Imam skrb na osnovi vseh teh okoliščin in
               nimam zaupanja. Gospod predsednik bi se pa lahko odločil za ponovni razpis, če je
               dobil samo enega kandidata ali pa dva, ki mu tega javnega zaupanja ne potrjuje, bi se
               lahko odločil. To je pa njegova presoja in on da samo enega kandidata naprej. Če
               hoče, lahko to naredi.</p>
            </sp>
            <sp xml:id="SDT3-MK-Redna-020-2004-04-15.sp41">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Predpostavka te razprave je, da je predsednik dobil kandidata, ki mu
               zaupa. O tem ne more biti dvoma. Mi sedaj preverjamo svoje misli o tem, tako da s
               tega vidika ne bi smelo biti težav. Upam, da ni spora okrog tega, da je predlog
               kvalificiran in prosim, da potem teče diskusija o drugih stvareh.</p>
               <p>Gospod Cukjati. Če se pa vi javite, imate sigurno prednost, kar.</p>
            </sp>
            <sp xml:id="SDT3-MK-Redna-020-2004-04-15.sp42">

               <speaker>FRANCE CUKJATI:</speaker>

               <p>Najprej bi izrazil nestrinjanje s to kvalifikacijo naših pripomb. Namreč, mi smo
               vrsto kandidatov prej potrdili brez kakršnekoli debate. Verjetno bodo tudi kasneje
               vrsta kandidatov predlaganih, bomo dvignili roke, brez debate. Če se pa tukaj pri
               enemu kandidatu nekoliko oglasimo, je pa že poskus diskvalifikacije, političnega
               linča in podobno. Mislim, da imamo pravico in to pravico nam nihče, tudi gospod Kacin
               naj ne jemlje, da povemo svoje pomisleke in tudi svojo kritiko – odprto, jasno, tako
               kot mislimo. To je prvo.</p>
               <p>Drugo kar je, mislim, da je tukaj vendarle treba nekaj reči v primeru Ranca. Namreč,
               ni sedaj tožen neposredno gospod Kos in ni on stranka v postopku, v tem smislu, je
               samo kot priča. Vendar, če bo država morala izplačati odškodnino in bo izgubila, vse
               kaže, da bo izgubila, potem se vprašamo, kdo je to zakrivil in kaj je z ugotovitvijo
               sodišča, da so bili izpiski nezakonito pridobljeni. Potem se človek vpraša, če si
               nekdo vzame zakone v svoje roke in potem tudi kasneje ne prizna te napake in smatra
               to za nekaj povsem normalnega, potem tak človek, ki nima tega spoštovanja do zakona,
               ne more voditi neko zadevo, neko komisijo, ki bi morala striktno slediti, kršenje
               zakonodaje. Zaradi tega jaz pravim, da javnega zaupanja, kot nekega najvišjega
               kriterija za to funkcijo, vendarle gospod Kos, po moji oceni, ne izpolnjuje. Mislim,
               da je opravičeno v tej smeri govoriti, zagotovo pa glasovanje bo takšno, kot je
               pričakovano, v to ne dvomim, bo pa to ponovno poudarjam, posebno sporočilo naši
               javnosti.</p>
            </sp>
            <sp xml:id="SDT3-MK-Redna-020-2004-04-15.sp43">

               <speaker>PREDSEDNIK JOŽEF ŠKOLČ:</speaker>

               <p>Hvala. Gospod Jerovšek.</p>
            </sp>
            <sp xml:id="SDT3-MK-Redna-020-2004-04-15.sp44">

               <speaker>JOŽEF JEROVŠEK:</speaker>

               <p>Hvala lepa. Po mojem mnenju se je v navajanju teh utemeljitev, pojavilo kar nekaj
               netočnih navedb. Namreč, gospa predstavnica predsednikovega urada, če sem prav
               razumel, je navedla, da gospod Kos ni bil tožena stranka v zasebni pravdni zadevi s
               strani tožnika, gospoda Ranca. Pred seboj imam razsodbo sodišča in bom citiral iz te
               obrazložitve: glede na izvedene dokaze pravdno sodišče zato meni, da je izpisek
               klicev na tožnikov mobilni telefon bil pridobljen nezakonito, to je dva dni pred
               izdajo odredbe preiskovalne sodnika oziroma 13.4.1999. Takšno ravnanje organov za
               notranje zadeve je protipravno. Z ravnanjem delavcev Ministrstva za notranje zadeve
               sta bila za to kršena 35. in 37. člen Ustave Republike Slovenije, ki zagotavljata
               nedotakljivost človekove zasebnosti in osebnostnih pravic ter tajnost pisem in drugih
               občil. In tako naprej. Namreč, v ponovljeni sodbi je sodišče v postopek sprejelo celo
               sprejelo naslednjo odločitev: ne le, da se organi za notranje zadeve ravnali
               protipravno, ko so si priskrbeli seznam izpiskov dva dni pred izdajo odredbe,
               nezakonita je bila tudi sama odredba, ki jo je izdal preiskovalni sodnik, saj za
               nadzor novinarja ni bilo nikakšne zakonite podlage. Da ne navajam, kdo je predlog
               preiskovalnemu sodišču napisal. Sedaj tu navajati takšne argumenteoziroma
               izpodbijanje, kot da tisti, ki to zadevo; gledamo tako, da gre za izredni pritisk na
               novinarje, da to sporočilo in da celo, kot je gospod Kacin, da je bila izražena
               domneva oziroma, da, kar je bilo že nekoč insinuirano, da pri nekaterih, ki
               ocenjujemo in analiziramo zavrnjene predloge predsednika države v Državnem zboru, da
               smo imeli vpogled v glasovanje, ki je bilo tajno. To, kar je gospod Kacin rekel.
               Namreč, na podlagi pogovorov izražene podpore pri predsedniku države, ki je bila
               javno objavljena...</p>
            </sp>
            <sp xml:id="SDT3-MK-Redna-020-2004-04-15.sp45">

               <speaker>PREDSEDNIK JOŽEF ŠKOLČ:</speaker>

               <p>Gospod Jerovšek...</p>
            </sp>
            <sp xml:id="SDT3-MK-Redna-020-2004-04-15.sp46">

               <speaker>JOŽEF JEROVŠEK:</speaker>

               <p>...to je gospod Kacin, njega niste ustavili in moram odgovoriti. Niste ga
               ustavili.</p>
            </sp>
            <sp xml:id="SDT3-MK-Redna-020-2004-04-15.sp47">

               <speaker>PREDSEDNIK JOŽEF ŠKOLČ:</speaker>

               <p>Gospod Jerovšek, lepo vas prosim, vrnite se k tem predlogu. Vi imate še neko javno
               zastavljeno vprašanje okrog tega in pisno lahko pojasnite, če vas to...</p>
            </sp>
            <sp xml:id="SDT3-MK-Redna-020-2004-04-15.sp48">

               <speaker>JOŽEF JEROVŠEK:</speaker>

               <p>Kaj vas to tako boli, da to njemu odgovorim...</p>
            </sp>
            <sp xml:id="SDT3-MK-Redna-020-2004-04-15.sp49">

               <speaker>PREDSEDNIK JOŽEF ŠKOLČ:</speaker>

               <p>Poglejte, stvar je zelo preprosta, zato, ker se ukvarjamo z nekim predlogom, ne pa s
               tem, kako je kdo glasoval. Tudi mene jezik srbi, da bi kaj povedal o vaši skrbi za
               predsednika republike, ampak to ni ta tema. Zato se mi zdi bolj prav to, kar počne
               gospod Cukjati in Drobnič, da utemeljujejo svoje nezaupanje do predloga, pa ne glede
               na to, ali se sam s tem strinjam ali ne. Vas bi pa tudi prosil, če se posvetite
               predlogu...</p>
            </sp>
            <sp xml:id="SDT3-MK-Redna-020-2004-04-15.sp50">

               <speaker>JOŽEF JEROVŠEK:</speaker>

               <p>Ali lahko citiram iz neke razsodbe sodišča, ki se nanaša na kandidata? Ali je to
               dovoljeno?</p>
            </sp>
            <sp xml:id="SDT3-MK-Redna-020-2004-04-15.sp51">

               <speaker>PREDSEDNIK JOŽEF ŠKOLČ:</speaker>

               <p>Ko ste te govoril sem vas pustil pri miru, če ravno so vam povedali, kako se je
               končal ta postopek na sodišču, pa ste to preslišal. Tudi ne verjamem, da bi pomagalo,
               če bi še enkrat to gospa Potočarjeva povedala. Ko ste pa prešel spet k tem
               lamentacijam o...</p>
            </sp>
            <sp xml:id="SDT3-MK-Redna-020-2004-04-15.sp52">

               <speaker>JOŽEF JEROVŠEK:</speaker>

               <p>Izzval me je gospod Kacin.</p>
            </sp>
            <sp xml:id="SDT3-MK-Redna-020-2004-04-15.sp53">

               <speaker>PREDSEDNIK JOŽEF ŠKOLČ:</speaker>

               <p>Bom naslednjič grobo ukoril in lepo vas prosim, prizanesite nama, ne s temi stvarmi,
               ki nimajo s predlogom ničesar zares opraviti.</p>
            </sp>
            <sp xml:id="SDT3-MK-Redna-020-2004-04-15.sp54">

               <speaker>JOŽEF JEROVŠEK:</speaker>

               <p>Dobro. Če dovolite, da nadaljujem. In na podlagi teh pogovorov predsedniku...</p>
            </sp>
            <sp xml:id="SDT3-MK-Redna-020-2004-04-15.sp55">

               <speaker>PREDSEDNIK JOŽEF ŠKOLČ:</speaker>

               <p>Jemljem vam besedo.</p>
            </sp>
            <sp xml:id="SDT3-MK-Redna-020-2004-04-15.sp56">

               <speaker>JOŽEF JEROVŠEK:</speaker>

               <p>...predsednik ima zagotovljeno večino za svoje predloge. Sedaj, ko sprejemamo, ko je
               na mizi ta predlog za tega kandidata pravzaprav pošiljamo sporočilo, da novinarji ne
               bodo smeli več zapisat, da so nekateri poslanci glasovali s figo v žepu. Pravzaprav
               jez gospoda Kacina razumem, da ima neke razloge, da se je posebno tako vehementno
               postavil proti temu, da bi preprečili nezakonite nadzore novinarjev; in da tudi v
               zadevi, ki ima zelo velik vpliv na to, kako se bomo borili proti korupciji, tako
               rezonira, kajti, veste, bližajo se volitve. Novinarji so pisali tudi o neki zadevi
               sredstev za volilno kampanjo. Mislim, da gospoda Kacina to boli.</p>
            </sp>
            <sp xml:id="SDT3-MK-Redna-020-2004-04-15.sp57">

               <speaker>PREDSEDNIK JOŽEF ŠKOLČ:</speaker>

               <p>Poslušajte, novinarji so, če bomo pogledali vse, kar so danes napisali, bomo morali
               tudi, mogoče koga zanima športna stran, pa bomo tudi o tem govorili. Prosim, vas res,
               če nadomeščate, se dajte poučiti pri svojih kolegih, kako poteka delo na
               Mandatno-volilni komisiji.</p>
            </sp>
            <sp xml:id="SDT3-MK-Redna-020-2004-04-15.sp58">

               <speaker>JOŽEF JEROVŠEK:</speaker>

               <p>Samo en stavek, če mi dovolite. Torej, zardi tega, ker je v obrazložitvi te sodbe
               sodišča, še enkrat pravim in pozivam kolege poslance, naj se pri glasovanju postavijo
               v zaščito svobode novinarskega izražanja in svobode novinarskega poročanja. Jaz
               globoko razumem stisko predsednika države, v kateri je bil, in pravzaprav pozivam na
               to, da rešimo predsednika države, tudi iz te stiske. Hvala lepa.</p>
               <stage>(Smeh.)</stage>
            </sp>
            <sp xml:id="SDT3-MK-Redna-020-2004-04-15.sp59">

               <speaker>PREDSEDNIK JOŽEF ŠKOLČ:</speaker>

               <p>Tudi gospod Kacin se ne more zadržati.</p>
            </sp>
            <sp xml:id="SDT3-MK-Redna-020-2004-04-15.sp60">

               <speaker>JELKO KACIN:</speaker>

               <p>Hvala, gospod predsednik. Če bo treba, me tudi ukorite, ampak jaz bi rad ugovarjal
               dvema spoštovanima kolegoma, najprej kolegu Drobniču in potem kolegu Jerovšku.</p>
               <p>Problem, ki ga imamo tukaj in o katerem razpravljamo, je način razmišljanja. Jaz
               tukaj nadomeščam kolega, ki ga pač ni, in nisem vodja poslanske skupine. Zato nikoli
               ne morem reči, da je moj glas vreden 34 glasov moje poslanske skupine. Glasovanje o
               predlogih predsednika države poteka individualno in vsak poslanec se odloča
               samostojno. Zato je ta zgodba, ali vi temu rečete matematika ali računstvo,
               vprašljiva.</p>
               <p>Kar zadeva pa kolega Jerovška, o tem kdo glasuje s figo v žepu, sej bolj za šalo,
               tukaj bomo glasovali javno z zelenim kartonom, obe roki bom imel na mizi, in prosim,
               da ni zgodb o tem, kdo ima figo v žepu. Moje roke bodo na mizi. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp61">

               <speaker>PREDSEDNIK JOŽEF ŠKOLČ:</speaker>

               <p>Izvolite.</p>
            </sp>
            <sp xml:id="SDT3-MK-Redna-020-2004-04-15.sp62">

               <speaker>MAG. JANEZ DROBNIČ:</speaker>

               <p>Gospod Kaci, čisto na kratko. To moje podajanje, je bilo dano na osnovi glasovanja v
               KVIAZ-u ozirma, sedaj se drugače imenuje. Tam se je jasno pokazalo, vsi poslanci, ki
               so bili na tem, so glasovali enoznačno. To je bilo in to je bilo tudi sporočilo
               javnosti. Lahko zaključiva tudi. Veste, koliko imate glasov, tudi če bi vsi glasovali
               proti, bi imeli 50 glasov. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp63">

               <speaker>PREDSEDNIK JOŽEF ŠKOLČ:</speaker>

               <p>Zaključujem razpravo in dajem najprej na glasovanje predlog sklepa: Mandatno-volilna
               komisija predlaga Državnemu zboru, da na podlagi prvega odstavka 5. člena Zakona o
               preprečevanju korupcije, sprejme sklep o imenovanju predsednika, namestnice
               predsednika in treh članov Komisije zapreprečevanje korupcije, ki se glasi... Ali
               dovolite, da preberem sklep... V Komisijo za preprečevanje korupcije se za dobo
               šestih let imenujejo: na predlog predsednika Republike Slovenije za predsednika Drago
               Kos, za namestnico predsednika pa Nadja Žnidarčič-Ferari, na predlog Sodnega sveta
               Republike Slovenije za člana – in tu ostane mesto prazno, na predlog Mandatno-volilne
               komisije Državnega zbora Republike Slovenije, za članico Barbara Lavtar in na predlog
               Vlade Republike Slovenije, za člana mag. Marka Hvalo.</p>
               <p>Gospod Rokavec ima proceduralni predlog.</p>
            </sp>
            <sp xml:id="SDT3-MK-Redna-020-2004-04-15.sp64">

               <speaker>FRANCI ROKAVEC:</speaker>

               <p>Hvala, gospod predsednik. Ker je vsa današnja razprava se dotikala samo enega izmed
               kandidatov, oziroma kandidata za predsednika te komisije predlagam, da glasujemo
               ločeno o predsedniku, potem pa glasujemo še o ostalih članih.</p>
            </sp>
            <sp xml:id="SDT3-MK-Redna-020-2004-04-15.sp65">

               <speaker>PREDSEDNIK JOŽEF ŠKOLČ:</speaker>

               <p>Če bi uporabili analogijo iz dela v Državnem zboru, potem bi moral reči, da v
               postopku razprave ta predlog ni bil bil podan, ko sem razpravo zaključil in predlog
               podal... Ja, ne vem kako sicer lahko delamo... ...<stage>(Medsebojno pogovarjanje)</stage>...
               Predlagam, da najprej glasujemo o tistem predlogu, ki sem ga dal na glasovanje. Če ta
               predlog ne bo doživel ustrezne podpore, bomo pač oblikovali naslednje. ...<stage>(Medsebojno
               pogovarjanje)</stage>... <stage>(Mag. Drobnič: vas je prekinil in vam je rekel: procedurano.)</stage>.</p>
               <p>Poglejte, vi predlagate, da sklep razbijem. Je tako? Lahko gremo tudi po tej poti,
               ampak tisto, kar sem vas prosil je, in v tej analogiji, da bi enostavno bilo
               korektno, če bi to bilo v diskusiji, ker gre za drugačen način sklepanja, ampak, v
               redu, nimam s tem nobenih težav, ker bi po obeh poteh prišli do tega.</p>
               <p>Najprej dajem predlog gospoda Rokavca, da se glasuje posebej o predlogu predsednika
               Republike za predsednika te komisije.</p>
               <p>Kdo je za tak proceduralni predlog? <stage>(5 za.)</stage> Je kdo proti? <stage>(10 proti.)</stage></p>
               <p>Lahko pridemo na glasovanje o predlogu sklepa, ki sem ga prebral.</p>
               <p>Kdo je za?</p>
            </sp>
            <sp xml:id="SDT3-MK-Redna-020-2004-04-15.sp66">

               <speaker>JOŽEF JEROVŠEK:</speaker>

               <p>Gospod predsednik, ta vaš izsiljen oziroma z glasovanjem doseženo v paketu
               glasovanje, je nekorektno do drugih predsednikovih kandidatov. Ker, zaradi kršenja
               človekovih pravic, s strani enega kandidata, to kar smo prebrali iz razsodbe nekega
               sodišča, ne moremo... je to tako pomembna zadeva, tako svetla zadeva, da v tem ni
               umika niti za milimeter. Meni je prav žal, če bodo poslanci danes storili kaj
               drugače. Če bodo potrdili zato, da je kršenje človekovih pravic, poseganje v
               človekovo svobodo, kršenje dveh členov ustave, v tej državi nekaj zaželenega, nekaj
               dobrega, da je nadzor nad novinarji nekaj dobrega. Kakšno demokracijo pa gremo?
               Zaradi tega bom glasoval proti.</p>
            </sp>
            <sp xml:id="SDT3-MK-Redna-020-2004-04-15.sp67">

               <speaker>JOŽE AVŠIČ:</speaker>

               <p>Gospod predsednik, jaz bi samo za pojasnilo rad...</p>
            </sp>
            <sp xml:id="SDT3-MK-Redna-020-2004-04-15.sp68">

               <speaker>PREDSEDNIK JOŽEF ŠKOLČ:</speaker>

               <p>Samo obrazloži se lahko glas. Gospod Avšič.</p>
            </sp>
            <sp xml:id="SDT3-MK-Redna-020-2004-04-15.sp69">

               <speaker>JOŽE AVŠIČ:</speaker>

               <p>Hvala lepa. Nisem sicer član komisije, sedaj sem pogledal, kakšen je dnevni red in
               nimam slabe veste, da bom glasoval samo enkrat, kajti na dnevnem redu je sklep o
               imenovanju predsednika, podpredsednika in tako dalje. Mislim, da je bilo ostalo, do
               tu, nekorektno, glasuje se o enem sklepu in bo za. Hvala.</p>
            </sp>
            <sp xml:id="SDT3-MK-Redna-020-2004-04-15.sp70">

               <speaker>PREDSEDNIK JOŽEF ŠKOLČ:</speaker>

               <p>Gospod Drobnič bo obrazložil svoj glas.</p>
            </sp>
            <sp xml:id="SDT3-MK-Redna-020-2004-04-15.sp71">

               <speaker>MAG. JANEZ DROBNIČ:</speaker>

               <p>Jaz bom glasoval proti temu sklepu zato, ker, po mojem mišljenju, je nesmiselno in
               nelogično, nesmotrno združen v paketu. S tem sporočam, da je ta odločitev predvsem
               oziroma izključno zaradi predsednika. Glede na to, da ste tako proceduro speljal, bo
               ta negativni glas padel tudi na ostale, čeprav si tega ne zaslužijo. Vi ste
               formuliral sklepe tako, kot ste jih, na žalost, v paketu. Nobene potrebe ne bi bilo,
               da bi to ločeno opravil. Po isti logiki bi lahko tudi paket vseh sodnikov imenovali.
               Zakaj niste pa predloga sklepov za vse sodnike, ki jih imamo danes, v paketu. Ali pa
               še kaj drugega, se lahko izmislimo. Ali pa paket vseh, ne vem, če bi imeli paket vse
               ustavnih sodnikov, ki jih manjka, če bi ob relekciji imeli. Zakaj nismo takrat tako
               delali. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp72">

               <speaker>PREDSEDNIK JOŽEF ŠKOLČ:</speaker>

               <p>Moram uporabiti ta insitut obrazložitve glasu, zato da pojasnim, da bom glasoval za,
               ker tudi običajno Državni zbor, ko glasuje o organih, glasuje z enim sklepom, ki pač
               uredi organ v celoti. V tem smislu nikoli ne glasuje, recimo, o okrožnem sodišču,
               tudi o ustavnem sodišču, ampak to je neka materia, ki je, kar se tiče sodišč, precej
               natančno rešena v ustreznih zakonih. To je najbolj običajna procedura za to delovno
               telo in tudi za Državni zbor.</p>
               <p>Želi še kdo obrazložiti svoj glas? Prosim, gospod Rokavec bo obrazložil glas.</p>
            </sp>
            <sp xml:id="SDT3-MK-Redna-020-2004-04-15.sp73">

               <speaker>FRANCI ROKAVEC:</speaker>

               <p>Hvala za besedo. Tudi jaz sem pričakoval, da bo postopek glasovanja tekel drugače,
               tako kot je dejansko običajno, se glasuje o vsakem posameznem kandidatu. Seveda, na
               koncu pa se glasuje o predlogu sklepa. Tak postopek je bil že mnogokrat na tej
               komisiji. Ker pač tak postopek danes ne bo, obžalujem, da bom moral glasovati proti,
               proti predlogu, samo zaradi predloga predsednika Republike glede kandidata za
               predsednika Komisije za preprečevanje korupcije. Menim, da bo to negativno sporočilo
               te komisije in če bo dobil podporo tudi v Državnem zboru, tako resno dejansko želimo
               preprečevati korupcijo v tej državi. Glasoval bom proti.</p>
            </sp>
            <sp xml:id="SDT3-MK-Redna-020-2004-04-15.sp74">

               <speaker>PREDSEDNIK JOŽEF ŠKOLČ:</speaker>

               <p>Želi še kdo obrazložiti svoj glas?</p>
               <p>Kdo je za tak predlog sklepa? <stage>(12 za.)</stage> Je kdo proti? <stage>(5 proti.)</stage></p>
               <p>Ugotavljam, da je predlog sklepa sprejet.</p>
               <p>Potem imamo naslednji sklep: Mandatno-volilna komisija opozarja Sodni svet na
               zakonsko obveznost predlaganja kandidata za člana te komisije in ga ponovno poziva,
               da predlog kandidata čim prej posreduje Državnemu zboru.</p>
               <p>Želite o tem sklepu razpravljati? Izvolite, gospod Breznik.</p>
            </sp>
            <sp xml:id="SDT3-MK-Redna-020-2004-04-15.sp75">

               <speaker>GOSPOD BREZNIK:</speaker>

               <p>Hvala, gospod predsednik. Jaz bi želel obvestiti ta odbor, da je Sodni svet že
               24.4.2003 opozoril Odbor za notranjo politiko, da je potrebno spremeniti 40. člen
               Zakona o sodniški službi, ki pravi, če je sodnik izvoljen za predsednika republike,
               poslanca, sodnika Ustavnega sodišča, sodnika mednarodnega sodišča, mu sodniška
               funkcija miruje. Sodni svet meni, da je ta organ - komisija za preprečevanje
               korupcije tako pomembna, da bi jo bilo potrebno uvrstiti v ta 40. člen. Zato smo že
               takrat opozorili in predlagati dopolnitev te določbe. Če se spomnimo Odbora
               zanotranjo politiko, ko se je razpravljalo o tem zakonu, je Sodni svet spet prišel s
               predlogom, tudi sam sem bil na tem odboru, in vse poslance sem pozval, da se spelje
               ta postopek spremembe 40. člena. Bili so določeni pomisleki, potem pa so bila
               odobravanja v tej smeri, saj tako sem jih jaz razumel, na takratnem odboru; prisoten
               je bil tudi minister za pravosodje in njemu je bilo nekako naloženo, da naj izpelje
               ta postopek dopolnitve tega 40. člena. Vsi smo pričakovali, da bo Zakon o sodniški
               službi prišel v Državni zbor iz drugih razlogov, zaradi sistem plač v javnem
               sektorju. Ker pa do tega ni prišlo do 1.1.2004, se je na ta 40. člen pozabilo. Sodni
               svet pa v postopku sprejemanja Zakona za preprečevanje korupcije potem ni sodeloval,
               kar je v skladu s poslovnikom. Ko smo 15.1.2004 v Uradnem listu videli objavo tega
               zakona, smo takoj sklicali sejo in ugotovili, tudi na ministrstvu, da takšen predlog
               na Državni zbor še ni bil vložen. Zato smo 30.1.2004 takoj poslali predlog
               ministrstvu za pravosodje, da sprožiustrezne zakonske postopke za spremembo tega
               člena. Ministrstvo za pravosodje je potem, mislim, da je bilo 22.2., dalo predlog, mi
               smo dali pozitivno mnenje in o tem smo vas obvestili 17.3. – predsednika
               Mandatno-volilne komisije, kako postopki tečejo. Dali smo tudi 1.4. pozitivno mnenje
               na predlog zakona za spremembo 40. člena, ki je sedaj, mislim, da je fazi Odbora za
               notranjo politiko.</p>
               <p>Želim poudariti, da se Sodni svet zaveda, dobili smo vaš dopis, da moramo do 2.
               aprila speljati te potrebne postopke, vendar, kot se je izkazalo, že ob razpravah na
               Odboru za notranjo politiko, je podpora poslancev, da se spremeni ta določba. Danes
               smo videli, da je razprava tekla v tem, da je to organ, ki je izredno pomemben in
               mislim, da bi bilo potrebno razmisliti, da se ta predlog spravi skozi Državni zbor,
               predlagan je skrajšani postopek. Zato pozivam tudi poslance, da sprejmejo takšen
               sklep, da Sodni svet predlaga kandidata šele potem, ko pride do, če seveda pride, do
               spremembe 40. člena. Takšen je tudi sklep Sodnega sveta, po seji 1.4.2004, zato
               mislim, da bi bilo dobro, da se razmisli tudi o tej možnosti, ki jo predlaga Sodni
               svet. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp76">

               <speaker>PREDSEDNIK JOŽEF ŠKOLČ:</speaker>

               <p>Moram reči, da, preden bom dal drugim besedo, da ni v naši moči, da toleriramo neko
               ravnanje, ki ni v skladu z zakonom, če ravno gre tudi za Sodni svet, in če je ta
               konstrukcija lahko do neke mere razumna. Kot Mandatno-volilna komisija in kot Državni
               zbor moramo, glede na svojo vlogo v teh postopkih, spoštovati zakon tak, kot v tem
               trenutku velja. Ta vam, ne glede na to, da vam pač nalaga, da predlagate tega
               kandidata. Ali bo spremenjen 40. člen nekega drugega zakona ali ne, na izpolnitev te
               obveze niti ni tako pomembno. Verjamem, da bo lažje pridobiti kandidata, če se bodo
               te stvari tam razrešile, ampak v tem trenutku obstaja zakonska obveza. Jaz nisem
               pripravljen glasovati o tako korigiranem sklepu, da Mandatno-volilna komisija zaobide
               veljavnost določil zakona.</p>
               <p>Gospod Drobnič se je javil, potem je bil gospod Pucko.</p>
            </sp>
            <sp xml:id="SDT3-MK-Redna-020-2004-04-15.sp77">

               <speaker>CIRIL PUCKO:</speaker>

               <p>Hvala lepa, gospod predsednik. Kar nekaj let sem že v politiki. Takega načina
               izsiljevanja, kot je to, še nisem zasledil oziroma nisem videl. Enostavno, to je
               unikaten primer, kako bi predstavnik določene veje oblasti imel privilegiran položaj
               v tej komisiji. To je, po mojem mnenju, nezaslišano. In če pristanemo na tak način
               izsiljevanja oziroma ukvarjanja s politiko, se mi postavlja vprašanje, čemu. Nemogoče
               je namreč, da bi katerikoli izmed teh, ki smo jih malo prej imenovali oziroma
               predlagali v imenovanje Državnemu zboru, najprej šel, če je v javnem sektorju, in
               zahteval spremembo zakona, po katerem bi ga njegovo mesto čakalo, potem ko bi mandat
               v komisiji potekel. To je nemogoče. Zanima me, kaj bi rekla javnost, ali tudi ta
               spoštovana veja oblasti, v trenutku, ko bi na kaj takega pomislili, recimo, poslanci.
               To je skregano z minimalno mero ali logiko razmišljanja povprečnega človeka.
               Absolutno bom proti temu in tudi, če bo do takšne spremembe zakona prišlo, bom
               naredil vse, kar je možno, da bo zakon padel. Potem bomo verjetno šli v spremembo
               zakona o preprečevanju korupcije in ker bo to edino normalno in edino modro. To je v
               bistvu že začetek korupcije. Začetek korupcije je to, da sodna veja oblasti hoče za
               svojega člana v tej komisiji privilegiran status. Hvala.</p>
            </sp>
            <sp xml:id="SDT3-MK-Redna-020-2004-04-15.sp78">

               <speaker>PREDSEDNIK JOŽEF ŠKOLČ:</speaker>

               <p>Ne vem, če ste se v celoti razumeli, Zakon o sodniški službi je napisal tako, da v
               bistvu, ko nekdo prevzame funkcijo v tej komisiji, mu avtomatično preneha ta trajni
               mandat in ta zadeva. Ni nedolžna, ne glede nato, da se je po vsej verjetnosti človek
               odločil za sodniško funkcijo z nekim razlogom. Te stvari je mogoče in verjetno tudi
               potrebno urediti. Ne morejo pa biti okoliščine za to, da se to ne imenuje. Jaz ne bi
               teh stvari tako daleč zaostroval. Mislim, da so rešljive tudi na način, da Sodni svet
               spoštuje ta trenutek veljavno zakonodajo in da računa s potrebnimi spremembami Zakona
               o sodniški službi. Če je, seveda, to potrebno.</p>
               <p>Gospod Cukjati.</p>
            </sp>
            <sp xml:id="SDT3-MK-Redna-020-2004-04-15.sp79">

               <speaker>FRANCE CUKJATI:</speaker>

               <p>Hvala. Z razliko od predhodnika se mi zdi pobuda zelo smiselna, namreč 40. člen –
               sedaj ga nimam pred seboj, ampak ko govori o nekaterih funkcijah, kjer se to
               upošteva, kjer funkcija sodnika miruje. Namreč, gre za trajni sodniški mandat. In če
               smo se odločili pri nas za trajni sodniški mandat, verjetno je treba te elemente tudi
               upoštevati. Sicer se pa mi tukaj, kot je bilo že rečeno, v nekem drugem primeru, ne
               sprašujemo zakaj je tukaj prazna črta. Tukaj je prazna črta, ko bo predsednik države
               dal kasneje... Seveda, oziroma predlog Sodnega sveta, ko bo prišlo ime, bomo o njem
               glasovali, bomo o njem razpravljali in glasovali. Menim, da tukaj, zakaj do tega ni
               prišlo, mi niti nimamo pravice razpravljati, ocenjevati, dajat vrednostne sodbe. Se
               pa nekako čudim, da vendarle taka sprememba, da vendarle ni prišla že v Državni zbor,
               saj imamo nebroj takih malih sprememb iz dneva v dan na dnevnem redu. Toliko časa
               odlašati, se mu tudi ne zdi pametno. Vsekakor je pa to problem, ki bi ga lahko brez
               velikih pretresov in ne vem kakšne dramaturugije tudi uredili in sprejeli.</p>
            </sp>
            <sp xml:id="SDT3-MK-Redna-020-2004-04-15.sp80">

               <speaker>PREDSEDNIK JOŽEF ŠKOLČ:</speaker>

               <p>Ta predlog je v Državnem zboru in če se ne motim, ga je kolegij, v katerem vi
               sodelujete, določil za obravnavo za mesec junij.</p>
               <p>Želi še kdo o tistem... Gospod Jerovšek.</p>
            </sp>
            <sp xml:id="SDT3-MK-Redna-020-2004-04-15.sp81">

               <speaker>JOŽEF JEROVŠEK:</speaker>

               <p>Hvala lepa. Gospod predsednik, analogno z vašim razlagami, prej ob glasovanju, da je
               potrebno celoten organ izvoliti in postaviti v paketu, mislim, da je Sodni svet
               trajno zamudil svojo možnost postavitve kandidata. Seveda se je pa predstavnik
               Sodnega sveta zelo skliceval oziroma pozival ministra za pravosodje. Glede na to
               glasovanje pri prejšnjem predlogu in ... spoštovanja človekovih pravic in do
               neodvisnega novinarskega poklica mislim, da bo na nekem drugem hiringu sedaj tako
               izboljševanje, da bo postavljena pravosodna ministrica, kandidatka, ki je nekoč
               preprečila, da bi ovadba zoper gospoda Kosa šla na sodišče. Tako, da bodo v globoki
               harmoniji verjetno lahko delali naprej. Sedaj pa res povejte, če je organ postavljen
               v celoti, potem je Sodni svet trajno zamudil možnost za glasovanje.</p>
            </sp>
            <sp xml:id="SDT3-MK-Redna-020-2004-04-15.sp82">

               <speaker>PREDSEDNIK JOŽEF ŠKOLČ:</speaker>

               <p>Gospod Jerovšek, drugim bom prizanesel s temi pojasnili, vas, če bo pa to zanimalo,
               vam bom razložil, kako se glasuje o sklepih, kasneje. Vsekakor tudi v primerih, ko
               oblikujemo nek organ, tako da glasujemo o vsakem posebej, na koncu glasujemo vedno o
               sklepu v celoti in sklep v celoti gre v odločanje v Državni zbor. Mi smo to temo že
               preskočili in sedaj smo pri razpravi o sklepu, da pozovemo Sodni svet, da čim prej
               izpolni zakonske obveze. To je predlog sklepa, ki je v obravnavi.</p>
               <p>Želi kdo o tem sklepu razpravljati? Gospod Drobnič.</p>
            </sp>
            <sp xml:id="SDT3-MK-Redna-020-2004-04-15.sp83">

               <speaker>MAG. JANEZ DROBNIČ:</speaker>

               <p>Jaz se s predlogom gospoda Jerovška povsem strinjam. Vi niste dal v celoti tega na
               glasovanje. Vi ste imel legitimno pravico, kot predsednik, da ste oblikoval sklep. Mi
               smo imeli legitimno pravico, da smo predlagali ločeno glasovanje, Sedaj ste se sami v
               svoje argumente zapletli in očitno ne držijo. To samo sprejemate konsekvence. Upam,
               da bo javnost to razbrala, kako pač vodite to sejo. Jaz bi v tem smislu rekel: o.k.
               zamudil je čas, v paketu smo sprejeli, čakamo na naslednjo rundo. Argumentov za
               prejšnji predlog vam jih je zmanjkalo in v bistvu ste tudi kolege potegnil v to.
               Gremo lahko naprej, ni bilo nezakonito, to vam povem, je bilo pa neumno.</p>
            </sp>
            <sp xml:id="SDT3-MK-Redna-020-2004-04-15.sp84">

               <speaker>PREDSEDNIK JOŽEF ŠKOLČ:</speaker>

               <p>Gospod Drobnič, vi veste, da smo tudi o pametnem predlogu glasovali, pa ni dobil
               ustrezne podpore, tako da mislim, da so bile vse možnosti na Mandatno-volilni
               komisiji preigrane.</p>
               <p>Želi še kdo o tem sklepu razpravljati? Če ne ga dajem na glasovanje.</p>
               <p>Kdo je za? <stage>(10 za.)</stage> Je kdo proti? <stage>(Nihče.)</stage></p>
               <p>Potem je tu potrebno, da ne bo zapletov okrog plač, predlagati Vladi Republike
               Slovenije s sklepom, da v predlog odloka o uvrščanju funkcije v plačne razrede uvrsti
               tudi funkcije predsednika, namestnika predsednika in članov komisije za preprečevanje
               korupcije, ki so tako določba četrti odstavek 5. člena Zakona o preprečevanju
               korupcije, funkcionarji.</p>
               <p>Kdo je za tak sklep? <stage>(10 za.)</stage> Je kdo proti? <stage>(Nihče.)</stage></p>
               <p>Tudi ta sklep je sprejet.</p>
               <p>Točka je zaključena.</p>
               <p>Prehajamo d <title>4. TOČKI – SEZNANITEV Z ODSTOPNO IZJAVO PREDSEDNIKA RAČUNSKEGA
                  SODIŠČA REPUBLIKE SLOVENIJE</title>. Naša naloga je, da pripravimo ustrezen sklep,
               bo Državni zbor seznanil z odstopom predsednika Računskega sodišča.</p>
               <p>Želi kdo o tem razpravljati?</p>
               <p>Dajem sklep, ker mislim, da ga imate tudi v materialu, drugače vam ga bom celega
               prebral: MVK se je seznanila z odstopno izjavo predsednika Računskega sodišča, dr.
               Antončiča, ki to funkcijo opravlja na podlagi drugega odstavka 7. člena Zakona o
               računskem sodišču in ugotovila, da so s tem nastopili razlogi za njegovo predčasno
               razrešitev na podlagi prve točke prvega odstavka 10. člena Zakona o računskem
               sodišču. MVK predlaga Državnemu zboru, da se na podlagi šestega odstavka 10. člena, v
               zvezi s prvo točko prvega odstavka 10. člena Zakona o računskem sodišču ter 201.
               členom Poslovnika Državnega zbora, seznani z naslednjo ugotovitvijo: Državni zbor
               ugotavlja, da je predsednik... Antončič, ki to funkcijo opravlja na podlagi drugega
               odstavka 7. člena Zakona o računskem sodišču, je Državnemu zboru 29. marca 2004
               predložil izjavo, da odstopa s funkcije predsednika Računskega sodišča, s čimer so
               podani razlogi za njegovo predčasno razrešitev na podlagi prve točke prvega odstavka
               10. člena o računskem sodišču zato mu skladno s šestim odstavkom 10. člena Zakona o
               računskem sodišču, z dnem ugotovitve na seji Državnega zbora preneha funkcija
               predsednika Računskega sodišča Republike Slovenije. To je besedilo sklepa.</p>
               <p>Kdo je za? <stage>(14 za.)</stage> Je kdo proti? <stage>(Nihče.)</stage></p>
               <p>Lahko preidemo k <title>PREDLOGU ZA RAZREŠIEV TREH SODNIKOV POOROTNIKOV IZ VRST DELODAJALCEV NA DELOVNEM IN SOCIALNEM SODIŠČU V LJUBLJANI S PREDLOGI
               SKLEPOV.</title>
               </p>
               <p>Trije sodniki porotniki iz vrst delodajalcev so Državni zbor obvestili, da se dva iz
               zdravstvenih, eden pa zaradi drugih službenih obveznosti odpovedujejo oziroma
               odstopajo s funkcije sodnika porotnika. Zakon določa, da mora v tem primeru Državni
               zbor sodnika porotnika razrešiti s te funkcije, zato bomo za vse tri, se pravi, za
               dr. Puriča, za gospoda Prodnika in gospo Vrhovnik, morali oblikovati tri ustrezne
               sklepe, ki bodo ustrezali njihovi volji.</p>
               <p>Kdo želi razpravljati o tem? Če ne, dajem najprej na glasovanje: MVK Državnemu zboru
               predlaga, da sprejme sklep o razrešitvi sodnika porotnika Delovnega in socialnega
               sodišča v Ljubljani, s katerim se s funkcije sodnika porotnika iz vrst delodajalcev
               razreši dr. Iztok Purič.</p>
               <p>Kdo je za? <stage>(14 za.)</stage> Je kdo proti?</p>
               <p>Želi kdo kaj povedati?</p>
               <p>Potem je tu predlog sklepa, da se razreši Franc Probnik.<stage>(Da ne berem enakega
               sklepa.)</stage></p>
               <p>Kdo je za? <stage>(14 za.)</stage> Je kdo proti? <stage>(Nihče.)</stage></p>
               <p>Predlog je sprejet.</p>
               <p>Tu je še tretji predlog sklepa, da se razreši gospa Marija Vrhovnik.</p>
               <p>Kdo je za? <stage>(14 za.)</stage> Je kdo proti? <stage>(Nihče.)</stage></p>
               <p>Lahko preidemo k <title>ZADNJI TOČKI - ADMINISTRATIVNE ZADEVE.</title>
               </p>
               <p>Tu je vabljena gospa Veliščkova, generalna sekretarka Državnega zbora. Tako Zakon o
               poslancih kot tudi Poslovnik in Zakon o javnih uslužbencih določajo, da mora akt o
               notranji organizaciji, delovnih mestih in nazivih v službah Državnega zbora sprejeti
               Državni zbor in v skladu s svojimi pristojnostmi je predlagatelj tega akta Državnemu
               zboru – Mandatno-volilna komisija. Predlog za obravnavo na današnji seji je
               pripravila generalna sekretarka. Gradivo ste prejeli. Napovedanih pripomb, ki bi jih
               procesirale poslanke skupine v dogovorjenem času ni bilo. Neke širše pripombe, ki pa
               niso šle po dogovorjeni poti je pripravil kolega Kacin, jaz ga nisem razdeljeval, ker
               je bil dogovor drugačen. Sprašujem gospo Veliščkovo, če želi še kaj povedati za uvod
               v te odločitve.</p>
            </sp>
            <sp xml:id="SDT3-MK-Redna-020-2004-04-15.sp85">

               <speaker>JOŽICA VELIŠČEK:</speaker>

               <p>Hvala lepa za besedo, gospod predsednik. Vsi skupaj prav lepo pozdravljeni. Tako kot
               ste že uvodoma navedel, je akt o organizaciji in delu služb potrebno sprejeti na
               Državnem zboru. Zakaj ga spreminjamo sedaj? To izhaja iz Zakona o javnih uslužbencih,
               pa tudi sicer so se že pojavljali nekateri predlogi, nekatere potrebe, o katerih je
               bilo že razpravljano tudi na začetku tega mandata in je doseženo, do neke mere,
               soglasje, vendar do konkretne obravnave spremembe oziroma dopolnitve tega akta ni
               prišlo.</p>
               <p>Skratka, predlog odloka o organizaciji in delu služb se spreminja iz dveh bistvenih
               razlogov, in sicer zaradi Zakona o javnih uslužbencih in zaradi upoštevanja
               dosedanjih izkušenj, ki so se pokazale v Državnem zboru in tudi glede na preučitev
               primerjalnih ureditev v drugih primerljivih parlamentih. Bistvena sprememba, ki se
               predlaga, poleg tistega, kar izhaja iz Zakona o javnih uslužbencih, so naslednje in
               mislim, da je primerno, da jih obrazložim. Že ob začetku mandata so se postavljali
               predlogi in o njih bilo tudi doseženo soglasje, da se uvede mesto drugega namestnika
               generalne sekretarja, ki bi opravljal, če na kratko lahko rečem, direktorske posle in
               bi se ukvarjal z organizacijo tistega dela služb, ki ne pokrivajo delovna telesa in
               Državni zbor oziroma drugo dejavnost Državnega zbora. Skratka, zakonodajni postopek,
               potem je sprememba tudi, ki se predlaga v skladu s primerjavo z drugimi parlamenti,
               da se Dokumentacijsko-knjižnični sektor prenese iz Informacijsko-dokumentacijske
               sektorja v Raziskovalni sektor, tako je v drugih primerljivih državah, nenazadnje
               tudi v Svetu Evrope in Evropskem parlamentu. Mi smo na začetku, ko so vzpostavljali
               Raziskovalni sektor o tem že razmišljali, vendar takrat še niso bili dani pogoji, da
               bi to lahko naredili. Sedaj se dela ta sprememba.</p>
               <p>Še ena sprememba, ki je predlagana, da se v okviru treh delovnih teles v Državnem
               zboru, in sicer v Odboru za zunanjo politiko, v Mandatno-volilni komisiji in v
               Komisiji za peticije. Oddelki, ki so bili sedaj organizirani posebej, pač
               organizirajo tako, da so enotna služba teh treh delovnih teles in da jih vodisekretar
               delovnega telesa. Dosedaj je bila situacija taka, da so bili ti oddelki organizirani
               posebej, glava teh oddelkov pa je bila ena, kar pomeni vodja teh oddelka je bil
               istočasno tudi sekretar delovnega telesa. Po izkušnjah, ki smo jih dosegli v tem
               obdobju se nam zdi smiselno, da se vse te naloge, ki se nanašajo na neko delovno telo
               oziroma njihov pretežni del, organizirajo v okviru služb tega delovnega telesa.</p>
               <p>Povedati bi želela tudi to, da se predlog odloka usklajeval večkrat z vodji
               poslanskih skupin, da so bili predlogi oziroma pripombe upoštevane in tak predlog
               akta je bil posredovan vaši komisiji. Kot sem seznanjena na njega kakšnih posebnih
               pisnih pripomb ni bilo posredovano, tako da bi jih, če bodo, poskušala obrazložiti
               oziroma se do njih opredeliti v nadaljevanju. Prosila pa bi, da bi po tem, ko boste
               razpravljali in odločali o tem upravnem aktu, lahko v njem popravili še nekatere
               redakcijske popravke, ki so se nam pri prepisovanju zapisali, recimo, delavec, javni
               uslužbenec, oddelek, služba – gre za čisto redakcijo.</p>
               <p>Toliko na kratko. Hvala lepa, gospod predsednik. Sem pa na razpolago za odgovore na
               vprašanja oziroma pripome.</p>
            </sp>
            <sp xml:id="SDT3-MK-Redna-020-2004-04-15.sp86">

               <speaker>PREDSEDNIK JOŽEF ŠKOLČ:</speaker>

               <p>Moj predlog bi bil, da najprej opravimo neke vrste splošno razpravo, če je ta še
               potrebna, če pa kdo želi uveljaviti kakšno dopolnilo, bi pa prosil, če si vzame list
               belega papirja in to poskuša tudi skicirati, da bo potem mogoče in glasovanje in
               redakcija s strani generalne sekretarke.</p>
               <p>Gospod Rokavec ima proceduralni predlog.</p>
            </sp>
            <sp xml:id="SDT3-MK-Redna-020-2004-04-15.sp87">

               <speaker>FRANCI ROKAVEC:</speaker>

               <p>Hvala lepa za besedo, gospod predsednik. Jaz bi predlagal, da bi odločanje o tej
               točki preložili na naslednjo sejo. Razlogov je več. Eden od glavnih je ta, da se
               poseg v organizacijsko delovanje Državnega zbora verjetno ne dela na koncu mandata
               ampak ob začetku mandata. Dejansko, do konca mandata tega Državnega zbora je samo pol
               leta, se pravi smo v zadnji osminki, operativno pa bo verjetno ta Državni zbor delal
               bistveno manj kot šest mesecev. To je prvi razlog.</p>
               <p>Drugi razlog je pa v tem, da nekateri bomo morali iti na druge odbore, ki so se že
               pričeli ob 16. uri in bi bilo smiselno ponovno dati poslanskim skupinam čas, predvsem
               za razmislek o tistih organizacijskih vprašanjih, ki jih predvideva sam odlok.
               Hvala.</p>
            </sp>
            <sp xml:id="SDT3-MK-Redna-020-2004-04-15.sp88">

               <speaker>PREDSEDNIK JOŽEF ŠKOLČ:</speaker>

               <p>Seveda, če boste insistiral, bomo tudi o tem glasovali. Mislim pa, da to ni potrebno,
               ker so se diskusije o tem aktu... Gospod Jerovšek, lepo vas prosim, če ste toliko
               pozoren, da boste videli, da usklajevanje tega akta teče v Državnem zboru že dol čas
               in tu mi postavljamo piko nai. Z nekim podobnim razlogom smo mi na 5. nujni seji, 18.
               marca, odložili odločanje o tem aktu. Mislim pa, da nas zakoni zavezujejo, da bi
               moral že veljati ali pa bi moral začeti veljati konec tega meseca. To nisem najbolj
               siguren, to pojasnilo lahko dobimo. S tega vidika ne moremo, vsaj tega prvega
               argumenta, da to preložimo naslednjemu Državnemu zboru, sprejeti, ker je to akt, ki
               ga, tudi zaradi pravic delavcev in organizacije in vsega tega ter usklajenosti z
               zakonodajo, potrebujemo. 18. marca smo pozvali, da bi dobili pripombe in da če teh
               pripomb ne bo, da bomo šli v sprejetje tega akta. Sam sem na nek način naivno
               pričakoval, ker ni nobene pripombe, da ta akt tudi sprejmemo, vsej ne na ta način,
               kot je bilo dogovorjeno, ne glede na to, da je pomislekov in v posameznih službah in
               pri posameznih poslancih kar nekaj.</p>
               <p>Gospod Rokavec, jaz bi vas prosil, da o tem vašem sklepu premislite, mi bi s tem
               odložili neko nalogo, ki jo je MVK dolžan storiti in prišli v neko situacijo, ko sami
               ne bi spoštovali izvedbe enega dela zakonodaje, ki smo jo spet sami sprejeli. To je
               zadrega. Verjamem pa, da se komu mudi kam drugam in da se mogoče kdo prvič soočil s
               tem aktom.</p>
               <p>Ali umikate predlog?</p>
            </sp>
            <sp xml:id="SDT3-MK-Redna-020-2004-04-15.sp89">

               <speaker>FRANCI ROKAVEC:</speaker>

               <p>Jaz bom dal samo eno vprašanje, razmislek o tem. To je nedvoumno res. Naša komisija
               bi lahko še tudi v teku tega meseca končno odločala o tem predlogu. Gre za neka
               organizacijska vprašanja, predvsem imenovanje drugega pomočnika ob koncu mandata.
               Resno sprašujem. Jaz sem prepričan, da je potrebno, ampak verjetno je takposeg
               potreben ob začetku mandata, ne pa ob koncu nekega mandata. Ko se postavijo
               organizacijske strukture in način organizacije dela v Državnem zboru. Ta konkretna
               pripomba, nič drugega. Hvala.</p>
            </sp>
            <sp xml:id="SDT3-MK-Redna-020-2004-04-15.sp90">

               <speaker>PREDSEDNIK JOŽEF ŠKOLČ:</speaker>

               <p>To konkretno pripombo lahko rešujemo v sklopu sprejemanja akta. To je druge vrste
               diskusija kot to, da akta ne sprejemamo. Gospod Kacin.</p>
            </sp>
            <sp xml:id="SDT3-MK-Redna-020-2004-04-15.sp91">

               <speaker>JELKO KACIN:</speaker>

               <p>Hvala za besedo, gospod predsednik. Jaz sem se danes tukaj znašel bolj po naključju,
               ker sem nadomeščal kolega poslanca. Moram reči, da sem morda spregledal, ampak nisem
               zasledil, da bi me kdo pozval, da dam kakršenkoli predlog dopolnitve tega akta. Morda
               je to zato, ker nisem član MVK-ja, lahko, da se to v poslanski skupini dogajalo,
               ampak se opravičujem, če sem spregledal. Do mene to ni prišlo. Ampak tisto, zaradi
               česar se oglašam, so neka dejstva, in zato bi se rad uvodoma opravičil, ker se mi ne
               zdi vaš predlog, da naj na hitro nekaj napišemo, prav konstruktiven, ker se mi zdi,
               da je bolj pomemben razmislek in potem primerna procedura. Tisto, na kar bi se rad
               jaz odzval je struktura v tistem delu, ki govori o tem kar je generalna sekretarka že
               govorila, da se ukinejo trije oddelki. O tem, da se oddelki ukinejo, da delovna
               telesa dobijo sekretarje, o tem ni kakšnega posebnega dvoma. Tisto, nakar bi jaz rad
               opozoril je naslednje, zato prosim, ne mi zameriti, če ta vložek sedaj dodam. Dva
               mandata sem opravljal funkcijo predsednika Odbora za zunanjo politiko in kot veste
               naj bi bil nosilec liste za Evropski parlament, z možnostjo izvolitve. Torej, to, kar
               bom sedaj povedal, ne govorim zato, da bi kaj zase urejal, ampak se mi zdi, da se
               neke izkušnje in nek razmislek ugradi v prihodnost. Za iztočnico bi vzel poročilo, ki
               ga je prva podpisala generalna sekretarka, o obisku 13. in 14. marca na Finskem, ta
               med drugim govori, na strani 6, v poglavju 6, druge informacije. Poleg vsega, kar je
               tam na Finskem bilo opaženo, je zapisano, da se ob tem, ob strokovcih pri delovnih
               telesih, z mednarodnih sodelovanjem ukvarja še 15 zaposlenih v oddelku za mednarodne
               odnose. Naš Državni zbor bi rad ta oddelek ukinil in ga očitno ne potrebuje več. Jaz
               sem šel danes prositi sodelavce, ker nisem vedel, da je to na dnevnem redu in so mi
               vmes med sejo to sprintali; na Internetu finskega parlamenta se ta številka ne
               potrjuje, danes je tam število zaposlenih 22. Njihovi naslovi, funkcije so sprintani
               na teh straneh, to je danes popoldan sprintano ob 16.30. Torej, njih 15 jih je 22, ki
               se mimo drugega ukvarjajo z mednarodno dejavnostjo. Iz tega organograma, ki sem ga
               tudi dal sprintati pa izhaja, da obstoji pri njih oddelek za mednarodne odnose, ki je
               pa vezan direktno na generalnega sekretarja, oziroma v našem primeru bi to bila
               generalna sekretarja; in seveda, ne dela za vsa delovna telesa, ampak dela predvsem
               za predsednika, za podpredsednike, za posamezne poslance. Vse tisto, kar mednarodna
               dejavnost pravzaprav je. Rad bi opozoril, da z vstopom v Evropsko unijo cela vrsta
               stvari ostaja stvar mednarodnih odnosov, še vedno je mednarodna dejavnost tudi med
               državami članicami vedno več pozornosti pa gre za druge celine in ta stvar se
               pravzaprav množi. Jaz ne verjame, da se od 15 do 22 povečalo od marca do sedaj, lahko
               da je kakšen nesporazum, da so vam dali napačne podatke. Iz tega izhaja, da ta
               oddelek tam živi in je potreben.</p>
               <p>Zato bi predlagal, da se odrečemo tako na hitro črtanju nečesa, kar sedaj imamo, v
               korist nečesa, ampak, da vendarle z dopolnitvijo tega predloga, z rešitvijo, ker vse
               kar je bilo na Finskem prikazano, je skoraj da sveto <stage>(se opravičujem, če malo
               pretiravam)</stage>, da se vendarle tudi na podlagi izkušenj koga drugega kaj naučimo in da
               ta oddelek ohranimo.</p>
               <p>Še enkrat povem, to v ničemar ne posega v Odbor za zunanjo politiko, ki ostala; in če
               sem prav razumel, od sedaj je Odbor za zunanjo politiko tudi imel stalnega
               sekretarja, ki se bo ukvarjal s tem, tudi do sedaj ga je imel, gospa generalna
               sekretarka, ampak jutri vam bom poslal papir, v katerem vam bom navedel štiri
               primere, v zadnjem mesecu, ko je bil predsednik Odbora za zunanjo politiko sam pri
               vodenju Odbora za zunanjo politiko, ker je bila sekretarka, kot sekretarka Stalne
               delegacije nekje drugje. Sedaj bom te štiri primere navedel: na skupni seji Odbora za
               zunanjo politiko in Komisije za evropske zadeve, ko smo zasliševali prvega
               slovenskega potencialnega komisarja, sekretarke odbora ni bilo, ker je imela
               obveznosti drugje. Ko smo obravnavali in glasovali o predlogu zakona o ratifikaciji
               pogodbe pristopni sporazum o Evropski uniji, Odbor za zunanjo politiko, ki je bil
               matičen, ni imel sekretarja na seji. Ko je šlo za ratifikacijo sporazuma s svetim
               sedežem, tudi nismo imeli sekretarja v Državnem zboru, ker je bil nekje drugje, se je
               pač odločil, da so prioritete pač nekje drugje. To smo imeli tukaj turški odbor za
               zunanjo politiko, in to je glavni izziv Evropske unije sedaj, ali se jim da mandat
               ali ne, sekretarja ni bilo tukaj. Zadnjič se nam je zgodilo, da smo ostali brez
               sekretarja...</p>
            </sp>
            <sp xml:id="SDT3-MK-Redna-020-2004-04-15.sp92">

               <speaker>PREDSEDNIK JOŽEF ŠKOLČ:</speaker>

               <p>Ali se bi lahko osredotočili na to, kako mi spremenimo ta akt, ki ga imamo. Jaz bi
               vam lahko razlagal tudi, da pa nimam nikoli težav v tej službi, ki je precej
               zaposlena, da dvignejo telefon, poskrbijo za papirje, za materiale, za sejo in tako
               naprej, pa ravno tako se to organizacijsko sorodno spreminja kot drugje. Dajmo se
               osredotočiti na organizacijo Državnega zbora, dejmo se sprijazniti tudi s tem, da ta
               diskusija se ni začela pred petimi minutami, ampak mislim, da traja slabo leto dni,
               če ne več.</p>
            </sp>
            <sp xml:id="SDT3-MK-Redna-020-2004-04-15.sp93">

               <speaker>JELKO KACIN:</speaker>

               <p>Kolega Školjč, lahko nadaljujem?</p>
            </sp>
            <sp xml:id="SDT3-MK-Redna-020-2004-04-15.sp94">

               <speaker>PREDSEDNIK JOŽEF ŠKOLČ:</speaker>

               <p>Ampak o tem odloku. Če bomo razpadli bomo kot komisija, kar se nam še ni do sedaj
               zgodilo in to, se opravičujem, predvsem zaradi gostujočih kolegov, ker se ne znajo
               držati dnevnega reda.</p>
            </sp>
            <sp xml:id="SDT3-MK-Redna-020-2004-04-15.sp95">

               <speaker>JELKO KACIN:</speaker>

               <p>Saj, kolega, če je problem v tem, da gostujoči gremo, potem lahko gremo in ostanete
               sami.</p>
            </sp>
            <sp xml:id="SDT3-MK-Redna-020-2004-04-15.sp96">

               <speaker>PREDSEDNIK JOŽEF ŠKOLČ:</speaker>

               <p>Problem je...</p>
            </sp>
            <sp xml:id="SDT3-MK-Redna-020-2004-04-15.sp97">

               <speaker>JELKO KACIN:</speaker>

               <p>Ali lahko nadaljujem? Moj konkretni predlog v tem primeru bi bil, da se predlog, ki
               ga je gospa generalna sekretarka tukaj predstavila, dopolni z Oddelkom za mednarodno
               sodelovanje, ki je sestavni del organograma in je vezan, tako v finskem modelu,
               direktno na generalnega sekretarja Državnega zbora, kajti dela tako ali tako za cel
               Državni zbor. Jaz vam pisni predlog lahko vložim jutri, gospod predsednik, ker sedaj
               bi radi, da gremo še kam drugam sedeti in glasovati.</p>
               <p>Moj predlog bi bil, ne tako, kot je rekel kolega Rokavec, da se to preloži na obdobje
               po naslednjem mandatu, ampak, da se odločanje o tem odloži do naslednje seje, da se
               jutri formalno vloži konkretni predlog dopolnitve, se ga dostavi vam, generalni
               sekretarki, in se ga potem na naslednji seji tudi obravnava, z željo, gospod
               predsednik, da če ste zadnjič moj ugovor uporabili kot argument za to, da ste
               odločali preložili, bi pričakoval, da me naslednjič, ko boste o tem odločali,
               povabite zraven, brez pravice odločanja, ker mislim, da bodo člani MVK-ja lahko
               navzoči. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp98">

               <speaker>PREDSEDNIK JOŽEF ŠKOLČ:</speaker>

               <p>Slabo razumem ta postopek, ki je bil... Želi kdo o tem, kar gospod Kacin predlaga,
               razpravljati? Mi se v bistvu zapletamo iz proceduralnega v proceduralni predlog in je
               treba te stvari razčistiti. Ali obstaja pripravljenost, da mi to danes dorečemo ali
               moram... Če ne obstaja, potem bom rekel tako, nepreklicno naročam, da naj tisti, ki
               imajo kaj za povedati, pa naj gre to vsem poslancem, to v pisni obliki sporočijo do
               konca tega tedna, in to Uradu generalne sekretarke, da se bo do tega opredelila do
               seje. To pomeni, da mi ne moremo tega uvrstiti na sejo Državnega zbora, bi pa zaradi
               zakonskih obveznosti to morali storiti. Ste pripravljeni v ponedeljek dopoldan priti
               na sejo Mandatno-volilne komisije, da jo nadaljujemo? Ali v torek ob 9. uri.</p>
               <p>Potem bi vas milo prosil, kdor ima kaj povedati, da v amandmajski obliki to sporoči
               do petka, do 14. ure.</p>
               <p>Dajem še besedo generalni sekretarki, da pove, kakšne težave bo to povzročilo.</p>
            </sp>
            <sp xml:id="SDT3-MK-Redna-020-2004-04-15.sp99">

               <speaker>JOŽICA VELIŠČEK:</speaker>

               <p>To bo povzročilo neke težave, ker mi smo vezani po tem aktu, ko ga sprejme Državni
               zbor, pripravljati sistemizacijo. Ta akt je podlaga za sistemizacijo in tam so
               zakonski roki. Ne glede na to, bi rada samo to povedala: res je, da je bilo gradivo
               posredovano članom vaše komisije že meseca marca s prošnjo, da se obravnava čim prej.
               Pred tem je bilo gradivo usklajevano z vsemi vodji poslanskimi skupinami nekajkrat in
               vse pripombe, ki so bile dane, tudi te so bile izpostavljene, so bile tam obravnavane
               in je gradivo pripravljeno tako, kot je.</p>
               <p>Kar se tiče direktorja oziroma drugega namestnika, se je to vprašanje začelo
               obravnavati na začetku tega mandata, tukaj imam gradivo, in sicer 7.5.2001. Mislim,
               da je bilo dosti časa za dati pripombe, da se uskladi. Želim pa vam položiti na srce,
               da s tem dejansko jaz ne morem prevzemati odgovornosti za nadaljnje postopke, če pač
               v tolikem času ne moremo priti do tega akta.</p>
               <p>Se opravičujem za te besede. Hvala lepa.</p>
            </sp>
            <sp xml:id="SDT3-MK-Redna-020-2004-04-15.sp100">

               <speaker>PREDSEDNIK JOŽEF ŠKOLČ:</speaker>

               <p>V redu. Dovolite, da zaključim, tako da bo popolnoma jasno. S tem zaključujem
               splošni del razprave, pričakujem konkretne pripombe na konkretne člene ali sistem, ki
               jih posredujte gospe generalni sekretarki do petka do 14. ure, sejo pa nadaljujemo v
               torek ob 9. uri. <stage type="time">(SEJA JE BILA PREKINJENA 15. APRILA 2004 OB 16.19 URI.)</stage>
               </p>
            </sp>
         </div>
      </body>
   </text>
</TEI>
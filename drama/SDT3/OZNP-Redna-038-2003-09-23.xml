<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZNP-Redna-038-2003-09-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4B0B12AB4E737F4CC1256D5E00216F7B</idno>
               <idno type="custom" subtype="day">8BC5937E093B8A5DC1256DAB00479C1C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=8BC5937E093B8A5DC1256DAB00479C1C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZNP-Redna-038-2003-09-23.OZNP" n="038">
               <name>Redna</name>
               <date when="2003-09-23"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZNP-Redna-038-2003-09-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZNP-Redna-038-2003-09-23.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">1. nadaljevanje 38. seje</stage>
            <stage type="date">(23. september 2003)</stage>
            <stage type="chairman">Sejo je vodil Maksimiljan Lavrinc, predsednik odbora.</stage>
            <stage type="time">Seja se je pričela ob 14.05 uri. </stage>


            <sp xml:id="SDT3-OZNP-Redna-038-2003-09-23.sp1">

               <speaker>PREDSEDNIK MAKSIMILJAN LAVRINC:</speaker>

               <p>Lepo pozdravljeni na 1. nadaljevanju 38. seje odbora za notranjo politiko.</p>
               <p>Zadržani člani so mag. Majda Potrata, gospod Marko Diaci, dr. Miha Brejc in s
               pooblastilom se nam je pridružil namesto gospe Majde Potrata gospod Bojan Kontič.
               Dobil sem še eno pooblastilo, in sicer, namesto gospoda Potrča je z nami kolegica
               Jerca Mrzel.</p>
               <p>Preden bi sejo nadaljevali, želim, da opravimo neko proceduralno zadevo, ki ni
               najbolj prijetna. Gre za udeležbo članov odbora na dveh konferencah v Haagu in za
               udeležbo treh članov odbora na letni konferenci mreže odborov za enake možnosti
               parlamentov držav članic Evropske unije in evropskega parlamenta v Rimu. Odbor za
               zunanje zadeve nas je obvestil, da je sredstev v okviru našega proračuna malo, in
               zato, ker je treba dati za Haag in Bruselj kotizacijo, so se odločili tako, da je
               možno poslati na konferenco o mednarodnem sodelovanju o preprečevanju čezmejnega
               kriminala enega in na obisk mednarodnih pravosodnih organov enega. Predlagam, da se
               lotimo najprej teh. Kot veste, je bilo prijavljenih precej več članov odbora, celo
               več jih je iz različnih poslanskih skupin. Zato bi prosil, da bi o tem lahko tudi
               danes odločili, kdo bo tisti, ki bo šel na konferenco o preprečevanju čezmejnega
               kriminala, in kdo bo tisti, ki bo šel obiskat mednarodne pravosodne organe; torej,
               eno je od 9. do 10. oktobra, drugo je od 11. do 15. oktobra, prijavljenih vas je pa
               precej. Poleg tega, kot pravim, so za nekatere povedali tudi, da so se že udeležili
               kar nekaj potovanj v tujino, zato predlagajo, da se tovrstnih aktivnosti udeležujejo
               predvsem tisti, ki na seminarjih še niso bili.</p>
               <p>Problem je še naslednji, da je za to konferenco mreže odborov, njihov predlog, da sta
               dva predstavnika koalicije in en predstavnik opozicije. Če začnemo pri tem lažjem
               problemu, bi predlagal takole. Prijavljeni so bili gospa Majda Potrata, ki je tudi
               podpredsednica odbora in po meni znanih podatkih aktivna udeleženka teh srečanj;
               potem je bila prijavljena še gospa Širca, nato gospa Marika Pozsonec<gap n="..."/></p>
            </sp>
            <sp xml:id="SDT3-OZNP-Redna-038-2003-09-23.sp2">

               <speaker>MARIA POZSONEC:</speaker>

               <p><stage>/Brez mikrofona - nerazumljivo./</stage></p>
            </sp>
            <sp xml:id="SDT3-OZNP-Redna-038-2003-09-23.sp3">

               <speaker>PREDSEDNIK MAKSIMILJAN LAVRINC:</speaker>

               <p>Aha, hvala lepa. Potem imamo že enega kandidata manj. Ostajata še Pavel Rupar in
               Franc Sušnik. Če se lahko Franc Sušnik in Pavel Rupar dogovorita, bom prav hvaležen,
               zaradi tega, ker potem imamo samo še tri. Sta pa oba takšna člana odbora, ki se še
               nista udeleževala seminarjev v tujini.  To je glede tega. Sicer vas bom potem prosil, da bomo o
               tem glasovali, da ne bo kdo rekel, da sem si kaj vzel, kar mi ne pripada. <stage>/Oglašanje
               iz ozadja./</stage> Saj to gre za enake možnosti. Ja, to je to. To je 21. november, Rim. Kdo
               bo šel? Aha, Pavel. Dobro.</p>
               <p>Potem predlagam, da je udeležba naslednja: gospa Majda Potrata, Majda Širca in Pavel
               Rupar.</p>
               <p>Kdo je za takšen predlog? Ugotavljam, da večina. Je kdo proti? <stage>(Nihče.)</stage></p>
               <p>Sedaj pa še Haag, od 9. do 10., to je mednarodno sodelovanje o preprečevanju
               čezmejnega kriminala. Prijavljeni so bili: Dušan Vučko, Bogdan Barovič in gospa
               Potrata. Prav za gospoda Baroviča je bilo ugotovljeno, da je že izpolnil kvoto
               individualnih potovanj v tujino. In ker gre gospa Majda Potrata v Rim, bi predlagal,
               da tu potrdimo gospoda Vučka. Ima kdo drugačen predlog? Ne? V kolikor ne, prosim, če
               dvignete kartončke.</p>
               <p>Kdo je za? Ugotavljam, da se večina s tem strinja. Je kdo proti? <stage>(Nihče.)</stage></p>
               <p>Obisk mednarodnih pravosodnih organov, to pa je od 11. do 15. oktobra. Tu bo pa
               zagata večja, ker so bili prijavljeni: gospa Irma Pavlinič Krebs, Lidija Majnik,
               Majda Zupan, Marko Diaci, Pavel Rupar in Franc Sušnik. <stage>/Oglašanje iz ozadja./</stage> Ja,
               prosim.</p>
            </sp>
            <sp xml:id="SDT3-OZNP-Redna-038-2003-09-23.sp4">

               <speaker>GOSPA_____:</speaker>

               <p><stage>/Brez mikrofona!/</stage> Predlagam, da bi šla Irma Pavlinič Krebs, sama se pa
               odpovedujem.</p>
            </sp>
            <sp xml:id="SDT3-OZNP-Redna-038-2003-09-23.sp5">

               <speaker>PREDSEDNIK MAKSIMILJAN LAVRINC:</speaker>

               <p>Dobro. Potem pa, če mi dovolite, če je to tako, bi dal na glasovanje, prvič, ker je
               kot prva napisana, Pavlinič Krebs, in potem gremo še na Franca Sušnika, tako ali tako
               gre pa samo eden, kot sem povedal. Je to v redu? Je kakšen ugovor?</p>
            </sp>
            <sp xml:id="SDT3-OZNP-Redna-038-2003-09-23.sp6">

               <speaker>FRANC SUŠNIK:</speaker>

               <p><stage>/Brez mikrofona - nerazumljivo./</stage></p>
            </sp>
            <sp xml:id="SDT3-OZNP-Redna-038-2003-09-23.sp7">

               <speaker>PREDSEDNIK MAKSIMILJAN LAVRINC:</speaker>

               <p>V redu. Potem pa sprašujem, kdo je za to, da na ta obisk pošljemo gospo Pavlinič
               Krebs?</p>
               <p>Kdo je za? Ugotavljam, da večina. Je kdo proti? <stage>(Nihče.)</stage></p>
               <p>Zahvaljujem se za razumevanje. Za naprej pa obveščam člane odbora, da bom vedno, ko
               dobi, ker vabilo za vsako tako konferenco pride na predsednika odbora, bom najprej
               poskušal dobiti od odbora za zunanje zadeve število, ki nam ga odobrijo v skladu z
               našim pravilnikom, in šele potem pobaral, kdo bi bil tisti, ki bi od nas to želel.
               Hvala lepa.</p>
               <p>Smo pri prekinjeni točki - <title>POROČILO VARUHA ČLOVEKOVIH PRAVIC.</title>
               </p>
               <p>Najprej bi ugotovil, da smo kot dodatno gradivo dobili - jih imate pravzaprav po
               poslanskih skupinah - priloge vrhovnega sodišča Republike Slovenije, potem mnenje
               vlade Republike Slovenije o 8. rednem poročilu, dopis društva Forum za pravico otrok
               do obeh staršev ter predlog sklepa, katerega predlagatelj sem sam, ste pa danes
               dobili na mize oziroma ga boste dobili.</p>
               <p>Z veseljem lahko ugotavljam, da so se nam danes pridružili tudi predstavniki  vrhovnega sodišča, podpredsednik
               vrhovnega sodišča, predsednik podjetniške zbornice in seveda vsi ostali, ki so tudi
               že zadnjih sodelovali.</p>
               <p>Jaz bi uvodoma si dovolil eno zaprosilo nasloviti, tako na vabljene k seji, kot na
               člane odbora, da bi razprav ne ponavljali. Namreč, kar precej smo si povedali.
               Predlagal bi, da se naša diskusija vrti predvsem v okviru priporočil, ki jih je
               pripravila strokovna služba skupaj z varuhom oziroma z njegovimi pomočniki in seveda,
               da gremo tako po vrsti, potem tudi z razpravo, če se strinjate s takšnim načinom
               dela.</p>
               <p>Vidim, da ugovora ni, glasba je lepa. Kolega Pavle, bi še kaj zapel?</p>
               <p>Predlagam, da v roke vzamemo predloga poročil, ki jih je pripravila naša strokovna
               služba in da gremo lepo po vrsti. Ali pa želi še kdo razpravljati tako na splošno,
               tako, da ne bo zamere, da sem besedo po nepotrebnem jemal? V kolikor ne, potem gremo
               k priporočilom. Kdo želi razpravljati o 1. točki priporočil? To je ocena o
               spoštovanju človekovih pravic in pravni varnosti v državi. V kolikor nihče, bom sam
               razpravljal.</p>
               <p>Jaz predlagam, da se ta točka črta. Namreč, vlada je, to tudi navaja v svojem tem
               poročilu, da je z vidika seznanjenosti oziroma problema premajhne seznanjenosti ljudi
               s svojimi pravicami, storila že kar precej korakov v to smer, lani z uveljavitvijo
               zakona o enakih možnostih žensk in moških, tudi nov institut zagovornice oziroma
               zagovornika. Potem menim tudi, da je vprašljivo, če se oblikuje posebna državna
               institucija, da bi to dalo prav velike rezultate, ker bom tako rekel, da navsezadnje,
               če imamo vlado, ki je vsesplošno odgovorna za stanje na tem področju in za posamezne
               zakone, kjer je treba te zadeve urejati, bo boljše, kot, če, ali pa bolj racionalno,
               boljše vprašanje morda, bi bilo bolj racionalno, če to ostane vladi. Kdo želi besedo?
               V kolikor ne, bom; da prosim, gospod varuh.</p>
            </sp>
            <sp xml:id="SDT3-OZNP-Redna-038-2003-09-23.sp8">

               <speaker>MATJAŽ HANŽEK:</speaker>

               <p><gap n="..."/><stage>/Ni vklopljen, nerazumljivo./</stage><gap n="..."/> mislim, da bi to moralo ostati, razen, da se
               namesto državne zapiše neodvisne institucije, lahko je ta institucija tudi v okviru
               varuha človekovih pravic, imam pa za to kar nekaj razlogov, med drugim, eden  izmed razlogov so zahteve Evropske
               unije, kjer bomo kmalu člani. Potem so priporočila sveta Evrope in priporočila
               <gap n="..."/><stage>/Nerazumljivo./</stage><gap n="..."/> evropske komisije proti rasni diskriminaciji in toleranci in
               jaz ne vidim kakšne posebne, da tega ne bi mogli imeti, ker zanesljivo rabimo,
               predvsem neodvisno, da ste vi govorili to, da bi vlada to morala upoštevati. To je
               res, ampak mi imamo neke institucije, ki bi to kontrolira dejansko delovanje vlade.</p>
               <p>Vlada ima in bo še imela, če ne posebna telesa, vrsto uradov, urad za verske
               skupnosti, urad za mladino, urad za enake možnosti, urad za narodnosti, urad za kaj
               še vse, ki bi v resnici res morali to početi, ampak vprašanje antidiskriminacija,
               ampak kolikor to spremljamo, vidimo, da ni, bojo pa te, v kolikor vidim, delovanje
               vlade, ti uradi priključeni, kar mislim, da je prav, raznim ministrstvom poslali
               resnično del <gap n="..."/><stage>/Nerazumljivo./</stage><gap n="..."/>, del vlade, ki se bo ukvarjala s to dejavnostjo,
               upravno, zakone izdelovanje in tako naprej. Ne bo pa pokrito delo, ki naj bi do sedaj
               uradi opravljali. Spremljanje položaja skupin v družbi glede različnih karakteristik.
               To se pravi, verskih, nacionalnih invalidov, mladine, stari, predvsem nimamo kakšne
               posebne, posebej zadolženega koga, ki bi spremljal socialno-ekonomsko diferenciacijo
               in diskriminacijo, ki je v resnici, po mojem mnenju med najmočnejšimi, zato jaz
               mislim, da bi bilo potrebno to vsekakor obdržati, s tem, da v resnici ne državne,
               ampak neodvisne, poleg tega, pa tako ali tako ni vlada zavezana, da mora narediti,
               ampak naj prouči možnosti oblikovanja posebne institucije, kari pomenil, da, če vlada
               končno ugotovi, da se ne rabi, se lahko tudi ne; to je pač moje mnenje.</p>
            </sp>
            <sp xml:id="SDT3-OZNP-Redna-038-2003-09-23.sp9">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, gospod varuh. Predlagatelja črtanja ste prepričal, seveda s tem, da se
               bo v tem priporočilo pripravljeno, da se popravi, tako, da bo, naj prouči možnost
               oblikovanja posebne, neodvisne institucije. Še kdo o prvem stališču? V kolikor ne
               gremo; prosim, gospod Petan.</p>
            </sp>
            <sp xml:id="SDT3-OZNP-Redna-038-2003-09-23.sp10">

               <speaker>RUDOLF PETAN:</speaker>

               <p>Hvala za besedo, gospod predsednik, spoštovani. Jaz mislim, da je škoda, da se je
               umaknil ta predlog, ker jaz mislim, da imamo institucije, ki morajo za to
               profesionalno skrbeti, ki so za to tudi instalirane v vsaki državi, če bomo
               ustavljali še kake <gap n="..."/><stage>/Nerazumljivo./</stage><gap n="..."/> institucije, ki bi naj skrbele brez kakršne
               koli izvršne moči, potem je to samo statilni manever s katerimi nekomu, ne samo
               mečemo pesek v oči, zato, ker tiste institucije, ki bi to morale delti ne opravljajo
               kvalitetno, ne opravljajo tako kot je treba in da ne bom izgubljal besed, če si
               <gap n="..."/><stage>/Nerazumljivo./</stage><gap n="..."/> predsednik v redu, ampak drugače bi jaz ta predlog z veseljem
               podprl, ker to je samo metanje peska v oči, nič drugega. Hvala. 
               </p>
            </sp>
            <sp xml:id="SDT3-OZNP-Redna-038-2003-09-23.sp11">

               <speaker>PREDSEDNIK MAKSIMILJAN LAVRINC:</speaker>

               <p>Če lahko obrazložim, zakaj sem se dal prepričati.</p>
               <p>Veste, da smo v lanskem letu sprejeli sistemsko zakonodajo s področja javne uprave
               in da smo dali možnost za oblikovanje uradov, imeli smo vse sorte uradov, v želji, da
               bi se vsaka vlada spopadla s temi uradi, tako kot sama meni, da bi bilo najbolj
               učinkovito, in smo dali vladi pristojnost za ustanavljanje teh uradov. To je eno.
               Drugo, iz do sedaj storjenega je razvidno, da bodo kar nekateri uradi se stopili s
               posameznimi ministrstvi, torej ne bodo več delovali kot samostojni. Zaradi tega je
               morda potreben razmislek o tem, ali bi se nekdo s tem posebej ukvarjal. In še
               posebej, saj pravim, ker naše priporočilo naj bi glasilo tako, da <q>"naj prouči vlada"</q>.
               In prepričan sem, da za drugo leto bomo poskušali stvarpripraviti tako, da bo vlada
               pravočasno dala pojasnila, kaj je bilo na področju naših priporočil oziroma
               priporočil državnega zbora storjenega, da bomo lahko takrat tudi prebrali iz odgovora
               vlade, kaj je proučila na tem področju in kako se je tudi odločila. Tako da, to je
               bil moj razlog, no.</p>
               <p>Smo pri ustavnih pravicah, to je 2. poglavje. Tudi tu sem sam pripravil redakcijo,
               da tako rečem, ki je v skladu z že prej sprejetimi odločitvami tega odbora. Namreč,
               ko smo obravnavali položaj romskih skupnosti pri zadevah lokalne samouprave, smo se
               takrat pogovarjali v to smer in tudi nek tak zaključek sprejeli, da bi bilo treba
               položaj romske skupnosti urejati v vsakem zakonu posebej. Torej ne, da dobimo nek
               zakon, ki bi vseobsežno to področje uredil, ampak da se,tak kot smo recimo zapisali v
               zakonu o volitvah v lokalne skupnosti, to področje uredi tudi na drugih segmentih. In
               je bilo kar nekaj tega narejenega, tudi zakon o lokalni samoupravi, o volitvah,
               evidenca volilne pravice, ZOFI, se pravi zakon o organizaciji in financiranju vzgoje
               in izobraževanja in tako dalje. No, in zato mislim, da bi bilo treba vztrajati na tej
               soluciji.</p>
               <p>Tako da predlagam, da bi to drugo priporočilo glasilo tako: naj vlada poskrbi za
               celovito zakonsko urejanje položaja oziroma ureditev položaja romske skupnosti v
               Sloveniji. Skratka, ne dajemo ji naloge, naj en zakon pripravi, ampak v vseh zakonih,
               kjer je to pač potrebno.</p>
               <p>Še kdo o tem? Če ne, ugotavljam, da je s tem v zvezi kar neko soglasje.</p>
               <p>Smo pri 3. točki. Gre za varstvo osebnih podatkov. Kdo želi razpravljati? Če ne,
               imam zopet sam pri prvem delu - da bi se ta točka, priporočila spremenila tako, da bi
               se glasila: <q>"Vlada naj glede varstva osebnih podatkov, zlasti zaradi razvoja novih
               tehnologij, prouči vprašanje povečanja pristojnosti ter strokovne samostojnosti
               inšpektorata za varstvo osebnih podatkov."</q> To bi bilo glede na izvajanje predpisanih
               direktiv EU in pa glede nadzora po mojem dovolj. Kdo želi besedo?  Če nihče, ugotavljam, da je neko soglasje
               glede te točke.</p>
               <p>Smo pri 4. točki. Prosim? A, gospa. Ja, prosil bi, če se<gap n="..."/> Glede 4. točke - grem po
               točkah, kot jih imate pri strani napisane, so poglavja in potem so točke. Glede na
               to, kaj nam je vlada sporočila potem, je razvidno, da bo zakon še do konca letošnjega
               leta predlagan. Torej, zdaj je vprašanje, ali ima smisel to 4. točko ohranjati ali
               ne, ampak sprašujem o tem, kolikšna je smiselnost. Dobro. Lahko bi rekli tudi na
               glas, da mislite, da je bolje, da je notri, zaradi tega, da bo ja do tega prišlo.</p>
            </sp>
            <sp xml:id="SDT3-OZNP-Redna-038-2003-09-23.sp12">

               <speaker>MATJAŽ HANŽEK:</speaker>

               <p><stage>/Brez mikrofona - nerazumljivo/</stage><gap n="..."/> še ena točka več, bo drugo leto realizirana.</p>
            </sp>
            <sp xml:id="SDT3-OZNP-Redna-038-2003-09-23.sp13">

               <speaker>PREDSEDNIK MAKSIMILJAN LAVRINC:</speaker>

               <p>Aha, dobro. <stage>/Smeh./</stage> Potem pustimo 4. točko pri miru.</p>
               <p>Potem smo pri omejevanju osebne svobode. Tu je moj predlog, da se 9. točka črta.
               Namreč, kot je bilo ugotovljeno, so predlagatelji zakona, poslanci, celo predsednik
               državnega zbora, in seveda, ker je to stvar kolegija, kdaj bo ta zakon uvrstil na
               sejo državnega zbora, in da ga pred tem obravnava ustrezno delovno telo, je po moje
               brezpredmetno, da pri tisti točki vztrajamo. Če je to v redu, gremo dalje.</p>
               <p>Smo pri 10. točki, to je pravosodje. Ja, tu pa bo dopolnitev. Ali pa če rečemo tako,
               da bi kar novo besedilo 10. točke - tu imamo pravosodje - glasilo takole: <q>"Vlada
               oziroma pristojno ministrstvo, sodstvo, državno tožilstvo, državno pravobranilstvo in
               odvetništvo naj vsak v okviru svojih pristojnosti učinkoviteje pristopijo k odpravi
               sodnih zaostankov na posameznih področjih ter območjih in državljankam in državljanom
               Republike Slovenije čim prej zagotovijo sojenje v razumnem roku v vseh sodnih
               postopkih, vključno z izvršbo in zemljiško knjigo."</q> Takšen bi bil torej potem
               popravljen tekst, da tako rečem, tega priporočila.  O tem je bilo veliko govora. Če rečem tako, kritike so
               letele pravzaprav na vse, ki sodelujejo v teh postopkih. Želi kdo o takšnem tekstu
               razpravljati? Če ne, ugotavljam, da bi 10. točka potem lahko <stage>(to je nova 10. točka,
               ker smo 9. tam črtali, po vašem tistem pa 9.)</stage> - da bi bilo besedilo v redu.</p>
               <p>Potem imam predlog še pri 11. točki, to je glede sodnikov za prekrške. Predlagal bom
               manjšo redakcijo, ki bi glasila tako, da zapišemo: <q>"Sodniki za prekrške naj
               zagotovijo, da ne bo kršena pravica obdolžencev do zaslišanja pred izdajo odločbe o
               prekršku."</q> Namreč, očitki so bili, da se ne opravijo zaslišanja in da je s tem v
               zvezi precej narobe. Želi kdo razpravljati? Če ne, ugotavljam, da smo se poenotili.</p>
               <p>13. točka, po vašem, pa bi se črtala in vsebino te točke bi spravili v 14. točko, in
               sicer tako, da bi imeli potem samo eno besedilo, ki bi glasilo: <q>"Vlada in sodišča naj
               si prizadevajo za zakonito, a učinkovito in hitro delo izvršiteljev pri opravljanju
               neposrednih dejanj izvršbe in zavarovanja, da se s tem prepreči tudi nasilna
               izvršitev sodnih odločb."</q> Torej, razlogi so znani - zaradi počasnosti potem prihaja
               do samovolje, v obupu in podobne zadeve. Torej zato smo se po posvetovanju naše
               strokovne službe odločili, da bi predlagali novo besedilo te 14. točke na nek tak
               način. Želi kdo razpravljati? Če ne, ugotavljam, da je tudi ta točka usklajena.</p>
               <p>Zdaj smo pri odvetniški zbornici in pri vladi. Predlog za novo 15. točko bi bil
               naslednji - tudi to bom dal v diskusijo in pozval predsednika odvetniške zbornice, ki
               je med nami, da morda pojasni nekatere stvari, o katerih še nismo slišali. Dikcija
               tega priporočila bi bila naslednja: <q>"Vlada in odvetniška zbornica naj preverita
               učinkovit pristop organov zbornice, zlasti pa disciplinski komisiji prve stopnje, da
               se zagotovi hitro in objektivno odločanje v primerih kršitev dolžnosti pri
               opravljanju odvetniškega poklica ter kršitev vestnega opravljanja dela in prakse v
               odvetniški pisarni, in ga po potrebi dogradita. Prav tako naj proučita možnosti
               spremembe sestave disciplinskih komisij tako, da bo ustrezno upoštevan javni
               interes."</q> Razprava, ki je bila okrog tega in ki je mene v moji razpravi pripeljala
               oziroma zapeljala celo  tako
               daleč, da sem razmišljal, da bi bilo morda treba to urediti na način, kot smo uredili
               v zakonu o policiji. To pa je, da smo v organ, ki na prvi stopnji dela, več besede
               civilni družbi kot pa policiji, tako da sta zdaj tam dva predvidena od zunaj in eden
               samo iz policije. Seveda sprašujem gospoda Kozinca, če bi želel glede tega kaj
               povedati.</p>
            </sp>
            <sp xml:id="SDT3-OZNP-Redna-038-2003-09-23.sp14">

               <speaker>GOSPOD KOZINC:</speaker>

               <p>Hvala lepa, predsednik. Če se navežem na celotno poročilo, ki se nanaša na
               odvetništvo, bi rekel, da se odvetniška zbornica z večino zapisanega strinja, ker je
               tudi večina povzeta iz letnega poročila odvetniške zbornice. Tako da tu kakšnih
               večjih pripomb na to poročilo odvetniška zbornica nima, razen tega, da bi poudaril,
               da je odvetniška tarifa in javni interes <stage>(zadnje poglavje)</stage> urejeno in je odvetniška
               zbornica sprejela tarifo v skladu s priporočili ministrstva za pravosodje, se pravi,
               da je v kazenskih zadevah znižala in zvišala možnost izvensodnega reševanja zadeve,
               mediacije, in tudi s tarifo to poskušala urediti tako, da so odvetniki stimulativno
               nagrajevani glede hitrosti reševanja teh zadev. To je prva stvar.</p>
               <p>Disciplinski postopki, ki naj bi bili v tem trenutku sporni tudi po tem predlogu, pa
               odvetniška zbornica meni, da, prvič, vlada kakšnih večjih pristojnosti na tem
               področju nima. Drugič, odvetniška zbornica je sama zaznala ta problem počasnega
               reševanja disciplinskih zadev in spremenila sestavo ter število disciplinskih
               komisij. Zadeva je sedaj takšna, da je, recimo, v letošnjem letu od 33 zadev 24 še
               rešenih, odkar je bila nova disciplinska komisija postavljena oziroma več teh
               disciplinskih senatov. In tretje, disciplinska komisija rešuje minorne zadeve, ki
               pridejo s prijavo na odvetniško zbornico. Glavnina vseh zadev, ali pa ne glavnina,
               težje zadeve rešuje posebno disciplinsko sodišče, ki je sestavljeno iz dveh vrhovnih
               sodnikov in treh odvetnikov in predseduje mu vedno vrhovni sodnik. Pritožbeno sodišče
               kot drugostopni organ tega disciplinskega sodišča pa je poseben senat vrhovnega
               sodišča v sestavi petih sodnikov.</p>
               <p>Zato odvetniška zbornica meni, da zaenkrat ni nikakršne potrebe, da se vnašajo
               kakršnikoli drugi elementi v to, zaenkrat še neodvisno delo odvetniške zbornice. Kot
               sem pa poudaril, odvetniška zbornica je sama zaznala kritičnost reševanja teh zadev
               in okrepila disciplinsko komisijo, tako da sedaj<gap n="..."/> <stage>/nerazumljivo/</stage>. Jaz sem
               prepričan, da bo v poročilu za leto 2002 varuha človekovih pravic to poglavje lahko
               drugačno. Hvala lepa.</p>
            </sp>
            <sp xml:id="SDT3-OZNP-Redna-038-2003-09-23.sp15">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Kozincu. Ja, prosim.</p>
            </sp>
            <sp xml:id="SDT3-OZNP-Redna-038-2003-09-23.sp16">

               <speaker>GOSPOD KOZINC:</speaker>

               <p>Samo še nekaj bi dodal. Ravno za to problematiko pa smo tudi sedaj v dogovorih z
               uradom varuha človekovih pravic, da se odvetniška zbornica in varuh sestanemo in da
               skušamo to operacionalizirati, sodelovanje med odvetniško zbornico in uradom varuha.
               Samo toliko.</p>
            </sp>
            <sp xml:id="SDT3-OZNP-Redna-038-2003-09-23.sp17">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Torej, zdaj je dilema podobna, kot je bila pri mojem pomisleku k
               1. točki - ali pustiti to, pa na nek način dati možnost, da bomo drugo leto brali
               lepše poročilo v tem delu, in seveda vseeno spodbuditi, da se na ministrstvu in
               odvetniški zbornici o tem pogovarjajo, kljub temu, da že vemo, da se bodo
               pogovarjali. Kakšna je splošna ocena? Torej, če nihče ne predlaga, da se to črta,
               potem bomo takšno novo dikcijo pustili.  Ja, Lidija Majnik.</p>
            </sp>
            <sp xml:id="SDT3-OZNP-Redna-038-2003-09-23.sp18">

               <speaker>LIDIJA MAJNIK:</speaker>

               <p>Hvala lepa. Mene vseeno navdaja en dvom. Odvetništvo je svobodni poklic, javni
               interes je zagotovljen s tem, da se ta poklic sploh izvaja in omogoči. Poleg tega je
               pa disciplinski organ odvetniške zbornice neke vrste stanovska organizacija in ga
               oblikovati po modelu, recimo policije, ki je v javnem interesu bi bilo zelo nemodro.
               Zato jaz mislim, da tako oblikovana točka 15 je v bistvu tabelna in vprašljiva in bi
               se jaz zavzela za to, da bi jo črtali.</p>
            </sp>
            <sp xml:id="SDT3-OZNP-Redna-038-2003-09-23.sp19">

               <speaker>PREDSEDNIK MAKSIMILJAN LAVRINC:</speaker>

               <p>No saj drugače ne piše tega. Jaz sem samo povedal, kaj je bilo v razpravi rečenega.
               Drugače pa, zapisano je tako, da naj bi vlada in odvetniška zbornica preverili skupaj
               seveda učinkovit pristop organov zbornice, zlasti seveda disciplinskih komisij prve
               stopnje. Potem čisto na koncu je, prouči ta možnost spremembe sestave disciplinskih
               komisij. To je pa le drugače. Torej, če je treba za to seveda spremeniti zakon je
               vlada tista, ki bi to predlagala.</p>
               <p>Torej, zaenkrat je zdaj tako, da se ta 15. točka črta.</p>
               <p>Kdo želi še besedo? Varuh? Prosim.</p>
            </sp>
            <sp xml:id="SDT3-OZNP-Redna-038-2003-09-23.sp20">

               <speaker>MATJAŽ HANŽEK:</speaker>

               <p>Jaz bi samo nekaj točk dal. Ve se, da je odvetništvo svoboden poklic, ampak
               odvetništvo in ustava in vrsta zakonov daje veliko moči, vrsto sodnih postopkov lahko
               samo odvetniki zagovarjajo. Veliko pristojnosti, veliko pooblastil in ta pooblastila,
               ki jih država daje neki stanovski ali kakršnikoli organizaciji ali svobodnih poklicev
               morajo biti nadzorovana. Ker to ni svoboden poklic kot umetnik, ki lahko karkoli
               počne, ker pač svoje slike ne bo prodal ali pa prodal dobro ima drugo težo. Vsaka
               napaka v sodnem postopku ima zaposledice ogromno škodo. Ni to svoboden poklic enako
               kot pa svobodni poklic umetniški, ne bom zdaj - oprosti, ker me gledaš, tako kot da
               bi tebe zdaj žalil, tvoj poklic - ampak ima vrsto pooblastil. To pomeni, tudi mora
               imeti kontrolo.</p>
               <p>Kar se mene tiče, tu sem samo par besed dodal, kar se mene tiče je lahko tu noter,
               so priporočila državnega zbora. Mi se ravno zdaj z odvetniško zbornico, ampak to je
               stvar letošnjega leta, v narekovajih rečem <q>"prerekamo"</q> takšno, kako daleč lahko seže
               kontrola varuha človekovih pravic. In jaz sem prepričan, da bomo kmalu to razrešili,
               ampak to je stvar letošnjega leta, ker bo mogoče napisan kot nerazrešen problem,
               upam, da bo pa napisan kot razrešen problem v naslednjem letu.</p>
               <p>Ampak, vseeno pri tem svobodnem poklicu je treba paziti. Ta svobodni poklic ni
               popolnoma svoboden, zelo obremenjen z pooblastili.</p>
            </sp>
            <sp xml:id="SDT3-OZNP-Redna-038-2003-09-23.sp21">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospa Lidija Majnik.</p>
            </sp>
            <sp xml:id="SDT3-OZNP-Redna-038-2003-09-23.sp22">

               <speaker>LIDIJA MAJNIK:</speaker>

               <p>Po mojem razumevanju je odvetnik kontroliran pri vsaki razpravi na sodišču. Njegovo
               delo je pod kontrolo pravosodja. Ne dela nikoli sam.</p>
               <p>Druga oblika na civilnem področju so notarji, ki prav tako preverjajo delo odvetnikov. Tisto, kar se
               pa s tem misli, da odvetnik lahko povzroči kakršnokoli škodo je pa tudi res, vendar
               so odvetniki zavarovani. Oni zavarujejo, plačujejo zavarovanje, v primerih, da je po
               njihovi krivdi postopek zavožen so odškodninsko odgovorni. Vsak odvetnik je za svoje
               delo odškodninsko odgovoren zato ga tudi zavaruje. Tako da je tu javni interes malo
               vseeno drugačen kot v zadevah pri umetniških poklicih.</p>
            </sp>
            <sp xml:id="SDT3-OZNP-Redna-038-2003-09-23.sp23">

               <speaker>PREDSEDNIK MAKSIMILJAN LAVRINC:</speaker>

               <p>Hvala. Ali je znan morda komu, ki sedi v tem prostoru kakšen postopek zoper
               odvetnika zaradi odškodnine, zaradi, recimo slabo vodenega postopka? Jaz ne bi rad iz
               enega primera izhajal potem in pospeševal, bog ne daj, ampak so primeri, ko odvetniki
               ne ravnajo, bom rekel najbolj modro ali pa v skladu s stroko vrhunsko. Seveda, ko
               stranke zaradi tega trpijo tudi nekakšno škodo. Kolikor je meni, iz mojega
               poslanskega dela znano je problem, če se taka stranka obrne na drugega odvetnika je
               problem zastopanja. In, seveda zato bi bil vesel, če je kakšen takšen zahtevek bil
               postavljen že oziroma če je celo kdo uspel v primeru slabega dela. Ker drugače, bom
               rekel, jaz mislim, da noben sistem ni tako popoln, da se ne bi dal še kaj popraviti.
               Prosim.</p>
            </sp>
            <sp xml:id="SDT3-OZNP-Redna-038-2003-09-23.sp24">

               <speaker>MATJAŽ HANŽEK:</speaker>

               <p>Seveda, ti podatki, ki so bili zdaj, ki ste jih gospod predsednik zdaj rekel, seveda
               niso najbrž okvir te diskusije. Sedaj nas je tukaj, dva štiri šest osem deset dvajset
               dvaindvajset<gap n="..."/>, približno 25 zadev, ki je bila odškodnina zaradi napačnega ravnanja
               odvetnikov izplačana, to vse od leta 2000 pa vse do danes. Torej takih primerov je
               zadosti. In, seveda kot je povedala kolegica Majnikova, odvetniška zbornicazavaruje
               odvetnike proti odgovornosti. Seveda zneski, ki so izplačani so od 4 milijone do 700
               tisoč, seveda v različnem obsegu. Tako da tega problema zaenkrat ni bilo. Jaz se prej
               bojim, da nam bo zavarovalnica dvignila premijo, da se bo tako nadaljevalo.Ampak,
               problema k izplačilu škode do sedaj enostavno ni bilo. In, ne verjamem, da je varuh
               tak problem kakorkoli zaznal, da bi se ljudje pritoževali, da napak odvetnika niso
               dobili izplačano odškodnino. Odvetniška zbornica ima pač to zavarovano.</p>
               <p>Kar se pa tiče te 15. ali pa 14. točke. Odvetniška zbornica praktično <gap n="..."/> nima
               ničesar. Edino, kar želimo ali pa prosimo je, da se glasi: <q>"Odvetniška zbornica naj
               preveri"</q> in tako naprej. Vlada tu pristojnosti nima. Kar ste prej rekel, mi pač,
               seveda to je problem ki je naš problem, notranji problem in sami smo najbolj
               zainteresirani, da se čimprej in čimbolj učinkovito reši.</p>
            </sp>
            <sp xml:id="SDT3-OZNP-Redna-038-2003-09-23.sp25">

               <speaker>PREDSEDNIK MAKSIMILJAN LAVRINC:</speaker>

               <p>O.K., tudi, če je to tako, potem jaz bi vprašal, ker edini nasprotni glas je bil s
               strani gospe Majnikove, če črtamo vlado in pustimo samo odvetniška zbornica naj
               preveri učinkovit in tako naprej v prvi osebi ednine.</p>
               <p>Je še kdo, bi želel razpravljati? V kolikor ne, potem ugotavljam, da smo torej to,
               se pravi 16. točko po vašem nekako dorekli.  Glede policijskih postopkov imam tudi predlog, da se pa zadnji stavek
               črta. V zvezi s tem je nujno urediti tudi korektne pritožbene postopke, torej takrat
               ko policisti kršijo zaradi tega, ker smo zakon o policiji sprejeli in ravno prej smo
               se hvalili, da je to dobro. Torej predlagam, da se ta zadnji stavek črta. Želi kdo
               besedo? Ne.</p>
               <p>Jaz bi še vprašal, če je kdo, ki ima na kakšno drugo še kakšno pripombo. Te stvari
               na katere opozarjam nekaj je osebno mojih, nekaj je pa stroka nanje opozorila in so
               naši strokovci pripravili.</p>
               <p>Smo potem pri 18. točki. Vi veste, da imamo oktobra sejo in da bomo obravnavali
               zakon o zasebnem varovanju, zato mislim, da je ta točka nepotrebna. To je, ko naj bi
               priporočali naj se to področje, se pravi področje zasebnega varovanja uredili. Se
               strinjate, da se črta? Ne vidim ugovora.</p>
               <p>Potem smo pri upravnih zadevah. Predlog je za spremembo teksta, in sicer tako, da bi
               19. točka glasila: Vlada oziroma pristojno ministrstvo naj zagotovi učinkovitejši
               nadzor nad izvajanjem določb zakona o splošnem upravnem postopku in po potrebi
               izboljša izobraževanje zaposlenih v državni upravi. Takšen bi bil nov tekst te 19.
               točke. Ja, prosim, gospa Irma.</p>
            </sp>
            <sp xml:id="SDT3-OZNP-Redna-038-2003-09-23.sp26">

               <speaker>IRMA PAVLINIČ KREBS:</speaker>

               <p>Hvala lepa, gospod predsednik. Ko smo ob prvi obravnavi poročila o tem razpravljali,
               seveda, pred seboj nismo imeli tega, bom rekla, odzivnega poročila Vlade Republike
               Slovenije. Ko sem ga pregledala pravzaprav ugotavljam, da vlada odgovora na ta očitek
               varuha človekovih pravic ne daje odgovora. Daje odgovor, seveda, o aktivnostih na
               upravnem področju, ki se izvajajo vse v smislu boljše obveščenosti državljanov in
               državljank o storitvah državne uprave in tako dalje, ne dotika pa se vprašanja
               doslednega izvajanja zakona o upravnem postopku, ki ga je ta parlament v tej sestavi
               sprejel ravno z namenom, ki se najbolj dotika državljank in državljanov. In to je
               tisti del zakona o upravnem postopku, ki pravi, da se uporabniki storitev državne
               uprave ne smejo več obremenjevati z zahtevami za predložitev potrdil in drugih
               dokazil o dejstvih razvidnih iz uradnih evidenc, ki jih vodi državna uprava.</p>
               <p>Zelo težko zakonodajalec zasleduje seveda tovrstne cilje, ki so namenjeni direktno v
               pomoč državljankam in državljanom, če implementacija tovrstnih določb potem ne zaživi
               tudi v praksi. Ne more biti opravičilo, da morebitna računalniška nepovezanost med
               temi organi hromi izvajanje določil zakona o upravnem postopku.  Če lahko posameznik odide zelo daleč po
               tovrstno potrdilo, čaka v vrsti in tako naprej, lahko seveda tudi uradnik piše
               zaprosilo in dobi tovrstno potrdilo za izvedbo upravnega postopka. Ni opravičila. Če
               smo pravna država je zakon tudi tam kjer je manj prijazen do uradnikov bolj prijazen
               do državljanov, treba dosledno izvajati drugače ne bomo nikoli dosegli namenov. Zato
               spoštovani gospod predsednik to stališče v celoti podpiram, priporočam pa mogoče, da
               bi vendarle bolj striktno zapisali v delu kjer govoriš o doslednem spoštovanju zakona
               o splošnem upravnem postopku predvsemv delu in potem bi seveda lahko citirali tudi
               zapis varuha v svojem, ki ga je navedel v poročilu, se pravi po katerem upravni
               organi ne bi smeli več obremenjevati uporabnikov svojih storitev zahtevami za
               predložitev potrdil in drugih dokazil o dejstvih razvidnih iz uradnih evidenc, ki jih
               vodi državna uprava. Gre za torej spoštovanje v celoti tudi glede rokov in tako
               naprej predvsem pa tem delu ugotavljamo, da zakon ni zaživel in tudi glede na
               poznavanje prakse dela državnih organov vem, da ni potrebno veliko, da se zakon v tem
               delu lahko izvaja. Tako spoštovani gospod predsednik predlagam, da se pravzaprav ta
               del posebej poudari pri tem stališču. Hvala lepa.</p>
            </sp>
            <sp xml:id="SDT3-OZNP-Redna-038-2003-09-23.sp27">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Jaz bi bil hvaležen, torej bom dopustil seveda razpravo tudi, če se
               spomnite že lansko leto smo vam tudi nekaj v to smer rekli. Namreč, da ko se je
               sprejemal ZUP smo mi zavestno šli malo dlje od tistega kar smo vedeli, da bo mogoče
               izvesti v času, ko bi ZUP stopil v veljavo. Poslanci, govorimo o poslancih, tudi v
               tej diskusiji smo povedali zakaj. Zato, ker na ta način silimo tudi vlado, da poleg
               tega kar je tukaj poudarjeno, da bi se ljudje izobraževali, da bi bila enotno praksa,
               namreč ti primeri ne vem v Ljubljani zahtevajo za pridobitev uradnega
               dovoljenjaizključno denimo izpisek iz zemljiške knjige, tega pa ne moreš dobiti tri
               leta, ker je sudnija<stage>(?)</stage> seveda tam kjer je. Nekje drugje je dovolj notarsko overjen
               zapis pogodbe z intabulacijsko klavzulo in seveda s potrdilom, da je to romalo že,
               torej da je zemljiško knjižni predlog že na sodišču in tako naprej. Skratka majhne,
               drobne stvari, ki nimajo nobene zveze ne z zakonodajo pa ne s kakšnimi drugimi
               tehničnimi ovirami, ampak preprosto z izvajanjem nekih zakonov. Jaz sem prepričan, da
               tako kot bomo želeli enkrat oziroma kot bomo kot smo napovedali in jaz sem vam danes
               tudi dal na mizo predlogu sklepov, da bi se spopadli s sodnimi zaostanki in s tem
               področjem v celoti pravzaprav od tega policijskega dela preko tožilskega in seveda
               nadalje časovno seveda v teh okvirih predvsem delom sodišč in zaostanki na tem
               področju, da  bo enkrat treba
               nekaj reči tudi okrog same uprave in sem gospe Irmi hvaležen seveda zato, ker so se
               potrudili, če sem prav razumel, da je, jaz bi kar predlagal Irma, če bi lahko potem
               kar dikcijo povedala. Torej, mi zdaj tisto točko imamo 19. upravne zadeve, torej
               glasi tako, jaz sem potem prebral en drug tekst, ki naj bi bil tako malo lepši pa
               krajši, ker ne govori o teh upravnih sporih več, ampak samo še o tem kar je na vladi.
               Tako ali tako bo govoril zdaj varuh človekovih pravic, če sem prav razumel, pa v tem
               času, če mi lahko potem nekdo pomaga pa mi to prebere. Izvolite imate besedo.</p>
            </sp>
            <sp xml:id="SDT3-OZNP-Redna-038-2003-09-23.sp28">

               <speaker>MATJAŽ HANŽEK:</speaker>

               <p>Jaz bi samo kot ocvirk za podporo tega predloga. Kdor je gledal razpis, ki ga je
               dala vlada ali uradniški svet, ne vem kdo že, tisti, ki bi prvi moral skrbeti za to
               pred časom za direktorje vladni uradov ne samo to, da je za vsakega blazno
               razmetavanje denarja, da je za vsakega posebej, ki bi lahko bil en razpis za vse, da
               se krši enakopravnost spola, da je samo pri enem moški ženska, je tudi ravno v tem
               zahteve po potrdilih, ki jih mora država sama zahtevati, da morajo predložiti
               potrdilo o državljanstvu, potrdilo o nekaznovanju. Se pravi, sam uradniški svet dela
               tisto, kar bi moral druge preganjati, da naj ne dela. Samo to kot potrdilo zdaj.</p>
            </sp>
            <sp xml:id="SDT3-OZNP-Redna-038-2003-09-23.sp29">

               <speaker>PREDSEDNIK MAKSIMILJAN LAVRINC:</speaker>

               <p>Daleč je sonce pravne države očitno, ker so škratki, birokratki na delu, ampak jaz
               upam, da če opozorimo na to tako kot je predlagala Irma in bo zdaj skomponirala ta
               stavek tako, da bi bil bolj zavezujoč, da bomo s tem vsaj nekaj pripomogli k temu, da
               se poleg implementacije sistemske zakonodaje na področju uprave stori tudi kaj za
               boljše delo upravnih delavcev.</p>
            </sp>
            <sp xml:id="SDT3-OZNP-Redna-038-2003-09-23.sp30">

               <speaker>IRMA PAVLINIČ KREBS:</speaker>

               <p>Spoštovani gospod predsednik, če dovoliš, da to preberem, da ne <gap n="..."/> preveč časa.
               Samo ta moj stavek. Vlada oziroma pristojno ministrstvo naj zagotovi učinkovitejši
               nadzor nad izvajanjem določb zakona o splošnem upravnem postopku predvsem v delu po
               katerem upravni organi ne bi smeli več obremenjevati uporabnikov svojih storitev,
               zahtevami za predložitev potrdil in drugih dokazil o dejstvih razvidnih iz uradnih
               evidenc, ki jih vodi državna uprava in potem tako kot je tu zapisano in po potrebi
               izboljša izobraževanje zaposlenih v državni upravi.</p>
            </sp>
            <sp xml:id="SDT3-OZNP-Redna-038-2003-09-23.sp31">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Želi še kdo razpravljati? V kolikor ne ugotavljam, da smo dosegli
               soglasje tudi pri tej točki. Želi še kdo kaj vmes? Drugače imam jaz potem še torej,
               <gap n="..."/> Majde Širce ni tukaj? A je. Gospa Majda Širca predlaga, da se <gap n="..."/> Ali te lahko
               prosim za besedo ali povzamem sam? Da dodamo deseto poglavje nasilje v družini. Jaz bom
               povedal, kaj naj bi bilo predmet tega. Dodali bi 26. točko. Mimogrede, pri 25.
               oziroma pri 26., zdaj to, kar imate vi pred seboj, meni je znano, da je predlog
               zakona o spremembah in dopolnitvah zakona o zakonski zvezi in družinskih razmerjih,
               da je pripravljen, ampak uradno ga ta trenutek vsi poslanci nimamo v rokah in ne bo
               nič narobe, če to priporočilo ostane tako kot je.</p>
               <p>Torej, nova, zdaj imamo to, 27. točka, po tistem vašem, če gremo skozi, bi glasila.</p>
               <p>Vlada pristojne javne institucije ter vladne in nevladne organizacije, ki se
               ukvarjajo s problematiko nasilja v družini, naj vsak v okviru svojih pristojnosti
               tvorno sodelujejo med seboj pri obravnavi nasilja v družini ter v ta namen namenijo
               posebno pozornost, tudi ustreznosti in zadostnosti preventivnih programov. To je 27.
               točka. Jaz se z njo od vsega srca strinjam, kajti prav ljudje, ki se ukvarjajo z
               izobraževanjem, da tako rečem, tudi policistov, da so sposobni zaznati tovrstno
               nasilje, ker je to posebna problematika, iz njihovih ust slišim, da to, kar se sedaj
               počne, da je to šablona, da ne pripomore k temu, da bi organi pregona, lažje, hitreje
               in bolj modro odločali v primerih nasilja v družini.</p>
               <p>Potem naj bi dodali naslednjo, se pravi 28. točko, ki bi glasila takole.</p>
               <p>Policija naj ženskam, žrtvam nasilja, ko le te prijavijo kaznivo dejanje na
               policijskih postajah zagotovijo zasebnost in izročijo zapisnik o prijavi. Torej, bom
               kar prebral še naslednjo, pa bomo potem diskutrali, če bo treba kaj pojasniti.
               Pristojno, to bi bila pa naslednja, to bi bila 29. točka.</p>
               <p>Pristojno ministrstvo ter centri za socialno delo, naj čim prej izoblikujejo enotno
               doktrino dela, nudenja psiho-socialne pomoči žrtvam nasilja v družini. Da, prosim
               gospa Majda. Imate <gap n="..."/><stage>/Nerazumljivo./</stage><gap n="..."/> besedo.</p>
            </sp>
            <sp xml:id="SDT3-OZNP-Redna-038-2003-09-23.sp32">

               <speaker>MAJDA ŠIRCA:</speaker>

               <p>Ta sklep je bil predlagan že na zadnji seji, tem, da po, torej preden smo dobili
               odgovor oziroma poročilo vlade na poročilo varuha.</p>
               <p>Mišljeno je bilo, da bi ga lahko koregirali oziroma dopolnili, ali pa sploh
               izpustili v kolikor bi poročilo vlade pač mogoče prikazalo videnje, ki bi spodbijalo
               zelo zajetno prilogo podane na koncu poročila varuha, ampak po ugledu pravzaprav je
               vlada dosti hitro opravila s tem delom, seveda z navedbo tistih odgovorov, ki so pač
               zelo, zelo, neposredno v njeni pristojnosti. Odgovarja sicer, da ima svet, strokovni
               svet za problematiko nasilja nad ženskami znotrajministrstva za delo, kjer so
               povezane, tako nevladne organizacije, kot same vladne, ampak hkrati tudi, pravzaprav
               izpušča vse tiste odgovore na tiste izzive in vprašanja  na katera opozarja varuh in gredo seveda v tako
               ščitenje zasebnosti pri eventualnih prijaviteljicah, kot tudi v smislu večje
               koordinacije med samimi organizacijami in tudi njihovo poenoteno metodologijo dela,
               da ne govorim o izobraževanju. V tem smislu se mi zdi, da ta sklep je nujno, da
               ostaja, ker je senzibilnost vlade na tem področju, sodeč po poročilu, po odzivu vlade
               premajhna.</p>
            </sp>
            <sp xml:id="SDT3-OZNP-Redna-038-2003-09-23.sp33">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. še kdo želi besedo? Da, prosim, varuh imate besedo. Samo; hvala.</p>
            </sp>
            <sp xml:id="SDT3-OZNP-Redna-038-2003-09-23.sp34">

               <speaker>MATJAŽ HANŽEK:</speaker>

               <p>Jaz se z vsem tem strinjam, ampak vseeno bi predlagal nekaj, da ne bi bili, bi rekel
               <gap n="..."/><stage>/Nerazumljivo./</stage><gap n="..."/> pri 28., bi policija naj žrtev nasilja, res je, tu pa tam samo
               kakšen moški, ampak tudi za vsakega posameznika moramo skrbeti in če bo en moški, pa
               bodo rekli, tebi pa ne bomo nič naredili, ker pač nisi napisan, potem žal.
               <gap n="..."/><stage>/Medsebojni pogovor, nerazumljivo./</stage><gap n="..."/> Vem, mislim kot poseben problem dalje,
               ampak nasilje je nad ženskami, je nad otroci, je nad starimi, kaj, če otroci mučijo
               starše. Mislim, saj vem za kaj gre, da se veže na naše poglavje,ampak po mojem bi bil
               predlog; meni je vseeno, saj to je vaše, ampak bojim se, da bo kdo v javnosti hitro
               našel, pa rekel, aha, moški pa ne, če recimo otroci pretepajo očeta in tako naprej.
               Samo to.</p>
            </sp>
            <sp xml:id="SDT3-OZNP-Redna-038-2003-09-23.sp35">

               <speaker>PREDSEDNIK MAKSIMILJAN LAVRINC:</speaker>

               <p> Jaz se pridružujem tej ugotovitvi, torej zato bom predlagal v kolikor bo še
               nadaljnja diskusija. Da, prosim. Gospa Širca ima besedo.</p>
            </sp>
            <sp xml:id="SDT3-OZNP-Redna-038-2003-09-23.sp36">

               <speaker>MAJDA ŠIRCA:</speaker>

               <p>Varuh, sedaj razširjate polje svoje obravnave oziroma tudi svojega poročila. Gibljemo
               se okrog poglavja nasilje nad ženskami in v tem smislu je bil tudi ta dodatek
               pripravljen na ta način in tudi odgovor vlade. V kolikor bi se ukvarjali z nasiljem v
               družini, ali pa s čim širšim, širšem področjem, ampak to, da ste v svojem poročilu
               izdali posebno in zelo izdatno prilogo, se mi je zdelo oziroma se vsem nam zdi, da
               gre za posebno pozornost do te problematike, ki pa seveda, prej omenjena ne
               izključuje možnosti, da se pojavlja, ali, da se pojavlja tudi drugje.</p>
            </sp>
            <sp xml:id="SDT3-OZNP-Redna-038-2003-09-23.sp37">

               <speaker>PREDSEDNIK MAKSIMILJAN LAVRINC:</speaker>

               <p>Ali lahko sodelujem pri oblikovanju tega, da bi predlagal tako, ker, glejte, gre za,
               kot smo rekli, novo, deseto poglavje priporočil nasilje v družini in zadeve, ki jih
               je nekatere opozoril varuh, bi se morda dale popraviti oziroma upoštevati tudi tako,
               da bi rekli, zato, da damo poudarek na to žensko tematiko, bi rekli policija naj
               ženskam in drugim žrtvam nasilja, ko le te prijavijo kaznivo dejanje in tako naprej.</p>
               <p>Prosim, gospod Petan. 
               </p>
            </sp>
            <sp xml:id="SDT3-OZNP-Redna-038-2003-09-23.sp38">

               <speaker>RUDOLF PETAN:</speaker>

               <p>Hvala za besedo. Torej, če govorimo o družini, jaz mislim, da družina niso samo
               ženske, ampak so moški tudi, pa otroci, pa še mogoče kdo drug, ki v družini živi, da
               ne bi sedaj našteval sorodnikov, pa ne vem koga vse. In če že stvar rešujemo, potem
               jo rešimo kompleksno. To je moj pogled. Potem ima smisel, če ne je brez smisla. Ko
               sem pa že ravno pri tem, pa smo prej omenjali tudi pri teh točkah center za socialno
               delo, pa mislim, da edino opravičeno, kar bi bilo, bi bilo to, da bi zapisali, naj na
               centru za socialno delo se enkrat <q>"skulirajo"</q>, pa naj pridejo k sebi, pa naj začnejo
               delati tisto kar jim gre. Zato ker, tudi to kar je v tem poročilu varuha človekovih
               pravic zapisano, o teh centrih, pa ko vemo, kaj se tudi dogaja, bi to bilo zelo
               opravičeno. Ampak to na koncu, predsednik, prosim da vzameš samo kot opazko za
               mimogrede, ker če bi pa to napisali, potem bi pa dejansko ugotovili, da je dejansko
               vse skupaj narobe s temi centri, kar konec koncev tudi je. Jaz podpiram ta del,
               celovit, ki ga je predlagal varuh človekovih pravic, pa tvoj predlog, ki si ga mislim
               imenoval, tako da je v redu, ženske in ostali udeleženci pri nasilju, ali kako je že
               bilo. Hvala.</p>
            </sp>
            <sp xml:id="SDT3-OZNP-Redna-038-2003-09-23.sp39">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Gospa Širca.</p>
            </sp>
            <sp xml:id="SDT3-OZNP-Redna-038-2003-09-23.sp40">

               <speaker>MAJDA ŠIRCA:</speaker>

               <p>Še enkrat poudarjam, zakaj je prišlo do tega in do tako oblikovanega sklopa. Konec
               koncev ste samo vi ponudili to možnost, s tem, ko ste razparcelirali različna
               poglavja na poglavje nasilja v družini, varstvo otrok pred spolnimi zlorabami, etc.,
               etc. V tem smislu je tudi tako oblikovano poglavje, hkrati pa je neka samoumevnost,
               ki nas tudi pelje do takega zaključka. Konec koncev, v tako imenovanih <q>"varnih hišah"</q>
               po mojih podatkih ni moških, ampak so<gap n="..."/> A, eden pa da je? <gap n="..."/>ženske več ali manj in
               se pa gospod predsednik, Maks, strinjam, da se lahko razširi tudi s tako predlagano
               dikcijo, kot si jo ti predlagal.</p>
            </sp>
            <sp xml:id="SDT3-OZNP-Redna-038-2003-09-23.sp41">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Jaz bom hvaležen, ker potem smo naredili vse. Gospod Rupar ima
               besedo.</p>
            </sp>
            <sp xml:id="SDT3-OZNP-Redna-038-2003-09-23.sp42">

               <speaker>PAVEL RUPAR:</speaker>

               <p>Seveda ti dam samo podporo pri oblikovanju, oziroma pri sprejetju takega sklepa. Bi
               pa seveda rad se pridružil tudi Petanu. Omenili ste varne hiše. Torej, vrne hiše,
               kolikor vem, so izgradile občine skoraj po celi Sloveniji z majhno udeležbo vlade,
               oziroma ministrstva, pa vendarle niso namenjene zgolj ženskam, ampak žrtvam, ki pač
               iščejo pomoč, oziroma zavetišče. Bi pa seveda opozoril, jaz sem morda v tem poglavju
               malo razočaran, zaradi premajhne kritičnosti do centra za socialno delo v Sloveniji.
               Ne bom govoril samo o centrih na Gorenjskem, poznam tudi druge primere v državi in
               moram reči, da so v največji meri ti centri ustanovljeni samo sami zase, torej so
               sami sebi namen. Ker večina žrtev, oziroma večina tistih, ki išče pomoč na teh
               centrih, je odposlano z levo roko na instanco županov, na instanco poslancev
               državnega zbora, češ, policijo ali kamorkoli drugam, išči si pomoč, kjer si želiš, mi
               ti jo nuditi ne moremo. Zapisniki in pa potem poročila teh centrov, so pa navadno
               prirejeni, češ, oh pomagali smo tolikim, pomagali smo tolikim, njihova vloga v tem
               trenutku je zgolj razporejanje minimalnih sredstev za socialno pomoč, ki jo dobijo
               kontrasfer iz proračuna preko ministrstva za delo, dom in družino, v glavnem so pa ti
               ljudje, torej prepuščeni svoji iznajdljivosti, ali pa reševanjem v pristojnosti,
               oziroma v delo občinam. In to se mi zdi močno, močno premajhna, oziroma premila, ali
               pa preblaga kritika tem
               centrom. Po moji oceni so centri zelo slabi, zelo slabi in da ne bom govoril, kako se
               pa direktorji sedaj volijo, oziroma imenujejo, to je pa druga stvar. Tam pa sedaj že
               skoraj temelji na vključevanju v kakšno stranko ali partijo. Če ne verjamete, jih pa
               poglejte. V glavnem bi pričakoval v naslednjem poročilu za naslednje, oziroma lansko
               leto, morda nekoliko bolj pod drobnogled. S tem bi rešili, veste, veliko problemov.
               Žrtvam, tako žensk, ki jih je seveda v primerjavi z drugimi, mnogo, mnogo več, kot
               drugim žrtvam nasilja. Če bi bilo stanje tu urejeno, potem bi poročilo bilo mnogo,
               mnogo bolj ugodno, tudi za Slovenijo. Predvsem pa ugodno za te žrtve. Mi, veste, ne
               poročila, ne zakone, ne socialno varstvo, ne ministrstvo, nimamo zato, da bi se mi
               kitili, oziroma hvalili s temi zadevami, pač pa zato, da bi uživale pravice in
               pritikline žrtve. Teh je pa v Sloveniji, poglejte po statistiki, čedalje več. Čedalje
               več, torej bolj v smeri odpravljanja nasilja, manj žrtev, pa seveda potem tudi blažja
               poročila in pa seveda tudi drugačno hvaljenje, kot pa, da imamo, ne vem, koliko
               zakonov, koliko ne vem česa. Rezultat pa iz leta v leto slabši. Hvala lepa.</p>
            </sp>
            <sp xml:id="SDT3-OZNP-Redna-038-2003-09-23.sp43">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Sam sem se javil. Potem je gospa Zupanova. Še kdo? <gap n="..."/><stage>/Glas v
               ozadju./</stage><gap n="..."/> Ja. Najprej bi torej ugotovil, da ta 28. točka, oziroma potem jih bomo
               reducirali, mislim da bo to malo manjša številka. Naj bi glasila tako, kot smo rekli,
               torej, policija naj ženskam in drugim žrtvam nasilja. V zvezi s temi priporočili, ki
               jih bomo mi ponudili pravzaprav državnemu zboru v sprejem, pa naslednje. Vlada, ko
               odgovarja, tam v tistem svojem debelem poročilu, govori, da gre za posamezne primere,
               ki jih je vzel kot neke značilne, varuh, in da seveda se ne sme soditi dela centrov
               za socialno delo tako kot, torej nekdo želi. Sedaj, torej, vzameš tiste primere, ki
               ti za neko tezo pašejo, ampak s tem seveda ne jemljem, oziroma ne zagovarjam dela
               centrov, ne zagovarjam niti tega, da bi to priporočilo moralo ostati tako, ampak
               predlagam, da do seje državnega zbora, na kateri bomo to poročilo, vključno s temi
               priporočili obravnavali, pripravite drugačno dikcijo, ki bi zavezovala, da tako
               rečem, po moje predvsem vlado, oziroma pristojno ministrstvo, da naredimo neko
               analizo dela. Veste, to nam manjka. Mi dobivamo poročila, kjer nam <q>"naflikajo"</q> tukaj,
               pa je to, ne vem, tožilsko poročilo, pa so to sodne zgodbe in tako naprej, nam tukaj
               namečejo številke. Enkrat so, ne vem, taki, drugič so drugačni. Analize teh podatkov
               ni. In to seveda ni dober instrument zato da se mi potem pravilno odločimo, da
               popravimo če je treba, mi smo navsezadnje samo zakonodaja in če je treba zakon
               popraviti, bi nam nekdo moral
               to statistiko, ki je sicer tako <q>"pok-pok"</q> nametana, tudi raztolmačiti po vsebini.
               Zato mislim, da če ostanemo pri tem, zato da bodo številke prave, in če ni nobene
               ideje zdajle za popravo tega 29. stališča, bi to stališče ostalo tako kot je. Do seje
               državnega zbora pa vabim vse člane in druge, da se potrudijo in poskušajo oblikovati
               to stališče tako, da bo bolj zavezujoče in da bi nam tudi kaj koristilo, ko bomo
               naslednje leto obravnavali poročilo varuha človekovih pravic.</p>
               <p>S tem zaključujem in dajem besedo gospe Zupanovi.</p>
            </sp>
            <sp xml:id="SDT3-OZNP-Redna-038-2003-09-23.sp44">

               <speaker>MAJDA ZUPAN:</speaker>

               <p>Hvala lepa. Rada bi nadaljevala v zvezi z delom centrov za socialno delo.</p>
               <p>Res me je na nek način presenetil odgovor oziroma mnenje vlade. Mislim, da je bil
               varuh v svojem poročilu kritičen, resnično kritičen in pravilno kritičen do dela in
               je navajal konkretne primere. In sem prepričana oziroma sama nisem razumela njegove
               ocene kot krivične do tistih delavcev, ki v tem centru dobro delajo. Čudi me pa tisto
               navajanje, ki pravi, da centri skušajo pomagati v zapletenih družinskih situacijah,
               ki so pogosto težko rešljive ali celo nerešljive in jih prav gotovo niso povzročili
               socialni delavci s svojim delovanjem oziroma centri. Jasno, da jih niso povzročili,
               bojim pa se, da, kot je bilo že rečeno, je to delo centrov prevečkrat premalo
               strokovno in birokratsko. Strinjati se pa moramo oziroma se tudi vlada strinja in
               ugotavlja, da centri za socialno delo pri možnostih, da recimo postavijo zastopnika
               otroku, so finančno in strokovno omejeni, kar pa ni v skladu z evropsko konvencijo o
               uresničevanju otrokovih pravic. Zato mislim, da je prav, da se vprašamo in tudi moji
               predgovorniki so v tem smislu imeli svoja izvajanja - ali država ustvarja potrebne
               pogoje, da bi centri lahko opravljali delo, za katerega so pooblaščeni. In to se mi
               zdi zelo pomembno pri vsem tem. Zaenkrat toliko. Hvala lepa.</p>
            </sp>
            <sp xml:id="SDT3-OZNP-Redna-038-2003-09-23.sp45">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Če ne<gap n="..."/> Bi varuh? Prosim.</p>
            </sp>
            <sp xml:id="SDT3-OZNP-Redna-038-2003-09-23.sp46">

               <speaker>MATJAŽ HANČEK:</speaker>

               <p>Veliko stvari je še tudi od prejšnjikrat najbrž na državnem zboru, pa vseh ne bom,
               ker imate drugo delo. Toda kar se tiče morda zadnjega, se zelo strinjam z gospo
               Zupanovo, da je treba tudi širše pogledati. Sam sem bil tudi malo presenečen na
               vladi, ko so rekli, da zmerjamo vse centre - nisem imel tega namena in sem zelo
               vesel, da vi niste tako prebrali, da vse centre zmerjam. Zato moram nekaj tudi
               povedati, morda kar naprej. Poročilo varuha človekovih pravic ni analiza slovenske
               družbe v celoti. Ni neko povprečje, ker povprečno vsi dobro živimo, za ugotavljanje
               povprečnosti je statistika. Delo varuha človekovih pravic je iskati ekscese, in o
               ekscesih, žal, ki bodo vedno, pisati - ne zato, da bi koga pribijali na križ, tudi,
               če je potreben, ampak zato, da iz teh napačnih postopkov dela, problemov, se česa
               naučimo, jaz vsaj upam, da se česa naučimo.  Mi teh ekscesnih, v narekovaju, sreča, da so ekscesni, kaj
               če bi bilo to pravilo, potem bi bilo zelo hudo. Te dajemo kot primere, zato, da bi
               institucije to drugo leto, naslednje leto in tako ne ponavljali. Da bi državne
               institucije vedele, kje spremeniti zakone, pravila delovanja in tako naprej. Morda
               bi, sedaj pa, malo branil tudi center za socialno delo. Center za socialno delo,
               prvič ne delajo vsi slabo, drugič je pa, imajo zelo veliko pristojnosti, ki se včasih
               tudi med sabo mešajo. In sedaj bo sprememba zakona, ki bo en del pristojnosti
               prenesla na sodišče in se bodo lažje centri za socialno delo posvečali tistemu delu,
               za katerega, ki ga obvladajo, ki so pristojni. Drugo je pa, zelo pogosto vidimo, da
               centri, v primeru da centri za socialno delo delajo dobro, imamo kar vrsto primerov,
               ki smo jih mi podpirali, se začnejo blokade centra za socialno delo na drugih
               nivojih. Ko center za socialno delo izda tudi na naše insistiranje, mesece in mesece
               pritiskamo, izda odločbo, se začne blokada na upravni enoti, ki odločbe ne sme
               izvršiti. In kar naenkrat začne upravna enota dokazovati, kako center za socialno
               delo nima prav, ko je neko odločbo izdal. Na kar moramo se mi prepirati in potem
               namesto, da bi upravna enota izvršila v primerih zaščite otrok, tisto kar v centru za
               socialno delo uporabijo 10 inveč strani, da nam pošiljajo, dokazujejo, kako center za
               socialno delo ni. Kar naenkrat so vsi strokovnjaki za center za socialno delo. Celo
               do tožilstva pride. Namesto da bi tožilec naredil svoje delo, dokazuje, kako je spet
               to. In tako da so centri za socialno delo tudi zelo pogosto, tudi kadar dobro in še
               posebej kadar dobro delajo, tarča nedela vseh ostalih institucij. In potem seveda, ko
               so to dvakrat, si več ne upajo, in kar naenkrat so krvi za vse. Jaz jih ne bi za vse
               krivil. Zelo pogosto je tudi, zakoni so, kar se tiče družinske zakonodaje. Ta del,
               policijski, pa je dobro urejen, vse ostalo pa nihče več ne ve, kje, kaj kdo kaj
               naredi in tukaj je nujno, neka analiza, nek protokol, kako, kdaj, katera institucija
               v primeru nasilja v družini, reagira. Edino policisti še vedo to, drugo pa že noben
               več ne ve.</p>
               <p>Jaz ne vem, ali bi še kaj, oziroma, za prejšnje, kar smo prejšnje, ali odgovarjam,
               ali ne, ker je bilo veliko vprašanj, ali potem rajši na državnem zboru bom si vsa ta
               vaša vprašanja zapisal, da ne bi sedaj po nepotrebnem zavlačevali.</p>
               <p>Imam pa še en predlog, ampak to je seveda vaše. Nisem čisto prepričan, da je ta
               številka 21 o šolski klimi, ravno ustrezno, to mi že ves čas, od začetka smo
               predlagali, da naj gre ven, ampak to<gap n="..."/> Težko klimo ustvarjaš v tem. Tako da<gap n="..."/></p>
            </sp>
            <sp xml:id="SDT3-OZNP-Redna-038-2003-09-23.sp47">

               <speaker>PREDSEDNIK MAKSIMILJAN LAVRINC:</speaker>

               <p>Torej vaša ocena je, gospod varuh, če prav razumem, da bi to 21. točko vrgli ven?
               <gap n="..."/><stage>/Glas v ozadju./</stage><gap n="..."/> Odlično. Kar je manj, je vse odlično. Ima kdo drugačno razmišljanje? Ne, ne. Prosim, ja gospa Majda Zupanova.
               Prosim.</p>
            </sp>
            <sp xml:id="SDT3-OZNP-Redna-038-2003-09-23.sp48">

               <speaker>MAJDA ZUPAN:</speaker>

               <p>Hvala. Meni se pa zdi, da je potrebno opozoriti na to. Mogoče klima ni pravilen
               izraz, ampak dejstvo je, da nekaj je narobe v šolstvu, saj se kar naprej pritožujemo,
               da pač morajo biti zavarovane šole, so problemi. Nekaj je narobe. Klima mogoče ni
               beseda, ki bi zajela to. Vendar potreba po opozarjanju na to področje se mi zdi, da
               je potrebna. Lahko drugače definiramo. Sedaj trenutno ne vem kako, ampak, mislim, da
               bi bilo vredno se potruditi.</p>
            </sp>
            <sp xml:id="SDT3-OZNP-Redna-038-2003-09-23.sp49">

               <speaker>PREDSEDNIK MAKSIMILJAN LAVRINC:</speaker>

               <p>No, glejte, jaz predlagam, ker je, to je pod upravnimi zadevami, da sledimo napotilu
               in to vržemo ven. In seveda nihče nikogar ne ovira, da bi do seje državnega zbora
               pripravil amandma za ustrezno spremembo, ali pa za dopolnitev. Sem razumel, da je
               soglasje na tem področju. V redu. Potem smo, bom rekel ta del, nekako končali.
               Predlagal bom še sklep, da odbor za notranjo politiko je obravnaval 8. redno poročilo
               varuha človekovih pravic za leto 2002 ter na podlagi spremljajočih gradiv in razprave
               na seji odbora določil besedilo predloga priporočil, ki ga predlaga državnemu zboru v
               obravnavo in sprejem. Takšen bo predlog, oziroma takšen bo sklep. Želi kdo o njem
               razpravljati? V kolikor ne, ga dajem na glasovanje.</p>
               <p>Kdo je za takšen predlog sklepa? Hvala lepa. Ugotavljam da večina. Je kdo proti?
               <stage>(Nihče.)</stage></p>
               <p>V magnetogramu in pa našim strokovkam pa zaupamo, da bodo korektno povzele vse, kar
               smo tu sprejemali.</p>
               <p>V zvezi s, prosim še za malo pozornosti, v zvezi z obravnavo točke 24, to je zadeva,
               ob kateri je bilo največ težkih kritik izrečenih in o kateri tudi varuh ne piše
               optimistično, temveč hudo pesimistično, skratka, kot da bi obupal nad tem, da je na
               področju pravosodja sploh še kaj lahko narediti, sem jaz pripravil en predlog sklepa.
               To bi zato, da bi se organi, ki naj bi sodelovali, na to pripravili. Ta predlog
               sklepa bom malo popravili. Tam doli, tisto bomo ven zmetali, najmanj pet pomembnih
               kaznivih dejanj, zaradi tega, ker potem to ne bo, ne ocena, pa ne statistika, ampak
               bo lakiranje, tako kot je to do sedaj. Torej bom povedal, za kaj vse skupaj gre. Kot
               predsednik odbora, enako, tako kot vi ostali, dobivam pisma, pobude. Pobude gredo od
               tega, da je treba sodnikom vzeti trajni mandat, pa do ne vem česa vsega, skratka, od
               najbolj revolucionarnih, pa do bolj milih. Opozorila z vseh strani so, da se tako
               tudi iz varuhovega poročila sledi, da se zadeve ne spreminjajo. Celo nasprotno. Prav
               v sramoto je lahko vrhovnemu sodišču, da se prav pri njih pojavljajo enormni
               zaostanki, seveda samo v upravnem oddelku vrhovnega sodišča in s tem dajejo slabo
               sliko tudi tako, torej kot vzor za delo ostalih sodnikov. Torej, jaz sem se resno pogovarjal z ljudmi tudi
               znotraj sodne veje oblasti glede centra za izobraževanje. Sam sem bil eden tistih, ki
               je takrat, celo mislim, da je kot prvo podpisani to predlagal, da se, to je bilo
               mislim da 98 ali pa še kakšno leto prej, da se o teh stvareh začnemo na ta način
               pogovarjati, ampak tudi ugotavljamo v takšnih diskusijah, da so ti programi preveč
               <q>"šlampasto"</q> pripravljeni, oprostite izrazu, ampak da so ti programi taki, da so enaki
               za ljudi, ki že dvajset ali pa petindvajset let opravljajo sodno funkcijo oziroma so
               sodniki in za tiste, ki so pravzaprav komaj dobro zakorakali v to področje. Naša
               želja, bom rekel, tukaj kot politikov ni, da se o strokovnih vprašanjih spopadamo z
               vedno istimi naslovi, ampak da skušamo tako kot nam dovoljuje poslovnik državnega
               zbora, navsezadnje kot nas umešča v ta svet, v to življenje te države tudi naša
               ustava, da skušamo skozi diskusije in opozorila in skozi neke zaključke pripraviti
               zakonodajo tako, da seveda bi se te stvari premaknile z mrtve točke.</p>
               <p>Namreč, vsako leto poslušati, da je kriva za to reforma sodstva je milo rečeno ja, ne
               samo dovolj, ampak je neresno. Ker se vedno eni in isti ljudje tudi pojavljajo pri
               teh zadevah sem si dovolil razmišljati v smer v katero smo mi že razmišljali na tem
               odboru. To pa je, da se na eni od prihodnjih sej odbora spopademo s posebno točko
               dnevnega reda, lahko tudi edino, torej kjer bi obravnavali problematiko sodnih
               zaostankov in pa učinkovitost delovanja sodnega sistema v celoti. Jaz moram povedati,
               da sem, to sem že zadnjič rekel tudi tukaj prisotnemu državnemu sekretarju,da smo
               seveda poslanci, da smo nezadovoljni s temi statističnimi poročili, ki vsaka zase
               lakirajo področje, ki ga seveda predstavljajo. Torej, nam nič ne pomaga, če se sodna
               statistika fragmitira po posameznih zadevah, če nimamo neke ocene, ampak to
               analitične ocene kako ti postopki res tečejo. Nam nič ne pomaga, če nam zapišete v
               poročilu, da sta dve zemljiški knjigi že v celoti na računalniku, če pa recimo
               slišimo, da je treba več let, da na drugih sodnijah, ki so velike, kot recimo
               ljubljanska, traja, da pride do zemljiškega vpisa, torej do vpisa v zemljiško knjigo.
               Zato seveda bi radi s tem v zvezi pogovorili se, ali so, denimo, tukaj problem samo
               materialne zadeve, kar je najmanj pravzaprav. Ker to nedelo oziroma ta neučinkovito
               reševanje tako kazenskih kot civilnih zadev je pripeljalo do tega, da dejansko je
               pravica, ki je v ustavi zapisana pravica do sojenja v razumen roku je že absurt, če
               jo kdo ponovi. In zato seveda sem predlagal oziroma bom predlagal, vam predlagam,
               kolegice in kolegi, da bi tako kot sem rekel v drugi polovici naj bi bilo predvidoma,
               vendar ne me vleči za ušesa, če to ne bo ravno takrat, torej bo pa morda v prvih dneh
               novembra, da bi opravili to diskusijo. In seveda za izvedbo te seje  pa bi bilo potrebno nabaviti neka gradiva,
               ki bi jih morali pripraviti pristojni. Torej, ministrstvo za notranje zadeve naj bi
               pripravilo statistične podatke, tudi jaz navajam tam notri 15.10 zaradi tega, da se
               ta stvar lahko pripravi, statistične podatke. V kolikor tehpodatkov ni pa oceno
               koliko časa, to je kolega Vučko takrat razpravljal koliko časa traja od storitve
               kaznivega dejanja, pa do tega da policija poda kazensko ovadbo.</p>
               <p>Seveda gremo sedaj naprej, da državno tožilstvo pripravi tovrstne podatke, torej
               podatke. V kolikor pa teh ni, če statističnih podatkov ni pa neko oceno koliko časa
               traja od tega ko prejmejo ovadbo policije, pa do tega ko vložijo obtožnico oziroma
               obtožni predlog. In seveda ministrstvo za pravosodje, ki bi moralo v sodelovanju s
               predsedniki sodišč pripraviti statistične podatke. V kolikor teh podatkov ni spet
               oceno koliko časa povprečno traja postopek od prejema vlog. To pa iz vseh pravnih
               področij tako kot je zapisano v drugem odstavku 47. člena zakona o sodiščih, pa do
               izdaje pravnomočne sodne odločbe, in sicer posebej za območja vseh okrajnih, okrožnih
               in delovnih sodišč. Obljubljam tudi, da sem oziroma naša strokovna služba je v stiki
               s Pravno fakulteto kjer naj bi inštitut za kriminologijo delal neke analize s tega
               področja in seveda da bom takrat poskušal povabiti na to sejo vse zainteresirane in
               tiste, ki nam lahko kakorkoli pri nekih naših stališčih pomagajo. Seveda pa bi v tem
               sklepu predlagal tudi to kar predlaga oziroma večkrat je že zahtevalo vrhovno
               sodišče, naj vlada pripravi odgovor glede možnosti uresničitve te zahteve vrhovnega
               sodišča, da je treba center za izobraževanje v pravosodju institucionalizirati.
               Kolikor mi je znano neke diskusije o tem tečejo, se v to smer tudi spreminja, vendar
               mislim, da z enim takim predlogom, torejz eno tako zahtevo, da nas vlada seznani
               dajemo pravzaprav tudi vladi možnost da pove kaj je na tem področju že storila.
               Odpiram razpravo o predlaganem sklepu, ki ga bom potem seveda dal na glasovanje. Kdo
               želi besedo? Gospod državni sekretar.</p>
            </sp>
            <sp xml:id="SDT3-OZNP-Redna-038-2003-09-23.sp50">

               <speaker>GOSPOD ______:</speaker>

               <p>Hvala za besedo, gospod predsednik. Jaz bi samo predlagal, da se sklep nekoliko
               popravi. Glede na to, da se uporabljajo statistično različni pojmi čas storitve
               kaznivih dejanj, čas zaznave, da bi tu še mogoče oziroma zaznave, ker čas storitve
               gre za sklope kaznivih dejanj v gospodarstvu, organizirane kriminalne in klasična
               kriminaliteta. Gre za bistvene razlike in mislim, da bi imeli približno enake potem
               podatke in izhodišča. Tudi za to gre, da se dopolni, saj mislim, da je to znana
               stvar. Hvala lepa</p>
            </sp>
            <sp xml:id="SDT3-OZNP-Redna-038-2003-09-23.sp51">

               <speaker>PREDSEDNIK MAKSIMILJAN LAVRINC:</speaker>

               <p>Hvala. Sem tudi razumel in se strinjam. Prosim, kar po vrsti. Gospod Erjavec.</p>
            </sp>
            <sp xml:id="SDT3-OZNP-Redna-038-2003-09-23.sp52">

               <speaker>GOSPOD ERJAVEC:</speaker>

               <p>Jaz bi v zvezi s sklepom ko naj bi ministrstvo za pravosodje sodelovanje
               <gap n="..."/><stage>/Nerazumljivo./</stage> izhodišč pripravilo statistične podatke bi želel pojasniti, da mi
               te statistične podatke imamo <gap n="..."/><stage>/Nerazumljivo./</stage>, in sicer za leto 2002 in sicer za
               pomembnejše zadeve. To so tiste zadeve o katerih odločajo sodniki tako, da bi prosil,
               če bi lahko to statistiko dali za leto 2002, kjer so pač tudi kriteriji koliko je
               delovnih dni in je tudi merjena odsotnost sodnikov in tako dalje. Ker za leto 2003
               bomo šele imeli v prvem tromesečju naslednjega leta.  Potem glede centra za izobraževanje moram povedati, tu
               že tečejo priprave, in sicer v okviru zakona o sodiščih in zakona o državnem
               pravniškem izpitu, kjer že ta dva predpisa nekako urejata to problematiko. Hkrati pa
               teče tudi poseben twinning na ministrstvu, in sicer skupaj s Francozi, v zvezi s tem
               centrom za izobraževanje, ki naj bi v bodoče se imenoval pravosodna akademija. Tako
               da ta gradiva lahko pripravimo, medtem ko za leto 2003 pa ni možno.</p>
            </sp>
            <sp xml:id="SDT3-OZNP-Redna-038-2003-09-23.sp53">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Erjavcu. S tem, predlagam, da se dopolnijo vse tri alinee, torej
               da statistične podatke za leto 2002, seveda s tem, da pri policiji še za to, od
               zaznave pa do odkritja oziroma vložitve, medtem ko drugje pa povsod tako, zato da
               imamo za eno leto presek, da se sploh lahko naprej pogovarjamo. Podpredsednik
               vrhovnega sodišča ima besedo.</p>
            </sp>
            <sp xml:id="SDT3-OZNP-Redna-038-2003-09-23.sp54">

               <speaker>GOSPOD ŠORLI:</speaker>

               <p>Hvala lepa, gospod predsednik. Gospodje poslanci! Najprej bi rad izkoristil to
               priložnost, da bi nekoliko pojasnil ta položaj, ko je prišlo do medijske komunikacije
               ali, bolje rečeno, medijske nekomunikacije med tem odborom in vrhovnim sodiščem.</p>
               <p>Mi smo v okviru svojih pristojnosti in možnosti poslali vse podatke, za katere
               mislimo, da so potrebni za vaše delo, to je za politične ocene in stališča delovanja
               sodstva. Tam smo tudi pojasnili, da vrhovno sodišče nima pristojnosti ali pa, če to
               drugače povem, ni generalna uprava sodstva, predsednik vrhovnega sodišča ni generalni
               menedžer sodstva, ima pa nekatere pristojnosti, ki pa vplivajo na delovanje sodstva,
               in to je informatika in do zdaj izobraževanje.</p>
               <p>Kar se tiče vloge vrhovnega sodišča, je prvenstveno vloga zagotavljanje enotne sodne
               prakse, ne pa učinkovitost sodišč.</p>
               <p>Potem moram povedati nekaj. Prebral sem in strinjam se s tem, da morajo poslanci
               uživati spoštovanje, predvsem je bilo to v zvezi s prenosom sej. Seveda se s tem
               strinjam. Z druge strani ne zahtevam, da poslanci kar tako, zaradi položaja
               spoštujejo oziroma priznavajo avtoriteto sodstvu, pričakujem pa objektivnost.
               Objektivnost pa pomeni, da se ne izrekajo sodbe, preden se vidijo podatki. Kar nekaj
               vrednostnih sodb je bilo že izrečenih; ne vem, če poznate vse podatke. Tu moram reči,
               se obračam predvsem na gospoda predsednika tega spoštovanega odbora. Nisem bral
               magnetograma, kakšna so stališča poslancev, vam pa lahko povem tole: prav gotovo v
               demokracijinima o vseh stvareh besede sodišče, zadnje besede; zadnjo besedo ima
               seveda oblast, bom rekel, ljudska oziroma predstavniki ljudi, torej vi. Toda v
               nekaterih zadevah  pa ima
               besedo sodišče. In mislim, da diskvalifikacije sodstva na počez oziroma govoriti o
               katastrofi v sodstvu, je, mislim, da neobjektivno, pa tudi politično zelo nemodro.
               Namreč, mi imamo v Sloveniji 44 okrajnih sodišč, 11 okrožnih, 4 višja, vrhovno in
               specializirana sodišča, pri katerih situacija še zdalečni povsod enaka in še zdaleč
               ne povsod slaba.</p>
               <p>Zelo pozdravljam, da bo državni zbor - mislim, da je od tega osem let, ko je bil že
               sprejet sklep, da bi se ukvarjal s sodstvom - da je vendarle prišlo do tega. Mislim,
               da bo to zelo dobra prilika, da vidimo oziroma vidite in da sprejmete svoja politična
               stališča, ocene. Mi vam bomo omogočili, da boste prejeli vse, kar vam bo tako oceno
               omogočalo. Mi vas bomo tudi - oziroma mislim, da je že pismo danes šlo - bomo
               povabili parlamentarno skupino <stage>(na žalost so bili bavarski poslanci na našem sodišču
               pred slovenskimi)</stage>, kjer vam bomo omogočili, da se podrobneje in bolje seznanite z
               delom vrhovnega sodišča.</p>
               <p>Zavedamo se, da vse stvari ne gredo dobro, ampak ne pristajamo pa na neke pavšalne
               ocene, da je vse slabo. Ne pristajamo na to, da ničesar v zadnjem obdobju ni bilo
               narejenega. Gre za precejšnje strukturne spremembe, morda ne v absolutnih številkah,
               v strukturi pa. In to je tisto, kar je spoštovani gospod predsednik rekel, treba bi
               bilo imeti neke vrednostne ocene, neke analitične ocene, in mislim, da boste to
               dobili.</p>
               <p>Hvala za pozornost in hvala za to, da ste se odločili za obravnavanje, mislim, da za
               to državo res pomembne teme.</p>
            </sp>
            <sp xml:id="SDT3-OZNP-Redna-038-2003-09-23.sp55">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi gospodu Šorliju. Še nekaj sem mu dolžan - opravičilo. Ušlo mi je, če
               sem čisto iskren, ni bilo namenoma. Torej, gospod Šorli je pismeno obvestil državni
               zbor oziroma odbor za notranjo politiko in pismo naslovil name kot predsednika, v
               katerem je pojasnil, zakaj takrat na seji niso sodelovali. Torej, to je na razpolago
               vsem in je zelo ljubeznivo in vljudno.</p>
               <p>Apropo tega, kakšne bodo pa vrednostne sodbe glede stanja v sodstvu, pa predlagam, da
               pustimo, v kolikor seveda ni pripomb na predloge teh sklepov, da pustimo to diskusijo
               za takrat, ko bomo obravnavali na podlagi statističnih poročil, številk in tako
               naprej. Namreč, naše zaznave na terenu, da tako rečem, so drugačne. In jaz bi vas -
               že jutri bo prilika, da vas seznanim z nekim pisanjem gospoda Ježa, ki je po moje
               povzetek splošne klime v tej državi; pljuva čez nas in nam obeta vsem, tako poziciji
               kot opoziciji, ker ne storimo ničesar na tem področju, obljublja, da nas bodo znali
               volivci nagraditi takrat, ko bo za to primeren čas.</p>
               <p>Torej sprašujem, ali je še kakšna pripomba, razen teh, ki ste jih dali, da bi
               sprejeli tako oblikovan sklep. Torej, v prvem delu se popravijo zaznave pa do
               odkritja, smo rekli.  In drugo,
               da se v vseh alineah zapiše za leto 2002. Še kdo?</p>
               <p>V kolikor ne, sprašujem kdo je za takšen predlog sklepa? Hvala lepa. Ugotavljam, da
               večina. Je kdo proti? <stage>(Nihče.)</stage></p>
               <p>Za danes se vam zahvaljujem in jutri ob dveh na svidenje tistim, ki bodo tukaj.
               <gap n="..."/><stage>/Oglašanje iz klopi./</stage> Na vsak način. Predlagam vsem vabljenim na sejo, da lahko
               odidejo in se jim zahvaljujem za <gap n="..."/> Seja je zaključena.</p>
               <stage type="time">(Seja je bila končana 23. septembra 2003 ob 15.40 uri.)</stage>
            </sp>
         </div>
      </body>
   </text>
</TEI>
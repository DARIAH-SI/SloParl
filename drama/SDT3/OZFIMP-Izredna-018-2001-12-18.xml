<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZFIMP-Izredna-018-2001-12-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0A579B65E7A0400AC1256B2100337B39</idno>
               <idno type="custom" subtype="day">F01AF7C029F4CC25C1256B26004E077F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=F01AF7C029F4CC25C1256B26004E077F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZFIMP-Izredna-018-2001-12-18.OZFIMP" n="018">
               <name>Izredna</name>
               <date when="2001-12-18"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZFIMP-Izredna-018-2001-12-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZFIMP-Izredna-018-2001-12-18.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">18. izredna seja</stage>
            <stage type="date">(18. december 2001)</stage>
            <stage type="chairman"> Sejo je vodil Ciril Pucko, predsednik odbora.</stage>
            <stage type="time"> Seja se je pričela ob 10.10 uri. </stage>


            <sp xml:id="SDT3-OZFIMP-Izredna-018-2001-12-18.sp1">

               <speaker>PREDSEDNIK CIRIL PUCKO:</speaker>

               <p>Spoštovane kolegice in kolegi, predstavniki vlade, medijev! Pričenjam 18. izredno
               sejo odbora državnega zbora Republike Slovenije za finance in monetarno politiko.</p>
               <p>Obveščam vas, da v skladu s poslovnikom na seji s pooblastilom sodeluje kolegica
               Irma Pavlinič Krebs namesto kolega Zorana Gračnerja. Smo sklepčni in lahko meritorno
               odločamo.</p>
               <p>Že na začetku bi vas obvestil, da je seja sklicana zaradi uvrstitve posameznih točk
               na dnevni red v času, ki je predviden za delo poslanskih skupin. To je bil edini čas,
               če hočemo, da stvari pripravimo za to, da se sprejmemo letos, glede na diktat vodstva
               državnega zbora.</p>
               <p>Želi kdo v zvezi z dnevnim redom? Izvolite, kolega Kelemina.</p>
            </sp>
            <sp xml:id="SDT3-OZFIMP-Izredna-018-2001-12-18.sp2">

               <speaker>BRANKO KELEMINA:</speaker>

               <p>Hvala lepa za besedo. Spoštovani predsednik, spoštovani vsi skupaj, lepo
               pozdravljeni! Ne morem drugače, kot da pač odločno protestiram proti takšnemu načinu
               dela državnega zbora. Do zdaj nekako resnično prvič protestiram tako odločno. Namreč,
               vedno sem podpiral vodstvo državnega zbora pri razporejanju, pri težavah, pri želji,
               da se naredi čim več, čim prej in tako naprej, vendar to je prešlo vse meje dobrega
               okusa, kar počnemo v zadnjem času! Resnično vam povem in prosim, da tudi mogoče celo
               ta odbor, če se drugi člani strinjate, izrazimo nestrinjanje z vodstvom državnega
               zbora, da na tak način posiljuje določena delovna telesa, da v nemogočih razmerah v
               bistvu delajo. Sam imam sedajle poslansko skupino in bi rad tudi tam svoje mnenje
               izrazil in tudi tam svojo vlogo uveljavil. In je ne morem uveljavljati. To ni
               korektno in ni pošteno, če imamo dogovorjen dnevni red oziroma če imamo dogovorjene
               neke razporede, kdaj se kakšna stvar lahko dogaja, jih moramo spoštovati in me ne
               briga čisto nič, kako bo vodstvo državnega zbora to organiziralo.</p>
               <p>Jaz ne morem drugega, kot izraziti izredno ogorčenje nad takšnim načinom dela, in
               predlagam tudi, da se vodstvu državnega zbora pošlje protest, da na tak način ne
               moremo več delati in da je to zadnjič. Da je to zadnjič, če se pač strinjate s tem. V
               kolikor ne boste tega naredili, bom jaz to sam prek naše poslanske skupine,pa četudi
               čisto sam, napisal predsedniku pismo ali pa kolegiju, kdorkokoli že o tem odloča, da
               se tako ne dela in da to ni pošteno in korektno do nas, ki smo tolerirali te stvari
               do zdaj vseskozi. Protestiram in ne želim, da se na tak način nadaljuje. Danes
               zadnjič, če se bo, več enostavno ne bom prisostvoval. Drugače pač ne morem izraziti
               svojega nezadovoljstva, ampak resnično, to ni več način organizacije dela tega
               državnega zbora. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp3">

               <speaker>PREDSEDNIK CIRIL PUCKO:</speaker>

               <p>Hvala lepa. Moram povedati, da se v celoti z vami strinjam. Organizacije tu itak ni,
               ampak mislim, da tudi ta odbor ni mesto, da bi se o tem pogovarjali. Mislim, hočem
               povedati, da bom protest, o katerem ste govorili, naslovil na predsednika državnega
               zbora, čeprav od tega ne bo nobene koristi.</p>
               <p>Želi kdo v zvezi z dnevnim redom predlagati kakšno razširitev ali eventualni umik?
               Hvala lepa. Želi vlada kaj predlagati? Ne želi.</p>
               <p>Torej, prehajamo na <title>1. TOČKO DNEVNEGA REDA - POTRDITEV ZAPISNIKOV 16. IN 17.
                  IZREDNE SEJE ODBORA.</title>
               </p>
               <p>Osnutka zapisnikov sta na vpogled v računalniški mreži. Želi kdo besedo v zvezi z
               osnutkom zapisnika 16. izredne seje odbora? Če ni razprave, ga dajem v potrditev.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage>  Ugotavljam, da je zapisnik 16. izredne seje odbora
               potrjen.</p>
               <p>V razpravo in potrditev dajem zapisnik 17. izredne seje odbora. Želi kdo besedo? Če
               ni razprave, jo zaključujem in dajem v potrditev osnutek zapisnika 17. izredne seje
               odbora.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je zapisnik 17. izredne seje odbora potrjen.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O PREDPISANI OBRESTNI MERI, ZAMUDNIH OBRESTI IN TEMELJNI
                  OBRESTNI MERI, HITRI POSTOPEK.</title>
               </p>
               <p>V proceduro je zakon predložila vlada Republike Slovenije. Objavljen je v Poročevalcu
               številka 97 z dne 11. decembra letošnjega leta.</p>
               <p>Mnenje sekretariata za zakonodajo in pravne zadeve ste, upam, da že prejeli.</p>
               <p>Dajem besedo predstavnikom vlade. Državni sekretar, gospod Tolar, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp4">

               <speaker>MAG. DARKO TOLAR:</speaker>

               <p>Hvala lepa, gospod predsednik. Spoštovane poslanke in poslanci! Tudi v našem imenu se
               opravičujemo za revoltno vzdušje, ker nedvomno smo tudi mi s tem svojim prispevkom
               najbrž vplivali na takšno vašo reakcijo. V nadaljevanju vam bom skušal razložiti, kje
               so razlogi za tako hitro reagiranje ministrstva za finance, vlade in seveda želje, da
               bi pred koncem leta državni zbor obravnaval in odločil o usodi tega zakona, zakona o
               spremembi in dopolnitvi zakona o obrestni meri, zamudnih obrestih in o TOM-u.</p>
               <p>Razlogi za spremembo so večvrstni. Naj grem po vrsti, najprej obrestna mera zamudnih
               obresti.</p>
               <p>V zakonu o obrestni meri zamudnih obresti, ki je bil sprejet leta 1995, je določeno,
               da je metodologija za vsakokratno izračunavanje zamudnih obresti naslednja. Ko Banka
               Slovenije konec meseca izračuna TOM, se TOM-u doda 1,8-kratnik eskontne obrestne mere
               in se ti dve količini seštejeta; tako pravi zakon. Dejstvo je, da se letos soočamo
               pri spremljanju gibanja cen z dejstvom, da je TOM, kot ga izračunavamo po
               metodologiji, za katero je pristojna Banka Slovenije, višji, kot pa je letna stopnja
               rasti. Iz preprostega razloga, ker TOM se izračunava iz 12-mesečnih povprečnih
               stopenj rasti, to se pravi, da do konca decembra oziroma do konca decembra v bistvu
               upoštevaš še stopnjo inflacije iz zadnjega meseca v prejšnjem letu. Zato seveda se ti
               dve kategoriji ne ujemata v svojem gibanju. Preprosto povedano, da trenutek je TOM
               seveda iznad 8%, medtem ko je stopnja inflacije že blizu 7% vzadnjih mesecih, in bo
               najbrž konec leta tudi ostala pri tem nivoju.</p>
               <p>Večkrat je bil predsednik republike, pa tudi predsednik vlade, gospod Drnovšek,
                   pa tudi ostali
               predstavniki vlade opozorjeni s strani predstavnikov gospodarstva, predvsem drobnega
               in srednjega gospodarstva in obrtnikov, da so zamudne obrestne mere takšne kot so,
               previsoke in da naj se nekaj naredi, da bi se te obrestne mere znižale.</p>
               <p>Dejstvo je seveda, da pri zapadlih davčnih obveznostih, se morajo najprej poravnati
               obresti in šele potem se poravnava glavnica. In kar nekaj primerov v preteklosti je
               bilo, ko so dejansko zaradi premalih prilivov, zaradi razlogov, ki so seveda višja
               sila, zaradi stečajnih postopkov, davčni zavezanec, vrsto let ni mogel znebiti
               plačila v celoti svoje obveznosti, ker je moral najprej plačevati zamudne obresti, ki
               so seveda zelo visoke. Šele potem bi lahko odplačeval glavnico. V nekaterih primerih
               so to sploh ni moglo zgoditi. Se pravi, je ostal dolžan celo glavnico.</p>
               <p>Zato smo na ministrstvu za finance že sredi leta pričeli proučevati ta gibanja in
               možnosti za spremembo metodologije. V predlogu tega teksta predlagamo seveda
               spremembo, ki temelji tudi na opredelitve banke Slovenije, da eskontna obrestna mera
               kot osnova, element, eden izmed elementov za izračun zamudne obrestne mere, ni prava
               kategorija, ker ni tržna obrestna mera, ampak je obrestna mera, ki se redko uporablja
               v ponudbi banke Slovenije in katere sprememba sploh ni neposredno odvisna od tržnih
               razmer, ampak od opredelitev samega sveta banke Slovenije, če je to eskontno mero
               treba spreminjati. In ta ni prožna.</p>
               <p>Zato seveda predlagamo v tem zakonu spremembo metodologije, tako, da se k TOM-u doda
               še 15 procentov obresti. Kar pomeni, da se bo z zniževanjem TOM-a vzporedno vsak
               mesec zniževala tudi zamudna obrestna mera.</p>
               <p>Evropska skupnost je sredi letošnjega leta sprejela direktivo, ki predstavlja šele
               obvezo za vse redne članice Evropske skupnosti, da jo v prihodnosti uveljavijo. In
               sicer predvideva ta direktiva določilo, ki je nam predstavljalo pravzaprav osnovo za
               to, kar sem rekel 15 procentov + TOM, nismo pa mogli je še v celoti vključiti, ker je
               seveda naša stopnja inflacije še previsoka, da bi se lahko direktno ravnali po
               direktivi. Direktiva za komercialne posle predvideva naslednje določilo in sicer, da
               naj bi bila obrestna mera za zapadla plačila, ki jih je dolžnik dolžan plačati,
               sestavljena iz obrestne mere, ki jo uporablja evropska centralna banka za svoj
               najbolj množičen instrument delovanja in uravnavanja količine denarja in cene
               denarja, med njo in pa med bankami v Evropski skupnosti, kateri se doda najmanj 7
               procentov. Tako je definirana najnižja zamudna obrestna mera v Evropski skupnosti. In
               ta, kot pravim, nam je bila osnova, da smo mi rekli, TOM+15 procentov, ker so ta
               razmerja med trenutnim TOM-om, sem rekel 8 procentov + 15, enaka kot je ta eskontna stopnja v oziroma
               najbolj, najširše uporabljena obrestna mera evropske centralne banke, ki je v zadnjem
               času na nivoju 3,25 odstotkov + 7 procentov, predstavlja približno razmerje kot 8+15.
               To je utemeljitev, torej zakaj predlagamo spremembo v tem zakonu, za drugačno
               ureditev in drugačno metodologijo izračunavanja zamudne obrestne mere.</p>
               <p>Naj preidem zdaj k TOM-u. V javnosti seveda je bila razprava, tako strokovna kot
               tudi splošna popularna, ob napovedi, da bi se lahko TOM ukinil ob doglednem času ali
               v krajšem času, dokaj burna in zelo vsestranska. Vendar pa ta razprava ni bila povod.
               Povod za spremembo vloge TOM-a je v napovedi urada za revizijo, da spreminja
               slovenske računovodske standarde. V vseh letih smo seveda v bančništvu opozarjali, da
               TOM nedvomno ni prava kategorija in da je indeksacija, ki temelji na TOM-u, sigurno
               neka specifičnost, ki jo je slovenska zakonodaja sprejela, ker smo bili nasledniki
               filozofije obravnavanja obrestnih mer iz bivše Jugoslavije. Iz visokih stopenj
               inflacij.</p>
               <p>V zadnjem kvartalu je institut za revizijo predložil predloge za spremembo
               slovenskih računovodskih standardov, ki naj bi stopili v veljavo s 1. januarjem
               prihodnjega leta. In v teh spremenjenih standardih ni več obveznih revalorizacijskih
               podbilanc. S tem seveda ni več potrebno v bilancah stanja, predvsem pa v bilancah
               uspeha, ločiti revalorizacijski del prihodkov in odhodkov in realni del, ampak je
               dana osnova, da se izkazuje vse v eni bilanci. Vzporedno s tem je banka Slovenije
               sprožila iniciativo in je z združenjem bank oblikovala dve delovni skupini. Ena dela
               in pripravlja osnove, skupne osnove za prehod iz dosedanjega načina izračunavanja
               obresti na linearen način obresti. Vendar ta del ni predmet našega zakona. Drugi del,
               ki seveda pa je vsebovan v zakonu, pa je namera, ki seveda se bo uresničevala preko
               odločitev drugega odbora, druge komisije, to pa je, da se bančništvo sredi
               prihodnjega leta, priključi zakladnici ministrstva za finance in banki Slovenije,
                   ki v celem letošnjem letu,
               Banka Slovenije pa pri nekaterih instrumentih tudi že v letu 2000, ponuja na trg vse
               svoje vrednostne papirje do enega leta, z rokom zapadlosti do enega leta, z nominalno
               obrestno mero. Preprosto povedano, z obrestno mero, ki naj vsebuje stopnjo inflacije
               in pa realni del obresti in je izražena v eni sami številki, ki je v tem trenutku še
               nad 10%, je še dvoštevilčna.</p>
               <p>To, da je seveda predložitev spremembe slovenskih računovodskih standardov bila
               relativno pozno predložena ministrstvu za finance, ker je ministrstvo za finance kot
               pristojno ministrstvo dal podpis, bilo dolžno, da izvede kompletno usklajevanje z
               vsemi udeleženci, tako v okviru resornih ministrstev kot tudi v samem gospodarstvu,
               je zavleklo samo odločanje o sprejetju računovodskih standardov in ti računovodski
               standardi so tik pred sprejemom. Minister za finance mora po dokončni uskladitvi pred
               koncem leta dati podpis, da bodo stopili v veljavo 1. januarja prihodnje leto.</p>
               <p>To je razlog za našo zamudo in za našo urgenco, da smo želeli, da bi se ta zakon, ki
               seveda temelji na predpostavki, da bodo spremenjeni slovenski računovodski standardi
               sprejeti, tudi sprejeti do konca leta. V kolikor ne bodo sprejeti, bomo morali o
               usodi tega zakona drugače... <stage>/nerazumljivo - se ne sliši/</stage>. Nedvomno pa je, da bodo
               sprejeti, vendar ta trenutek še ni podpisa; podpis bo dan v nekaj dneh, na slovenske
               računovodske standarde.</p>
               <p>Drugi razlog za spremembo določil v zvezi s TOM-om, kakor tudi z uvajanjem
               manevrskega prostora za uveljavljanje drugih tržnih obrestnih mer, ki naj bi
               predstavljale referenco ali sklicevanje na to obrestno mero, v pogodbah med partnerji
               v gospodarstvu, pa seveda izhaja iz dveh virov, oba sta vam znana. Prvi vir je
               mednarodni monetarni sklad. Mednarodni monetarni sklad je pri svojem preverjanju
               sposobnosti slovenskega finančnega sistema za vključitev v Evropsko skupnost v letu
               1999 napisal med ostalim tuditole: <q>"Odsotnost učinkovite transmisije interesnih
               obrestnih mer bo predstavljal, predstavlja in bo predstavljal naraščajoč velik
               primanjkljaj za denarno politiko Banke Slovenije."</q></p>
               <p>Evropska skupnost je v svojih prejšnjih poročilih ravno tako opozarjala, da je
               Slovenija izmed vseh desetih kandidatk edina držav kandidatk, ki uporablja
               indeksacijo, nobena od držav iz bivšega evropskega bloka in ostale kandidatke po
               razpadu bivše Sovjetske zveze in vzhodnega bloka niso pristopile k uporabi
               indeksacije, ampakso se takoj prilagodile mehanizmom določanja izračunavanja in
               mehanizmom oblikovanja referenčnih obrestnih mer, kakršne so uveljavljene v Evropski
               skupnosti.</p>
               <p>V sicer tako ugodnem poročilu za Slovenijo, novembrsko poročilo za leto 2001, je v
               vseh treh dokumentih šestkrat poudarjen naslednji stavek: <q>"Kakorkoli vztrajna in
               trdoživa inflacija, ki je povezana z indeksacijo v slovenskem gospodarstvu in z
               monetarno politiko in politiko tečaja, predstavlja še naprej zaskrbljenost, skrb za
               Evropsko skupnost."</q> Šestkrat 
               je v tem sicer ugodnem poročilu ta stavek naveden. Kar pomeni, da tudi sama Evropska
               skupnost daje signale Sloveniji, da mora prekiniti z indeksacijo in da mora prekiniti
               z indeksacijo na edini možni način, to je postopno, s predpostavko, da se bo v
               nadaljevanju razvil pravi tržni sistem in tržni mehanizem oblikovanja referenčnih
               obrestnih mer.</p>
               <p>Mednarodni monetarni sklad je ta trenutek v Sloveniji na preverjanju, kaj se je od
               njihovega poročila za leto 1999 izboljšalo, spremenilo ali pa poslabšalo v Sloveniji
               glede na ugotovitve in priporočila.</p>
               <p>V poročilu, ki še ni kompletno, je napisan tudi naslednji stavek: <q>"Pozdravljamo
               iniciativo za oblikovanje nominalnih obrestnih mer do enega leta in priporočamo, da
               se nominalizem razširi v pogodbah, tudi v pogodbah nad eno leto, čim prej bo to
               mogoče."</q></p>
               <p>To so torej temeljni razlogi, da smo pristopili k spremembam določila v zvezi s
               TOM-om.</p>
               <p>V 3. člen definicija TOM-a in njegovega oblikovanja ostaja nespremenjena. Za
               izračunavanje TOM-a, ki ni temeljna obrestna mera, tako kot je naslovljena, ampak je
               12-mesečna povprečna stopnja inflacije, torej sploh ni obrestna mera, je pristojna
               Banka Slovenije, po metodologiji, ki jo je dolžna objaviti v Uradnem listu. In vsak
               mesec se Banka Slovenije te obveze drži in zadnji dan v mesecu objavi novi TOM, ki
               velja za prihodnji mesec, in objavi tudi spremenjeno zamudno obrestno mero.</p>
               <p>Bistvene spremembe pa so nakazane v 4. členu in 4.a ter 4.b členu, na nekoliko
               nenavaden način. Prepričan sem, da boste nenavadnost kasneje slišali tudi od
               predstavnika sekretariata za pravosodje, in je v tem, da dopuščamo, prvič, čeprav
               seveda ta praksa že sedaj obstaja, ampak v zakonu dopuščamo, da se pogodbene stranke
               za pogodbene odnose lahko odločijo tudiza druge, za spremenljive obrestne mere, ki
               niso TOM plus še nekaj zraven. Da torej dopuščamo možnost, da se izbere druga tržna
               obrestna mera, tržna, kar pomeni, da se oblikuje na trgu, ne da se izračunava po
               vnaprej znani metodologiji, ki je torej plod povpraševanja in ponudbe na trgu, cene
               denarja, ki se na ta način oblikuje.</p>
               <p>V 4.b členu pa v spremembi zakona nalagamo in seveda tudi avtoriziramo združenje
               bank Slovenije kot interesno združenje, da prične  s pričetkom prihodnjega leta skladno z določilom po
               teh spremembah z izračunavanjem in objavljanjem medbančnih obrestnih mer. Publikacija
               v banki Slovenije, pa tudi seveda drugih institucij, ki spremljajo gibanje cen, imate
               med ostalimi objavljeno tudi kategorijo o gibanju obrestne mere na medbančnem trgu,
               tako kot jo izračunava banka Slovenije. Ta je, če pogledate podatke, nižja kot je
               stopnja inflacije. In je v pretežnem delu letošnjega leta obrestna mera za kredite
               med bankami, seveda predvsem za enodnevne ali čez nočkredita ali za en teden, realno
               negativna. Kar pomeni seveda, da je ponudba denarja v bančništvu večja kot pa je
               povpraševanje. In to je tržno ...</p>
               <p>Nedorečenost ali če hočete nekompletnost tega sedanjega izračunavanja in objavljanje
               medbančne obrestne mere je v tem, da se torej, da je objavljena samo ena. Če pa
               hočemo, da bi se v slovenskem denarnem bančnem in pa tudi v realnem sektorju resnično
               uveljavile referenčne obrestne mere, moramo uveljaviti metodologijo kakršna velja v
               Evropski skupnosti ali na finančnih trgih za izračunavanje liborja, to je londonska
               medbančna obrestna mera ali evribora, ki bo za nas seveda ravno tako pomemben, vse
               bolj, to je frankfurtska medbančna obrestna mera za likvidnostne kredite in za
               depozite. Te obrestne mere v Londonu oziroma v Frankfurtu izračunavajo združenja
               bank. Združenja angleških bank, združenje bank Evropske skupnosti.</p>
               <p>Mi, torej predlagamo, da za to nalogo zadolžimo združenje bank Slovenije. Po
               metodologiji, o katerih bo nekaj več obrazložitve dane kasneje, bi se podatki zbirali
               vsak dan, se bodo zbirali, namreč bi in sicer za osem vrst medbančnih kreditov, glede
               na ročnost. Za en dan, za dva dni, za en teden, za dva tedna, za en mesec, za dva
               meseca, za tri mesece, za šest mesecev, za devet mesecev. In te medbančne obrestne
               mere, ki bodo tudi objavljene vsak dan, naj bi predstavljale osnovo za oblikovanje
               referenčne obrestne mere v slovenskem gospodarstvu.</p>
               <p>Ne moremo seveda dati garancijo, da se bo tako tudi zgodilo, hočem reči, če se bodo
               razmere spremenile, če se bo gospodarstvo odločalo za kaj drugega, se lahko seveda
               tudi ta projekt izkaže kot neuresničen do konca. Pa vendar po tej poti moramo iti,
               ker dosti drugih poti ni.</p>
               <p>Še toliko, zakaj združenje zavezujemo zakonsko, če je tu pravzaprav samo interesno
               združenje. Na zahtevo samega združenja, ki želi, da se skozi zakonsko obvezo, ravnajo
               in poravnajo v svojem delovanju vse slovenske banke, ne pa tako kot je veljalo do
               sedaj, nekatere za, druge pa s figo v žepu. Pri tistih projektih seveda, ki
               predstavljajo poslabšanje njihovega položaja. In to, kar uvajamo, odpustitev TOM-a
               oziroma ne več uporabe TOM-a za ponudbo kreditov in depozitov bank, ki jo predlagam,
               da se prične uresničevati prihodnje leto za njihove, vse storitve do enega leta,
               nedvomno predstavlja usmeritev bank v zmanjšano stopnjo donosnosti in večji pritisk v
               večjo racionalnost poslovanja in seveda s tem tudi v krepitev konkurenčnosti
               slovenskega bančništva.</p>
               <p>To so temeljni razlogi za te kratke spremembe, ki jezikovno niso povsem dorečene, se
               opravičujemo in upamo seveda, da bomo danes tudi to lahko razčistili.</p>
               <p>Še enkrat, krivci smo nedvomno tudi mi, gospod  Kelemina, ker smatramo, pozno ga prinašamo, ker je
               tako kratek, nedvomno bi ga lahko pripravili prej, ampak odvisni smo od računovodskih
               standardov. In dokler računovodski standardi niso prišli do zadnje faze, ga nismo
               mogli predložiti tudi vladi. Zato je bil predložen v začetku decembra in v najkrajšem
               možnem času je prišel pred vas. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp5">

               <speaker>PREDSEDNIK CIRIL PUCKO:</speaker>

               <p>Hvala lepa, gospod državni sekretar. Želite gospod Rogelj besedo v imenu
               sekretariata? Izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp6">

               <speaker>GOSPOD ROGELJ:</speaker>

               <p>Hvala lepa, gospod predsednik za besedo. Torej za prvo obravnavo v okviru postopka,
               bi povedal iz tega našega mnenja, ki ste ga dobili pisno, da predlog zakona vsebuje
               vse sestavine, ki jih zahteva poslovnik in da je poslovniško ustrezno obrazložen tudi
               predlagani hitri postopek. Se pravi pogoji za hitri postopek so izpolnjeni.</p>
               <p>Poleg tega bi povedal, da sekretariat k predlogu zakona nima pripomb načelne narave,
               ima pa neka opozorila in pripombe k posameznim členom in gospod predsednik, o tem bi
               povedal kasneje, če bi bilo potrebno, ko bi prišli na drugo obravnavo. Hvala
               lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp7">

               <speaker>PREDSEDNIK CIRIL PUCKO:</speaker>

               <p>Hvala lepa. Pri pripravi zakona so po informaciji sodelovali banka Slovenije,
               združenje bank Slovenije. Dobili smo oziroma prejeli smo tudi dopis s strani
               zadnjega, se pravi združenja bank Slovenije, v katerem nas obveščajo, da se s
               predlaganim besedilom zakona strinjajo. Preden dam besedo, bi želel izpostaviti
               predvsem vprašanje potrditve računovodskih standardov, od katerih začetka veljave
               oziroma na ta začetek veljave je vezan navedeni zakon. In menim, da bi odbor moral to
               vzeti tudi v poštev in predlagati državnemu zboru, da to obravnavo zakona opravi
               takrat, ko bodo računovodski standardi podpisani. To bi bilo korektno in tudi v
               skladu s tistim, kar je, o čemer je govoril prej državni sekretar. Odpiram razpravo.
               Predlagam, da malo damo besedo, pa potem na več vprašanj odgovorite istočasno. Kdo
               želi besedo? Gospod Kelemina, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp8">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj. Gospod Tolar, sploh nisem mislim vas,
               da ste vi razlog za mojo slabo voljo, vem da pač se trudite in delate tisto, kar je
               dobro, upam vsaj, za to državo, ampak na splošno nekako sem bil dejansko prizadet in
               sem pač reagiral. Tako da ni vaša krivda, čeprav seveda je res, da forsirate določene
               zadeve.</p>
               <p>Poglejte, kar se tiče tega predloga zakona, bi pa rad izpostavil nekatere stvari.
               Zelo všeč mi je bila vaša obrazložitev, ker ste dejansko zelo korektno razložil, tudi
               te evropske poglede in pripombe na naš obrestni sistem kot takšen. Mi smo seveda
               poslanci že tudi vsa prejšnja leta opozarjali, da je pač v Sloveniji nekaj
               specifičnega in da  so naše
               obrestne mere resnično zelo visoke napram Evrope, in da smo si tudi zato včasih
               želeli, da pride k nam neka mednarodna konkurenca, bančna konkurenca in da bi se te
               obrestne mere nekako uravnovesile in bile približno takšne, kot so v Evropski
               skupnosti. Vendar se je zgodilo nekaj zelo čudnega oziroma skoraj bi lahko rekel
               nepredvidljivega, ali pa celo načrtnega - da potem tuja banka, ko pa pride k nam, pa
               uveljavlja popolnoma vse tiste bonitete, ki že tukaj obstajajo, pri nas, oziroma hoče
               na nek način več zaslužiti, kot dejansko zasluži na svojem prostoru in uveljavljati
               tisto prakso, ki v tej državi velja. Nismo naredili popolnoma nič na tem področju in
               nismo dosegli skoraj nič, ker nam ne dajo, ker oni enostavno izkoriščajo te naše
               danosti, ki so, in zatečeno stanje, in niso pripravljeni recimo to obrestno mero
               potem spuščati na nek minimum, ki bi bila tako daleč bistveno bolj konkurenčna, kot
               je pa sedaj recimo od naših domačih bank. Tako, da tukaj dejansko se ne bo dalo nekaj
               narediti bistvenega in da je potrebno druge ukrepe in se prav gotovo s temi zadevami
               strinjam, in z vsemi temi spremembami sedaj, ki ste jih predlagali, in od teh
               medbančnih dogovorov itn., prav gotovo mi temu ne nasprotujemo.</p>
               <p>Vidimo sicer res, ko ste povedal, da je denarja pri nas enostavno preveč, verjetno
               za dajanje kreditov na bankah, ampak da je povpraševanje prenizko, gospodarstvo,
               podjetništvo enostavno si kreditov ne privošči, ker so še vedno predragi in je nekaj
               treba narediti, da se vse to skupaj zniža - to je seveda ta del.</p>
               <p>Drugi del, ampak ne bom sedaj o tem razpravljal. Jaz mislim, da je prav, da čimprej
               se upoštevajo te stvari, ki ste jih povedal in da se poskušamo prilagoditi referenčni
               obrestni meri in tudi tržni obrestni meri in tem trendom, ki ste jih sedaj napovedal.
               Jaz upam, da bodo rezultati že v naslednjem letu možni, vsaj v neki meri tudi opazni.</p>
               <p>Bi se pa sedaj naslonil na drugi del. To je pa sedaj ta 2. člen, kjer ste pa govoril
               o predpisani obrestni meri zamudnih obresti. Tukaj imam pa jaz sedaj neke pomisleke.
               Vi ste sicer povedal, da se v Evropi te zamudne obresti pač oblikujejo na podlagi
               nekih kriterijev in da je to Evropska centralna banka pač pripravila oziroma pač dala
               tudi neke podatke na razpolago, na podlagi katerih se potem ta zamudna obrestna mere
               formira. Če se ne motim, ste povedali, da je to + 7%. Kot temeljno obrestno mero
               oziroma kot tisto osnovno obrestno mero, povprečno, ste pa, če se ne motim, označil
               kot 8%. Sedaj ne vem, če ni to malo visoko. Sedaj, če take podatki oni imajo, tako da
               je potem ta skupin procent dejansko na neko glavnico 15% oziroma 15 točk, če tako
               rečemo, so te zamudne obrestne mere. Če se ne motim, me boste popravil. Ali sem prej
               narobe napisal, v glavnem...</p>
               <p>Drugače bi pa opozoril nekaj. Mi pa imamo sedaj tukaj napisano, da bi 15-odstotnih
               točk se povečalo, se pravi TOM + 15 odstotnih točk. Po mojem občutku je to še vedno
               zelo veliko. Kajti osebno izhajam iz tega, ne zaradi tega, da ne bi nekoga kaznovali,
               ki si je dovolil pač neplačatineke obveznosti, ampak jaz mislim, da mi moramo poleg
               vseh teh zamudnih obresti uveljavljati še nekatere druge instrumente, ki jih ta
               država ima na razpolago - to je, da če pride do nekih zapadlih obveznosti, jih mora
               na nek način tudi znati izterjati. Veste? Mene najbolj moti to, ko dejansko, če pride
               do zapadle obveznosti, država potem, ali pa kdorkoli, pač ni sposoben, pa recimo
               vzemimo sedaj davčno upravo, ni sposobna teh obveznosti izterjati, glavnice in pa od
               tistih obresti. Če v dveh mesecih nekdo nekih obveznosti ni poravnal, ali pa v treh
               mesecih, potem je potrebno ugotoviti, zakaj tega ni storil, ne pa da pustimo recimo,
               da se velikokrat te stvari potem kopičijo, ker državi ali pa oblasti, ali pa
               komurkoli že, izredno odgovarja, če so visoke zamudne obresti, da pusti da se to
               nabira, ker on ima od tega korist, ker takih naložb, kot so zamudne obrestne mere ne
               more nikjer narediti, kot so dejansko na zamudni obresti meri, če jih uspe izterjati.
               To je dejansko za državo izredno, ali pa za oblast, izredno dobra naložba. Jaz pa
               mislim, da bi morali mi se poslužiti tudi drugih instrumentov, ki jih imamo na
               razpolago, torej prisilne poravnave, če ne gre drugače, izvršbe itn., se pravi sodni
               postopki, ta zamudna obrestna mera pa mora biti, seveda, kot neka kazen, ampak res v
               neki minimalni višini. Res v minimalni.</p>
               <p>To, kar sedaj vi prelagate, se mi zdi, da ni še dovolj nizka, da bi bilo potrebno to
               še nekoliko zmanjšati. Namreč sedaj tudi tukaj nimam nobenih izračunov, da bi videl,
               kakšno je to razmerje recimo od leta 1995 do 2001, kako se je ta zamudna obrestna
               mera gibala. Zelo fino bi bilo, če bi mi te podatke imeli, da bi videli dejansko,
               kako smo mi to procentualno in na razmerje vsa ta leta imeli višino te obrestne mere.
               Jaz teh, te tabele ni tukaj inteh podatkov teh izračunov nimam in bi bilo fino, da bi
               te izračune imeli, da bi mi videli, kakšna je pa tu tista obrestna mera, ki jo pa
               sedaj recimo je danes na 95 let, 96, 97 itn., in kakšna bo sedaj s tem, ko bomo to
               spremembo naredili. Tega izračuna ni. Sedaj, če imate ta izračun, bi jaz prosil, da
               nam to daste.</p>
               <p>Bi pa še nekaj drugega opozoril, poglejte. Jaz ne vem, en je tu prej rekel, nekaj se
               mi zdi o 10%, zamudna obrestna mera zunaj ali kaj, ne vem. Meni se zdi, da je 15 točk
               ali pa 15%. Ampak nekaj pa vi ne upoštevate zunaj. Tudi zunaj imamo mi inflacijo in
               tudi zunaj v Evropski skupnosti je inflacija približno 2, 3%, kolikor kje v kateri
               državi, ampak lahko rečemo povprečno 3. Če sedaj k tisti osnovni obrestni meri, ki vi
               pravite, da je 8, odbijemo, ker oni pa ne obračunavajo temeljne obrestne mere, če se
               ne motim, oni je ne obračunavajo, TOM + 100, ampak je obrestna mera pri njih
               nominalna, ne vem, 8%, ali kolikor koli že je, ne vem, boste povedali, torej za tiste
               3 točke inflacije, ki tam tudi je, je dejansko realno dobiček ali pa obrestna mera,
               bančna, recimo samo 5%, če bi tako  računal. No, vi pa sedaj tega tukaj pri nas ne upoštevate, vi pa samo
               upoštevate temeljno obrestno mero, se pravi v celoti, inflacija, oziroma celo višja
               temeljna obrestna mera je celo višja od inflacije sedaj, se pravi, če je to 8% + 15%
               zraven daste, oziroma 15 točk, je to potem vse skupaj 23. 23, oni pa, se pravi, oni
               so pa le v svojem izračunu upoštevali, niso upoštevali recimo temeljne obrestne mere
               oziroma inflacije, kot neki dodatek k njihovi zamudni obrestni meri. Tako, da mislim,
               da bi mi morali vsaj za 3 točke najmanj našo, to, ta predlog, ki ste ga vi
               predlagali, vsaj za 3 točke po mojem znižati, da bi, če bi hoteli biti povprečni na
               evropskem, če bi hoteli upoštevati tudi njihovo inflacijo. Ker tega vi niste sedaj
               upoštevali. Tako da, sicer sem tukaj videl, da je Obrtna zbornica predlagala 13, jaz
               mislim, da bi najmanj, kar bi mi morali, bi morali predlagati samo 12 odstotnih točk,
               če bi hoteli, da bi potem bili primerljivi z Evropsko skupnostjo in če bi tudi hoteli
               nekaj narediti še na nekih drugih področjih, tako kot sem prej povedal, da bi torej
               še uveljavljali druge ukrepe, ki jih ima na razpolago država, oblast, kakor hočete da
               jih uveljavlja pri tistih zamudnikih, pri neplačnikih, ki se seveda pri nas
               pojavljajo.</p>
               <p>Sem pa za to, da se to ne izkorišča, torej neka kazen kljub temu bi bila še zmeraj,
               ampak da bi tudi druge ukrepe uporabili, ne pa čakati in pustiti, da se pač te
               obresti kopičijo in potem nazadnje se velikokrat zgodi, da se te obresti tako daleč
               nakopičijo, da gredo firme v totalni stečaj ali pa so šle v stečaj in sploh ni možno
               tega izterjati, recimo v petih, desetih letih, potem pa pridejo zahtevki za odpis
               takih obresti in pritisk na obrtno zbornico in gospodarsko zbornico, in na vlado in
               parlament, in na vse, da te obresti odpisujemo. Vidite, to je pa velika napaka in
               mislim, da se je te stvari treba lotiti pravočasno, torej z drugimi ukrepi, zamudna
               obrestna mera pa naj bo vzgojna, ampak bistveno znižana, ker s tem spet ne bomo po
               moji oceni dosegli ne vem kaj, ampak bomo spet delali to, da država ne bo
               zainteresirana, ali pa oblast, kakor hočete, da bi pravočasno izterjala tiste
               obveznosti, ki jih dejansko zapadejo. Ne bo pa zainteresirana, izterja za to, kot sem
               prej povedal, ker takega odnosa, kot jih dobi z zamudnimi obrestmi, jih dejansko ne
               more nikjer dobiti, če uspe izterjati, seveda, v končni fazi.</p>
               <p>Tako, da bi jaz predlagal sedaj, seveda najprej, če imate te izračune, da bi mi malo
               videli, kako to procentualno je bila zamudna obrestna mera formirana od leta 1995
               recimo pa do danes, če imate te izračune, pa tudi predlog, da se vsaj za tri točke ta
               zamudna obrestna mera zmanjša v 2. členu. To je moj predlog, seveda boste pa vi dali
               drugo obrazložitev. Tako je moje razmišljanje. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp9">

               <speaker>PREDSEDNIK CIRIL PUCKO:</speaker>

               <p>Kolega Horvat, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp10">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi, predstavniki
               vlade. Jaz bi najprej izrazil načelno podporo predlogu tega zakona. Zakon je res
               kratek po obsegu, vendar izjemno pomemben korak po vsebini v prihodnjem oblikovanju
               obrestnih mer in sploh delovanju našega finančno-bančnega sistema in pa odnosov med
               gospodarskimi subjekti, bankami in pa seveda državljankami ni državljani.</p>
               <p>Bi pa dve vprašanji tudi postavil, bolj kot vprašanja za nadaljnjo razpravo, pa
               magari potem pri posameznih členih, in sicer zelo na kratko najprej o zamudni
               obrestni meri. Tu je bil dosti podrobno to razdelal kolega Kelemina. Meni se tudi
               postavlja vprašanje, ali je taka predlagana konkretna višina ustrezna. Kajti podatki,
               ki jih imamo, nekateri podatki kažejo, če nazaj za nekaj let  upoštevamo gibanje obrestnih mer, da se je
               spremenilo, pravzaprav nastalo eno nesorazmerje med tem, kar se zdaj predlaga, in pa
               zmanjševanjem obrestnih mer.</p>
               <p>Pa še eno bi samo zraven rekel. Tudi ta velika, nenormalno visoka kazenska zamudna
               obrestna mera dejansko ni dala svojega učinka, ker ni bistveno prispevala k
               izboljšanju plačilne discipline, je pa po drugi strani marsikaterega podjetnika, ki
               ni po izrecno lastni krivdi prišel v situacijo, da je moral plačevati zamudne
               obresti, spravila pod vodo pa, kar je še najhujše, tudi v neenakopraven položaj je
               spravila podjetnike in na koncu tudi država ni tistega dobila ali pa drugi upniki,
               kar bi naj dobili s pomočjo take visoke zamudne obrestne mere.</p>
               <p>Mimogrede še to, ko smo pred dnevi imeli ali pred tedni imeli tu na obisku
               predstavnike odbora za finance nemškega bundestaga in smo izrecno tudi to vprašanje
               postavili, zamudnih obrestnih mer, in ko so dali oni informacijo, je tam dejansko
               relativno nižja zamudna obrestna mera, kot je pri nas, tudi po tem predlogu, bi si
               upal trditi.</p>
               <p>Drugo vprašanje, ki se nanaša na člen 4 in pa potem naprej, 4.a in 4.b člen, bi tole
               vprašanje postavil. Vprašanje jasnosti v 4.a členu, na kar opozarja že sam
               sekretariat, to je izjemno pomembno in pravzaprav tudi v povezavi s 4.b členom. Mi
               smo v zadnjih dneh, ko so v medijih bile informacije o predlogu tega zakona, ljudi,
               ki sem jih srečal, predvsem varčevalci, seveda, državljanke in državljani, izjemno
               veliko vprašanj postavljali v zvezi s tem in zelo pomembno je, da bodo stvari zelo
               jasne, že zapisane v zakonu. In pa, če bo potrebno, verjetno bo potrebno, tudi še
               dati dodatna pojasnila, da natančno vedo, kaj jih čaka čez nekaj mesecev oziroma čez
               eno leto, pa tudi naprej. Še posebej tudi jasno opredeliti oziroma da jasno vedo
               ljudje, kaj, kakšna bo usoda veljavnih pogodb, ki jih imajo z bankami. Hvala lepa.
           </p>
            </sp>
            <sp xml:id="SDT3-OZFIMP-Izredna-018-2001-12-18.sp11">

               <speaker>PREDSEDNIK CIRIL PUCKO:</speaker>

               <p>Hvala lepa. Kolega Kavčič, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp12">

               <speaker>BLAŽ KAVČIČ:</speaker>

               <p>Omejil se bom samo na nekaj kratkih načelnih prispevkov v zvezi s predlogom zakona,
               ker bomo o detajlih kasneje, v okviru amandmajev.</p>
               <p>Glede na to, da je bilo izrečenih kar nekaj kritik o indeksaciji, bi jaz vseeno
               menil, da je primerno povedati, da je indeksacija, revalorizacija v določenem obdobju
               razvoja našega gospodarstva odigrala pozitivno vlogo. Omogočila je stabilizacijo in
               preglednejše razmere.</p>
               <p>Se pa seveda strinjam, da je prišel čas, ko moramo pristopiti k vpeljavi novih
               instrumentov. In tukaj vidim ta zakon samo kot urejanje enega segmenta; potrebujemo
               paket, ki bo uredil tudi druge dele tega institucionalnega okvira. Nekateri gredo
               tudi, recimo, na področje zakona o zavarovanju, izvršbi in tako naprej, ki vplivajo
               na te segmente, o katerih se tu pogovarjamo.</p>
               <p>Torej, strinjam se, da je postalo nujno, da se ta zadeva vpelje. Pomembno pa je, da
               v naglici ne delamo napak. In o nekaterih zadevah se bomo pogovorili  tudi pri konkretnih členih.</p>
               <p>Strinjal bi se, da je zelo visoka obrestna mera, s katero imamo še ta trenutek
               opravka, osnova za neko zelo neokusno fiktivo, ki se pojavlja v mnogih pregledih, s
               katerimi imamo opravka, in ne služi ničemur, ker tisti veliki finančno poslovni
               problemi, če gledamo zdaj z vidika davčne uprave, državne blagajne, s temi velikimi
               fiktivnimi zneski ne bomo mogli veliko opraviti. Osebno sem za to, da najdemo neko
               razumno višino zamudne obrestne mere, zato ker se bojim, da do zdaj je ta obrestna
               mera vedno bila v stanju kaznovati tiste skromne, disciplinirane, srednje,
               bogaboječe, pod narekovaji, podjetnike, velike ribe, resnični špekulanti pa zaradi
               tega niso bili prizadeti. Zato se mi zdi tudi z vidika javnih financ koristno, nujno,
               da dosežemo neko tako raven zamudne obrestne mere, ki bo realno izterljiva in ki bo
               mogoče v končnem efektu nominalno prinesla manj, dejansko pa več. Zato bom osebno
               tudi zelo pazljivo poslušal predloge oziroma jih tudi sam dal v tej smeri.</p>
               <p>Skratka, težko si predstavljamo zdaj začetek izvajanja teh ukrepov na področju
               temeljne obrestne mere in predpisane obrestne mere zamudnih obresti, če ne bomo tudi
               na drugih segmentih, recimo, konkretno na zakonih, ki praktično danes namesto da bi
               ščitili upnike, ščitijo dolžnike, tudi tam bo seveda treba dokončati stvari, o
               katerih sem govoril.</p>
               <p>Seveda, tu sta dve različni kategoriji: eno je poslovni segment, in tam je treba
               bistveno povečati učinkovitost izterjave s strani upnikov napram dolžnikom; ko pa
               govorimo o odnosu poslovni subjekti in država, sem pa že malo komentiral, pa mislim,
               da bi bilo produktivno v tej fazi najti neko razumno stališče, s katerim bi pospešili
               izterjavo magari nekih razumnejših, nižjih zneskov, ampak da bi se likvidnost
               okrepila. In tu bi nam lahko pomagala neka racionalna raven obrestne mere.</p>
               <p>Ostale svoje pripombe bi dal pa, ko preidemo na obravnavo po členih. Hvala lepa.
           </p>
            </sp>
            <sp xml:id="SDT3-OZFIMP-Izredna-018-2001-12-18.sp13">

               <speaker>PREDSEDNIK CIRIL PUCKO:</speaker>

               <p>Hvala lepa. Želi še kdo besedo? Gospod Bernik, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp14">

               <speaker>DR. JOŽEF BERNIK:</speaker>

               <p>Hvala lepa, gospod predsednik. Pozdravljeni vsi navzoči! Jaz bolj malo vem o zamudni
               obrestni meri, vendar me par stvari zanima.</p>
               <p>Prvič, če vidimo, da so te visoke obrestne mere negativno vplivale na razvoj malega
               gospodarstva, me zanima, zakaj predlaga ministrstvo to spremembo šele sedaj, ne pa že
               pred časom, zlasti če so bile pripombe s strani, negativne pripombe s strani Evropske
               zveze.</p>
               <p>Drugič, zanima me, ali so žrtve, če smem tako reči, zamudne obrestne mere samo
               privatna podjetja, ali v to kategorijo spadajo tudi javna podjetja.</p>
               <p>Nadalje, človek bi mislil, da je možna kvantifikacija zamudne obrestne mere na letno
               kvantifikacijo. Vzemimo, koliko denarja se nabralo bankam na podlagi tega, z
               aplikacijo obrestne mere, zamudne obrestne mere. In če bi se dalo, morda imate te
               podatke, vedeti kvantifikacijo posledic visoke zamudne obrestne mere za slovensko
               podjetništvo. To se pravi, kakšne so bile posledice na podjetniškem trgu. Recimo to,
               kolikoljudi, koliko podjetij je moralo iti v stečaj in podobno, ker na koncu koncev,
               če sledimo gibanju teh zamudnih obrestnih mer, nekdo v vladi je moral na to pomisliti
               in tudi pogledati, kako to vpliva na razvoj gospodarstva.</p>
               <p>Ne vem, če imate odgovore na te stvari, ampak zdi se mi, da bi bilo zelo zanimivo
               nekatere od teh stvari vedeti. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp15">

               <speaker>PREDSEDNIK CIRIL PUCKO:</speaker>

               <p>Hvala lepa,  gospod Bernik. Da,
               kolega Kavčič, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp16">

               <speaker>BLAŽ KAVČIČ:</speaker>

               <p>Jaz se opravičujem, da se še enkrat oglašam, ampak rad bi še eno konkretnejše
               vprašanje zastavil, ki mislim, da bi bilo koristno. Gospod Tolar, vi ste na kratko
               omenili posledice za poslovne banke. Jaz se strinjam, da bo sprememba te
               metodologije, predvsem izračuna temeljne obrestne mere, imela posledice tako na
               pasivni strani, kot tudi na aktivni strani. Zelo dobri finančni rezultati slovenskih
               bank so po moji oceni v veliki meri počivali tudi na tem, da so zbrana sredstva
               prebivalstva bila seveda samo delno revalorizirana - TOM-i so pač znašali, torej
               revalorizacija je znašala od 0 do 0,7, recimo, po mojih informacijah. To pomeni, da
               utegne imeti - in tu bi vas prosil za pojasnilo - uvedba nove metodologije tudi
               posledice na ceno virov sredstev, ki jih zbirajo poslovne banke, kar je seveda - to
               ste že na kratko komentirali - nujno, če želimo doseči višjo stopnjo konkurenčnosti
               naših bank. Prvič.</p>
               <p>Drugič. Zanima me pa tudi implikacija spremembe te metodologije na aktivni strani.
               Kajti mislim, da so se mnoge slovenske banke sedaj nekaj let gibale v kar ugodni
               situaciji, ko so imele možnosti zelo ugodnih plasmajev z nakupom instrumentov Banke
               Slovenije in je to tudi rezultiralo, torej posledica tega je seveda bila tudi, da so
               bile manj prizadevne tudi v dajanju kreditov gospodarstvu. ali torej ta sam predlog
               zakona in pa drugi zakoni, ki so s tem povezani, prinašajo po vaše oceni določene
               spremembe, se pravi tudi na tej aktivni strani? Če lahko malo bolj natančno
               opredelite to zadevo. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp17">

               <speaker>PREDSEDNIK CIRIL PUCKO:</speaker>

               <p>Hvala lepa. Preden dam besedo državnemu sekretarju, vas naprošam, kolegice in kolegi,
               da se v svojih razpravah racionalni, če želimo, da danes to končamo. Ker jaz ne
               nameravam vsak dan še trikrat nadaljevati to sejo, če je sedaj ne bomo do dveh
               končali, ob dejstvu, da imamoše nadaljevanje redne seje v zvezi s problemom
               slovenskih železarn. Zato vas pač prosim, da se ne ponavljamo, še posebej zato, ker
               bom glede na razpravo itak predlagal, da se odstotne točke v 2. členu znižajo in bi
               pač v tem smislu tudi prosil, da se ne ponavljamo. Izvolite, gospod državni
               sekretar.</p>
            </sp>
            <sp xml:id="SDT3-OZFIMP-Izredna-018-2001-12-18.sp18">

               <speaker>MAG. DARKO TOLAR:</speaker>

               <p>Hvala lepa, gospod predsednik. Najprej v zvezi s standardi. Zadnja informacija,
               sveža, ustna, standardi so bili včeraj podpisani in bodo stopili v veljavo s 1.
               januarjem prihodnjega leta.</p>
            </sp>
            <sp xml:id="SDT3-OZFIMP-Izredna-018-2001-12-18.sp19">

               <speaker>PREDSEDNIK CIRIL PUCKO:</speaker>

               <p>Dobro, gospod Kelemina.</p>
            </sp>
            <sp xml:id="SDT3-OZFIMP-Izredna-018-2001-12-18.sp20">

               <speaker>MAG. DARKO TOLAR:</speaker>

               <p>Opravičujem se, če nisem bil dovolj jasen. Ampak v Evropski skupnosti je trenutna
               eskontna, recimo temu eskonta ali pa repo obrestna mera Evropske centralne banke 3,25
               odstotna. V tej 3,25 odstotno je približno 2 odstotka inflacije. Njihovo določilo po
               direktivi pravi, k tej obrestni meri se doda najmanj 7%. Če torej primerjate 7 s
               3,25, dobite približno isto razmerje, kot je 8 + 15. Zato smo mi predlagali 15.</p>
               <p>V tem primeru bi bile zadnje zamudne obrestne mere na višini, tako kot je tudi v tem
               dopisu, ki ga v pripombi, ki smo ga sedaj v tem trenutku v amandmaju, ki smo ga
               dobili na mizo, Obrtne zbornice Slovenije, je govora o 23,62 odstotni obrestni meri
                   za novo metodologijo
               izračuna. Trenutna, zadnja je bila pa 27%. Torej, gre za znižanje zamudne obrestne
               mere od 27 vseh ostalih nespremenjenih razmerah, na 23 odstotkov.</p>
               <p>Zakaj ne nižje? Iz preprostega razloga. Ker glavni pobudnik, Obrtna zbornica
               Slovenije zahteva istočasno, ko zahteva znižanje obrestnih mer, od vlade tudi ukrepe
               za izboljšanje finančne discipline. To pa seveda sta dva kontradiktorna cilja. Če
               hočete izboljšati finančno ...<stage>/Ni razumljivo./</stage>... morate zaostriti pogoje
               nepravočasnega poravnavanja obveznosti. Če jih rahljate, obstoja riziko, da se bo
               obseg neporavnanih obveznosti še kaj povečeval. Seveda, dokler je možno, da
               neplačevanje, nepravočasno plačevanje in nalaganje denarja v druge, bolj donosne
               naložbe, prinese več koristi kot pa zamudne obresti.</p>
               <p>Seveda, v ministrstvu za finance smo se pri tej definiciji opredelili, kot sem
               rekel, na eni strani na direktivo, na drugi strani pa na zahteve in opredelitve ravno
               te davčne službe, ki ste jo vi omenil. Davčna služba smatra, da ne moremo prehitro
               popustiti navzdol, ker obstaja riziko, da se bo obseg neporavnanih terjatev ob nižji
               obrestni meri zamudnih obresti znižal, kar pa sigurni ni v interesu tudi tistega, kar
               ste vi govorili, kar je bilo večkrat izraženo, zvišalo in seveda zaradi tega ne, ker
               je to v fazi, ko zaradi spremenjenih pogojev gospodarjenja v svetu, v našem okolju
               neposredno Evropski skupnosti in tudi ...<stage>/Ni razumljivo./</stage>... govorimo o vse večji
               luknji v proračunu in v takem položaju seveda je davčna služba naravnana, da čim
               hitreje in v čim večjem obsegu izterja. Vendar pa se morate zavedati, da se v večini
               primerov, posebno pa v tistih velikih primerih javnih porabnikov, kot je rekel gospod
               Bernik, pojavlja vmes sodišče in preden se odloči, kdo ima prav ali kdo nima prav,
               traja to lahko zelo dolgo.</p>
               <p>Nedvomno pa, verjemite mi, kolikor jaz lahko spremljam napore ministrstva, kakor
               tudi seveda same davčne službe, je davčna služba še kako zainteresirana, da bi bile
               vse obveznosti plačane pravočasno, ker bi bil potem problem primanjkljaja med prilivi
               in odlivi nekoliko manjši, kot je v posameznih mesecih.</p>
               <p>Torej, upam, da sem bil dovolj jasen sedaj, gospod Kelemina. Približno spuščamo
               tako, kot je Evropska skupnost. Ampak še enkrat. To je najvišja zamudna obrestna mera
               v našem primeru, v Evropski skupnosti je definirana najnižja zamudna obrestna mera.
               Tu je še ta razkorak med nami in med njimi. Lahko pa je v pogodbenih odnosih med
               strankama določena tudi nižja obrestna mera, v pogodbenih odnosih - to je odvisno od
               stranksa.</p>
               <p>Še stališče gospoda Horvata oziroma k vprašanjem. Jasno, strinjamo se, narediti
               moramo vse, da je stvar bolj jasna in da je zakon jasen. Veljavnost dosedanjih pogodb
               se ne spreminja in se ne dotika. Tam, kjer je bo do takrat, ko bo uveljavljen ta
               zakon v pogodbah govora in sklicevanja na to, TOM velja še v naprej. Ta trenutek ni
               predvideno nobeno vpletanje. To, kar predlagamo, bo veljalo za nove pogodbe.  Gospod Kavčič, kar se tiče, ali
               pa vprašanje, ki je seveda zelo tehtno, ki pa ni v celoti, ga ne moremo zajeti v
               spremembe in določila tega zakona, ker se bi zopet vpletali v tržne razmere, je ali
               ima zakon lahko posledice na obrestne mere, tako aktivne kot pasivne. Seveda jih
               lahko ima, vendar pa smo prepričani, da bodo te posledice, strinjam se z vami, lahko
               pride do začasnega zvišanja aktivnih obrestnih mer, ali celo do pritiska za znižanje
               pasivnih obrestnih mer, vendar samo začasno. Slovenske banke so danes, v zadnjih
               letih soočene z dejstvom, da slovenska podjetja ali pa tudi javne ustanove, približno
               1/3 kreditov najemajo v tujini, po pogojih, kakršni veljajo v tujih bankah, v
               Evropski skupnosti. In slovenske banke seveda se morajo, so se že v nekaterih letih
               skoraj v celoti prilagodile temu stanju in so seveda tudi v nadaljevanju skozi večjo
               transparentnost, ki naj bi jo zagotovil ta zakon, skozi večjo preglednost, jasnost, s
               kakšnimi obrestnimi merami operirajo banke v svoji ponudbi in povpraševanju,
               predstavlja dodaten pritisk na to, da bodo še hitreje prilagajale svoje obrestne mere
               tuji konkurenci, ne tujim bankam, ki imajo svoje banke ali podružnice tu, ampak tujim
               bankam, ki ponujajo iz svojih glavnih sedežev, kredite našim najboljšim podjetjem.
               Sicer se bodo vedno bolj spreminjale v hranilnice. To je eno ali drugo, njihova
               usoda. In to bodo morale seveda, se izboriti na tržišču, same.</p>
               <p>Gospod Bernik, res je, negativne obrestne mere smo imeli pri depozitih na vpogled,
               če govorimo o občanih, ampak Evropska skupnosti niti monetarni sklad v nobenih iz
               svojih poročil, problema zamudnih obresti, ne omenjajo. Ker to področje, zamudne
               obrestne mere, dejansko še vedno pristojnost posamezne države, ker se nanaša na tiste
               obveze, ki niso bile pravočasno poravnane. Interes seveda pa je, da je v čim večji
               meri, obveza ko zapade, poravnana. Tako pogodbenih, med dvema pogodbenima partnerjema
               v realnem sektorju, v gospodarstvu, kakor tudi med javnim sektorjem in pa med državo
               ali pa med pravnimi osebami in pa državo. Torej zamudna obrestna mera velja za vse
               enako. Za posamezne občane, zaposamezne obrtnike, za večja privatna podjetja,
               srednja, večja in seveda tudi za vsa javna podjetja. Ni razlike, ni milosti v primeru
               enih, ni milosti ... Res pa je seveda, da je področje, zakaj toliko neporavnanih
               obveznosti, ena druga tema, ki, za katero ta trenutek nismo v celoti pripravljeni.</p>
               <p>Kar se tiče gibanja zamudnih obrestnih mer v Sloveniji, dopolnil me bo nedvomno
               gospod Bohnec v nadaljevanju. V biltenu banke Slovenije opravičujemo se, kar ga nismo
               prinesli s seboj, imate vsak mesec objavljeno gibanje, in to od leta 1995 TOM-a in
               zamudne obrestne mere. In v zadnjih letih, ... kar je med gibanjem TOM-a in zamudno
               obrestno mero, širijo. In ko smo to ugotovili, da se širijo, smo seveda v sredini
               leta kot sem rekel, pristopili, da je treba korigirati način izračunavanja obrestne
               mere.</p>
               <p>Še enkrat, ne moremo v celoti slediti, predvsem obrtni zbornici, če želimo
               zagotoviti oba dva cilja. In obe dve zahteve je obrtna zbornica postavila pred
               ministrstvo za finance in pred vlado. Znižanje zamudnih obrestnih mer in poostritev
               finančne discipline. Zato smo izbrali rešitev, ki je tu nekje v sredi, med obema
               ciljema.</p>
               <p>Gospod Bernik je postavil še eno vprašanje. Kakšne so bile posledice uporabe te zamudne obrestne mere na
               slovensko gospodarstvo? Rekel bi, posledice uporabe zamudne obresti, so bile sigurno
               težke. Ampak še enkrat, zamudna obrestna mera se začne uporabljati takrat, ko dolžnik
               ne poravna pogodbene, sprejete, z njegovim podpisom potrjene plačilne obveze. Zamudne
               obresti do takrat nimajo nobenega učinka. Torej za podjetja, za podjetnike, ki so
               korektno in racionalno sprejemali svoje obveze in se trudili, da so jih izpolnjevali,
               zamudne obresti, ni bila nikoli instrument, ki bi jim kopal grob, če rečem, v
               prenesenem pomenu. Zamudna obrestna mera se je vključevala samo takrat, ko je nekdo
               ali neko podjetje šlo v stečaj, ko ni bilo pripravljeno in ni bilo zmožno poravnati
               svojih obveznosti ali takrat, ko je nastopila obveza za vračilo denarja, za katerega
               dolžnik sploh niže od vsega začetka imel namere, da ga vrne. V teh primerih seveda,
               pa je bil udarec ali teža zamudnih obresti resnično zelo velika.</p>
               <p>Ne obstojajo podatki, gospod Bernik, tako kot ste rekel. Ampak še enkrat, vsa
               podjetja, ki so plačevala redno, zamudne obresti niso poslabševale njihovega
               položaja. Ker je to kazenska sankcija, ki smo jo uporabljali. Samo do tistih ali se
               je uporabljala do tistih, ki niso pravočasno izpolnjevali svojih obveznosti.</p>
               <p>Postavil ste vprašanje, če imamo podatke, koliko so banke zaračunale in koliko so
               dobile teh zamudnih obresti. Ti podatki bi se dali izbrati seveda iz zelo specialnih
               kontov, ki so uvedeni v računovodstvu, ne razpolagamo s temi podatki. Ampak tudi, če
               vam bi jih povedali, bi v bistvu v teh številkah predstavljalisamo koliko imajo
               posamezne banke ali vse banke, nerednih plačnikov za obveznosti, ki so jih sprejeli s
               svojim podpisom na pogodbo med banko in med ... Banke seveda, nikakor niso bile in ne
               morejo biti zainteresirane, da bi same manevrirale v tej smeri, da pač se obveznost
               ne bi plačala pravočasno, pa da se zato vključi zamudna obrestna mera, ker banke
               morajo od tistega trenutka, ko se obveznost ne poravna, ne vključiti zamudne obrestne
               mere, ampak morajo javiti, da je ta komitent postal komitent nižje kategorije, slabše
               kategorije in da morajo zaradi tega iz nedefiniranega, iz začasno še oblikovanega
               dobička, oblikovati rezervacije, ker se je povečal riziko, da ne bodo dobile, sploh
               neplačanih obresti, niti ne vrnjene glavnice. Torej morajo povečati svoje
               rezervacije. Zato banke seveda te igre ali te zamudne obrestne mere, v nobenem
               primeru niso mogle uporabiti za to, da bi povečale svoje prihodke in pa svoje dobičke
               ali pa da bi devidende iz tega delili. Ker seveda jih instrumentarij, mednarodni
               instrumentarij za oblikovanje rezervacij, za pokrivanje bodočih potencialnih rizikov,
               ne poravnavanja glavnic in obresti, sili k temu, da poizkušajo kredite dajati samo
               dobrim komitentom. Tistim, ki so kreditno sposobni ali kot pravi angleška beseda
               točno, kreditno vredni, tisti, ki so vredni kredita in zaupanja.</p>
               <p>In seveda, to kar je rekel gospod Kavčič,  To, da so banke usmerjale svoje likvidnostne presežke v
               papirje Banke Slovenije, je posledica tega, da niso mogle plasirati toliko denarja
               komitentom, s katerim so razpolagale, zato so ga nalagale v tiste vrednostne papirje,
               ki so jim zagotavljali vsaj primerno donosnost, istočasno pa popolno varnost. Ker
               naložba v vrednostni papir Banke Slovenije je seveda skoraj stoprocentno varna tudi
               če kaj, bi rekel, zamerite Banki Slovenije. Banka Slovenije pa pravi, da je
               stoprocentno varno. To se pravi, v nobenem primeru za te naložbe ne rabite oblikovati
               rezervacij. Medtem ko za kar precejšen del komitentov iz gospodarstva morate
               pričakovati, da se zaradi objektivnih razlogov, ne zaradi individualnih ali
               subjektivnih odločitev, zaradi takšnih stvari, ki se nam zdaj dogajajo, zaradi
               recesij, lahko pojavi, da komitent ob roku zapadlosti ni sposoben zbrati toliko
               finančnih sredstev, da bi izplačal, da bi poravnal svoje obveznosti. In potem se
               začne krog pogajanj in usklajevanj med banko in pa med komitentom, kako preseči to
               stanje. Seveda, banke bi imele najraje stoprocentno varne naložbe, ker potem bi ves
               dobiček bil transparenten in na razpolago za rezervacije, za investicije ali za
               delničarje, seveda pa tudi za državno blagajno.</p>
               <p>Upam, gospod predsednik, da sem vsaj delno odgovoril na to vprašanje.</p>
            </sp>
            <sp xml:id="SDT3-OZFIMP-Izredna-018-2001-12-18.sp21">

               <speaker>PREDSEDNIK CIRIL PUCKO:</speaker>

               <p>Hvala lepa, gospod državni sekretar. Gospod Kelemina, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp22">

               <speaker>BRANKO KELEMINA:</speaker>

               <p>Hvala lepa. Se opravičujem, ampak res gre za pomemben predlog zakona in mislim, da si
               moramo res malo več časa vzeti, da te stvari razčistimo, pa tudi da si povemo mogoče
               različne poglede na določena vprašanja.</p>
               <p>Z gospodom državnim sekretarjem se v marsičem strinjam, kar je povedal, ampak bi pa
               dal pripombo glede na podatke, ki ste nam jih zdaj dodatno dali.</p>
               <p>Res je, kot ste povedali, da bomo zdaj zamudno obrestno mero znižali, tako rekoč
               približno za 4 točke, ta podatek ste pravilno povedali, vendar nam niste povedali
               podatkov mogoče za nazaj, kako je pa bilo mogoče leta 1998, 1996, 1995. Če pogledamo
               zdaj tiste izračune, je pa to zmanjšanje na tisto situacijo takrat, ko je bila
               inflacija dejansko bistveno višja - veste, leta 1995, če se ne motim, je bila
               inflacija bistveno višja, kot je danes. Zdaj seveda nimam pa teh izračunov in je
               težko zdajle predstaviti; prav bi bilo, da bi te podatke imeli tukaj. In takrat je
               bila obrestna mera, če se ne motim, ne vem, 24, 25, 23, ne vem, nekaj takega.Tako,
               zdaj, leta 2001, pa imamo bistveno nižjo inflacijo, gremo s 15 točkami zraven, pač
               pridemo na tistih 23,62 ali koliko že pridemo, ne vem, in če zdaj to primerjamo z
               letom 1995, ko je bila inflacija pa bistveno višja, vidimo, da je to razmerje izredno
               nizko, niti menda za eno točko ne, če se ne motim. Torej, nismo veliko znižali, glede
               na to, da smo imeli včasih zelo visoko inflacijo, zdajle imamo nižjo, pa govorimo o
               nekem velikem znižanju. Prej moramo govoriti o tem, da smo v teh letih od leta 1995
               naprej zamudno obrestno mero vedno povečevali in smo prišli na 27, koliko pravite,
               ali 28 skoraj procentov. To je resnično zelo visoka in skoraj neverjetno visoka
               zamudna obrestna mera. Zdaj jo sicer res znižujemo, ampak vseeno, glede na specifiko
               slovenskega prostora in visok TOM, ki ga mi še zmeraj imamo, Evropa seveda ima to
               inflacijo bistveno nižjo in tudi je upoštevana nekako tam, se mi zdi, da bi pa le
               bilo pametno, torej tudi z drugimi ukrepi še, kot sem že prej govoril, se poskušati
               jih lotiti in znižati to izterjavo oziroma pač biti uspešen v izterjavi. In da bi
               morali, glede na našo specifiko, res mogoče še to stopnjo zamudnih obresti nekoliko
               znižati, tako kot sem prej povedal, po moji oceni za 3 točke, pa bomo videli, kaj bo
               sprejeto tukaj, kako se bomo sporazumeli.</p>
               <p>Tisto, kar ste pa vi govorili o nekih špekulacijah in naložbah, veste, kaj, reveži,
               tisti, ki ne morejo plačati, recimo, zamudnih obresti, jaz sem trdno prepričan, da ne
               morejo izvajati špekulacij in delati nekih boljših naložb. Tisti, ki pa imajo, ki pa,
               pravite, da gredo v špekulacije in delajo boljše naložbe, je pa oblast pa država
               kriva in vsi skupaj, da ni sposobna pa potem takih, ki druge naložbe delajo in s tem
               špekulacije ustvarjajo, izterjati tega denarja, če imajo kapital. Tisto bi pa morali
               uspeti, veste, to pa ni korektno, to ste pa  zelo dejansko državo namočili oziroma oblast, ker ni
               sposobna potem od tistih, ki špekulirajo in delajo naložbe na račun zamudnih obresti,
               če niso te vzgojne, da bi imeli, da bi si ustvarjali neke druge večje dobičke. Tukaj
               po moje nimate prav in tukaj bi pa morala oblast in država poseči, da bi tisti, ki
               špekulirajo s kapitalom na tak način, da bi se jim enostavno izvršba naredila in da
               ne bi mogli na tak načinbiti dolžniki in delati neke profite na račun ugodne zamudne
               obrestne mere.</p>
               <p>Toliko samo v moje razmišljanje. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp23">

               <speaker>PREDSEDNIK CIRIL PUCKO:</speaker>

               <p>Hvala lepa. Želi še kdo besedo? Mislim, da ni razloga, da bi zavlačevali. Izvolite,
               gospod sekretar. Prosim vas, da ste res malo bolj racionalni, kot ste bili v
               prejšnjem izvajanju.</p>
            </sp>
            <sp xml:id="SDT3-OZFIMP-Izredna-018-2001-12-18.sp24">

               <speaker>MAG. DARKO TOLAR:</speaker>

               <p>Po izračunih, ki so jih tuji strokovnjaki naredili, primerjavo obsega zaračunanih
               davkov in pa izterjanih davkov v Sloveniji, je razmerje v Sloveniji višje, kot je
               povprečje v Evropski skupnosti. Toliko za objektivno, bi rekel, sliko o naporih in
               rezultatih davčne službe Slovenije. Ampak to seveda ne pomeni, da ne bi bilo možno še
               kaj več narediti, se strinjam.</p>
               <p>Kar se pa tiče zamudnih obresti, samo še enkrat, razkorak med TOM-om in pa med
               zamudnimi obrestmi se je pričel povečevati šele leta 1999. Prej, ne glede na to, da
               se je metodologija izračuna TOM-a trikrat spremenila od leta 1995, je bilo razmerje
               dokaj stabilno. Šele zdaj, ko je TOM začel padati, je pa prišlo do razkoraka in so
               postale zamudne obrestne mere, tako kot je realnost in je obrtna zbornica že lani
               pravilno ugotovila, prišlo je do tega, da predstavljajo zamudne obresti vedno bolj
               nerealno breme, da rečem preprosto. In to je bil povod, da na ministrstvu za finance
               pregledamo celo zadevo in da predlagamo spremembo, ki naj bi ponovno, bi rekel,
               postavila zamudno obrestno mero na temelj, ki bo na eni strani fleksibilen, to se
               pravi, bo odvisen od padajočega TOM-a in bo s tem padala, in na drugi strani bo
               primerljiv s tistim, kar se dogaja v Evropski skupnosti.</p>
               <p>Strinjam pa se, da bo nedvomno, če ne prihodnje leto, pa vsaj v letu 2003 potrebno
               to določilo, ob predpostavki, da bo stopnja inflacije padala, tako kot načrtuje Banka
               Slovenije v svoji monetarni politiki, ciljani inflaciji, treba te odstotke ponovno
               preveriti in jih znižati, dokler ne bomo prišli na isto ureditev pred letom 2004 ali
               pa mogoče malo kasneje, kot velja v Evropski skupnosti, eskontna stopnja takšna ali
                   drugačna obrestna mera Banke Slovenije + najmanj 7%.</p>
            </sp>
            <sp xml:id="SDT3-OZFIMP-Izredna-018-2001-12-18.sp25">

               <speaker>PREDSEDNIK CIRIL PUCKO:</speaker>

               <p>Izvolite, gospod Kelemina.</p>
            </sp>
            <sp xml:id="SDT3-OZFIMP-Izredna-018-2001-12-18.sp26">

               <speaker>BRANKO KELEMINA:</speaker>

               <p>Gospod Tolar, samo to bi hotel. Glede na napoved, vaša tudi pričakovanja, da se bodo
               temeljne obrestne mere znižale v naslednjih letih, bi bilo pametno tako rezervo dati
               tukaj že v ta predlog, da ne bomo potem spet spreminjali zakona. Zato se mi zdi
               dejansko, oziroma tudi nimamo nekega drugega instrumenta, da bi to avtomatično
               potekalo, spet bomo morali zakon spreminjati. Tako,da ni stvar najbolj, se mi zdi,
               domišljena in dorečena in tudi zaradi tega, zaradi napovedi se bodo te stvari še
               zniževale, bi jaz predlagal, da se pač, bom predlagal potem, da se te stvari, mislim,
               da se te odstotne točke znižajo. Samo toliko.</p>
            </sp>
            <sp xml:id="SDT3-OZFIMP-Izredna-018-2001-12-18.sp27">

               <speaker>PREDSEDNIK CIRIL PUCKO:</speaker>

               <p>Hvala lepa. Če ni več razpravljavcev... Ne, bom dal, ko bomo pri členu, mislim, da ni
               potrebe, da bi izgubljali čas. Zaključujem razpravo.</p>
               <p>Najprej dajem v razpravo in glasovanje sklep, da odbor predlaga državnemu zboru, da
               navedeni predlog zakona obravnava in sprejme po hitrem postopku. Kdo želi
               razpravljati? Ni razprave.</p>
               <p>Kdo podpira ta predlog sklepa? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Sedaj prehajamo na razpravo in odločanje o posameznih členih. Želi kdo besedo pri 1.
               členu? Ni razprave.</p>
               <p>K 2. členu predlagam na osnovi razprave, da odbor sprejme naslednji predlog
               amandmaja: <q>"2. člen se spremni tako, da se glasi: predpisana obrestna mera zamudnih
               obresti je enaka temeljni obrestni meri, povečana za 12 odstotnih točk."</q> Kdo želi
               besedo? O sledeči razpravi, kdo želi besedo? Ker ni razprave, jo zaključujem in dajem
               ta predlog amandmaja za amandma odbora na glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma dobil ustrezno podporo in bo vložen kot amandma odbora.</p>
               <p>K 3. členu dajem naslednji predlog amandmaja, in sicer na osnovi pripomb
               sekretariata, in sicer da se v drugem odstavku črta <q>"vsakokrat veljavno"</q>. Kdo želi
               besedo? Ni razprave, jo zaključujem in dajem predlog amandmaja na glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma dobil podporo in bo vložen kot amandma odbora.</p>
               <p>Pri 4. členu ni potreben amandma, ker bo po navedbah... Da, izvolite, gospod Rogelj.
           </p>
            </sp>
            <sp xml:id="SDT3-OZFIMP-Izredna-018-2001-12-18.sp28">

               <speaker>GOSPOD ROGELJ:</speaker>

               <p>Se opravičujem, gospod predsednik, ampak iz mnenja sekretariata torej bi bilo
               potrebno tudi dikcijo, ki je vezana s pooblastili Banke Slovenije ...<stage>/Ni
               razumljivo./</stage>... amandmaje, sicer dva amandma, in sicer sta tudi ta bolj redakcijska,
               ampak vseeno, da se precizira, torej da je pooblastilo tudi za metodologijo dano, ne
               da je zgolj navedeno, da Banka Slovenija metodologijo sprejema ...<stage>/Ni razumljivo./</stage>...
               Skratka drugačna formulacija mora biti.</p>
               <p>Tudi drugo pooblastilo, glede izračunavanja TOM-a, je po našem mnenju pomanjkljivo
                  oblikovana in sicer zaradi
               tega, ker ni navedeno, da tudi izračunan, torej te TOM-i objavlja v Uradnem listu
               Republike Slovenije. To bi moralo biti drugače oblikovano. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp29">

               <speaker>PREDSEDNIK CIRIL PUCKO:</speaker>

               <p>Hvala lepa. Kaj predlagate, prosim, kako bi naj glasil amandma? Ker jaz pač, če
               dovolite, sam podrazumevam to tako, da če je v zakonu ali je v členu določba, da v
               skladu z metodologijo, da je s tem že dano pooblastilo. Mislim, jaz ne vidim, zakaj
               bi zapletali. Gospod Bohnec, izvolite, vice guverner Banke Slovenije.</p>
            </sp>
            <sp xml:id="SDT3-OZFIMP-Izredna-018-2001-12-18.sp30">

               <speaker>GOSPOD BOHNEC:</speaker>

               <p>Hvala. Dobro bi bilo, da to resnično razrešimo, ker gre za neskladje med vsebino
               člena in pa tudi obrazložitvijo, pa tudi razumevanjem, kot je bilo sedaj
               predstavljeno. Namreč objava stopnje je mišljena na splošno in ni vezana na Uradni
               list, ker preprosto operativno ne more biti objavljena v Uradnem listu. To je pač
               logistika in tudi danes ni tako. Danes v zakonu piše, da določa temeljno obrestno
               mero Banka Slovenije, pa je določila samo metodologijo, izračun se pa vrši tako, v
               bistvu je metodologija taka, da vsak zna izračunati koliko je, vendar pa za
               zagotovitev enotne mi to objavljamo. Taka rešitev naj bi bila tudi v bodoče, tako da
               tu bi moralo pisati preprosto, da, če sem konkretnem, vsakokrat veljavno temeljno
               obrestno mero... pardon, ta gre ven, temeljno obrestno mero izračunava in objavlja
               Banka Slovenije. Metodologijo za izračun pač določi oziroma sprejme ustrezna beseda,
               s sklepom Banka Slovenije, sklep pa se objavi v Uradnemlistu. Torej, metodologija je
               objavljena v Uradnem listu. Stvar je vedno takšna, da se da izračunati, ker sicer
               niti metodologija nima smisla. Objava je pa mišljena bodisi na Internetu, bodisi v
               sredstvih javnega, v občilih, za kar tudi do sedaj smo poskrbeli in je stvar tekla v
               redu.</p>
            </sp>
            <sp xml:id="SDT3-OZFIMP-Izredna-018-2001-12-18.sp31">

               <speaker>PREDSEDNIK CIRIL PUCKO:</speaker>

               <p>Hvala lepa. Iz tega sledi, da je to v tem besedilu predlaganega člena tudi vsebovano,
               saj piše zelo jasno: <q>"Z metodologijo, ki je opredeljena o sklepu Banke Slovenije in
               objavljena v uradnem listu."</q> Se pravi, da ni nobene zadrege. Hvala lepa, gremo
               naprej.</p>
               <p>Smo pri 4. členu. Sem že povedal, da je po mnenju sekretariata možno v skladu z,
               mislim, v končni redakciji ustrezno izboljšati.</p>
               <p>Smo pri 4.a členu, kjer gre za različno pojmovanje oziroma nedorečenost. Sprašujem
               vlado, kot predlagatelja, ali ste v stanju pripraviti ustrezen amandma do obravnave
               na seji zbora. Kajti mislim, da v tem trenutku tega nismo v stanju, bilo bi pa škoda,
               da ne bi nadaljevali oziroma da vi pripravite ustrezno besedilo amandmaja in ga
               vložite kot vlada. Izvolite, gospod Tolar.</p>
            </sp>
            <sp xml:id="SDT3-OZFIMP-Izredna-018-2001-12-18.sp32">

               <speaker>MAG. DARKO TOLAR:</speaker>

               <p>Naš predlog je samo, da se črta besedica <q>"druge"</q>, in s tem seveda ostane <q>"izbrane
               tržne obrestne mere"</q>. Če so definicije izbrane, pomeni, da jih mora ta izbrati,
               partner.</p>
            </sp>
            <sp xml:id="SDT3-OZFIMP-Izredna-018-2001-12-18.sp33">

               <speaker>PREDSEDNIK CIRIL PUCKO:</speaker>

               <p>OK. Je s tem  zadoščeno?
               Izvolite, gospod Rogelj.</p>
            </sp>
            <sp xml:id="SDT3-OZFIMP-Izredna-018-2001-12-18.sp34">

               <speaker>ANTON ROGELJ:</speaker>

               <p>Delno, delno je. Rad bi pa opozoril, torej povzel iz našega mnenja, da <q>"izbrane tržne
               obrestne mere"</q> še ni zadosti natančno definirano, kaj se želi, da bi tudi dikcija
               bila v skladu z namenom zakona. In sicer, <q>"izbrane tržne mere"</q> lahko pomeni tudi
               izbrane na podlagi pretekle inflacije, ne na podlagi bodoče inflacije, kar je pa v
               namenu zakona izrecno napovedano in bi bilo korektno, da je tudi tu upoštevano. Hvala
               lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp35">

               <speaker>PREDSEDNIK CIRIL PUCKO:</speaker>

               <p>Hvala lepa, gospod Rogelj. Gospod Bohnec.</p>
            </sp>
            <sp xml:id="SDT3-OZFIMP-Izredna-018-2001-12-18.sp36">

               <speaker>GOSPOD BOHNEC:</speaker>

               <p>Strokovno gledano bi rekel, da ko govorimo o tržnih obrestnih merah, govoriti še o
               inflaciji ni več smiselno. Torej, gre za problem obrazložitve, ker tržne obrestne
               mere se oblikujejo od več faktorjev. Eden je lahko inflacija, pričakovana, drugo je
               seveda tržne razmere, ki so recimo, če je visoka likvidnost, pač težijo obrestne mere
               navzdol. Skratka, problem je tu ta dvojna orientiranost. Gre pa za ali-ali, TOM je
               orientiran na inflacijo, in tudi, bi rekel, če bo prišlo do - in prepričan sem, da bo
               interesno prišlo do razprave, ali metodologijo TOM-a spreminjati, predvsem bodo
               tisti, ki so zadolženi, to želeli, kot je država in podjetja, medtemko za varčevalce
               vemo, na drugi strani je to drugače in bistveno bolj občutljivo - tam bodo ideje o
               tem, da bi tudi v bodoče inflacijo notri vpletli v metodologijo. Medtem ko tržne
               obrestne mere so čiste. Pač pa trg seveda te zadeve lahko upošteva ali pa tudi ne.
           </p>
            </sp>
            <sp xml:id="SDT3-OZFIMP-Izredna-018-2001-12-18.sp37">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Kelemina, pa potem gospod Kavčič.</p>
            </sp>
            <sp xml:id="SDT3-OZFIMP-Izredna-018-2001-12-18.sp38">

               <speaker>BRANKO KELEMINA:</speaker>

               <p>Hvala lepa za besedo. Samo vprašal bi, ali ne bi potem še črtali besede <q>"izbrane"</q>, da
               bi imeli samo <q>"uporabljajo tudi tržne obrestne mere"</q>, brez <q>"izbrane"</q>. To, kar je
               povedal zdajle gospod iz banke, nekako se mi nakazuje na to, da bi lahko še, izgleda,
               besedico <q>"izbrane"</q> črtali, ker tržna obrestna mera je pač tista, ki se oblikuje
               trenutno na trgu, če prav razumem.</p>
            </sp>
            <sp xml:id="SDT3-OZFIMP-Izredna-018-2001-12-18.sp39">

               <speaker>GOSPOD BOHNEC:</speaker>

               <p>Dejstvo je, da je tržnih obrestnih mer glede na segmente trga in pa tudi po ročnosti
               več in zaradi tega je pač tu eksplicitno napeljano na to, da si stranki prosto
               izbereta eno od razpoložljivih tržnih obrestnih mer. Potem je pa 4.b člen, ki govori
               pa o tisti eni, ki naj biza medbančni trg bila zagotovljena. Tako da mislim, da je ta
               beseda koristna.</p>
            </sp>
            <sp xml:id="SDT3-OZFIMP-Izredna-018-2001-12-18.sp40">

               <speaker>PREDSEDNIK CIRIL PUCKO:</speaker>

               <p>V redu, hvala lepa. Gospod Kavčič.</p>
            </sp>
            <sp xml:id="SDT3-OZFIMP-Izredna-018-2001-12-18.sp41">

               <speaker>BLAŽ KAVČIČ:</speaker>

               <p>Ja, meni se je zdela obrazložitev gospoda Bohneca konsistentna in zato postavljam
               vprašanje.</p>
               <p>Namreč, razumel sem tako, da ko neka obrestna mera postane tržna, ni več toliko
               pomembno, katere so sestavine oziroma kakšna funkcija, kakšen algoritem je izbran za
               izračun te obrestne mere, ali je to čisto tržna ali so... Skratka, postala je tržna
               obrestna mera in predpostavljam, da je s tem tudi to nominalna obrestna mera.</p>
               <p>In zdaj sprašujem, itak je namen tega zakona uvesti obrestni nominalizem, kar je,
               vsaj jaz ga tako razumem in se mi zdi logično. Morda bi lahko to besedilo olajšali s
               tem, da bi rekli namesto <q>"temeljne obrestne mere uporabljajo tudi izbrane nominalne
               tržne obrestne mere"</q>, ker potem, tako kot ste rekli in se s tem strinjam, vprašanje,
               je inflacija ni inflacije, postane irelevantno, ker je to samo način, na katerega se
               je  obrestna mera oblikovala. Se pravi, ali se vam zdi primerno, da bi na
               ta način razrešili problem, o katerem govorimo?</p>
            </sp>
            <sp xml:id="SDT3-OZFIMP-Izredna-018-2001-12-18.sp42">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Bohnec.</p>
            </sp>
            <sp xml:id="SDT3-OZFIMP-Izredna-018-2001-12-18.sp43">

               <speaker>GOSPOD BOHNEC:</speaker>

               <p>Samo toliko. V bistvu je usmeritev tu takšna, da se obrestne mere dejansko na trgu,
               ki se običajno uporabljajo kot referenčne, so nominalne in so, če pogledamo večino
               pogodb recimo s tujino, je <q>"euribor"</q> <stage>/?/</stage> obrestna mera za tri mesece ali šest mesecev
               v večini primerov. In je nominalna, torej gre za ta izbor, medtem ko ni pa mišljeno,
               in zato so tudi te besede spremenljive obrestne mere, da bi bile pa nujno fiksne.
               Obrestne mere so običajno spremenljive in za naše banke bodo skoraj morale biti še
               vedno spremenljive, ker je pasiva zelo kratkoročna in se zaradi obnavljanja poslov te
               obrestne mere hitreje spreminjajo. In zaradi tega bodo morali imeti možnosti na
               aktivi tudi instrumentov, torej kreditov, ki bodo s spremenljivimi obrestnimi merami.
               Pri tem je pa izbor odvisen od dogovorjene kapitalizacije, ali jeto trimesečna ali
               šestmesečna ali celo letna.</p>
               <p>Tako da mislim, da s tem ne bi dodali kvalitete k besedilu. Je pa dejstvo to, da so
               te obrestne mere nominalne.</p>
               <p>Zelo pomembno je pri teh tržnih obrestnih merah vedeti, da gre tu za obrestne mere
               za naložbe prvovrstnim komitentom, zato tudi iz medbančnega trga ali pa iz trga z
               državnimi vrednostnimi papirji, vsi ti trgi mimo tega zakona potekajo aktivnosti,
               recimo, tu imam prvo krivuljo donosnosti od včeraj začetega sekundarnega trga
               zakladnih menic, ko šestbank stalno kotira nakupne in prodajne tečaje zakladnih
               menic. V prvem četrtletju bomo vzpostavili še repotrg z državnimi papirji, s 1.1., ne
               glede na zakon je sicer bilo že dogovorjeno, da bodo banke medbančne obrestne mere
               začele objavljati. Skratka, veliko novega, kar v petek še ni bilo na razpolago. In to
               je tisti segment, torej uporaba teh obrestnih mer pomeni, referenca pomeni, da je to
               za varne naložbe in dodatek nad tem je pravzaprav pribitek za tveganje. To je pa
               čisto drugo kot danes TOM plus realni del obrestne mere. Hvala.</p>
            </sp>
            <sp xml:id="SDT3-OZFIMP-Izredna-018-2001-12-18.sp44">

               <speaker>PREDSEDNIK CIRIL PUCKO:</speaker>

               <p>Hvala lepa. Želi še kdo besedo? Če ne, potem predlagam, da odbor v tem členu predlaga
               naslednji amandma, in sicer: Črta se besedica <q>"druge"</q>. Kdo želi razpravljati? Ni
               razprave.</p>
               <p>Dajem ga na glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma dobil ustrezno podporo in bo vložen kot amandma odbora.</p>
               <p>Prehajamo na razpravo in odločanje o 4.b členu. Tu je zelo tehtno mnenje našega
               sekretariata, glede na status združenja bank Slovenije in interes, ki je primaren, to
               je pač zasledovanje čim višjih dobičkov; tako jaz to razumem, vi ste bolj diplomatsko
               napisali. Ali je tako, gospod Rogelj?</p>
            </sp>
            <sp xml:id="SDT3-OZFIMP-Izredna-018-2001-12-18.sp45">

               <speaker>ANTON ROGELJ:</speaker>

               <p>Tako je. Torej, če glede na to, da je čas res zelo dragocen, poskušam samo na kratko
               povzeti. Torej, osnovna 
               pomanjkljivost take dikcije, če že ostane, torej če je to bilo, razprava bi morala
               mogoče pokazati, da je pooblastilo prav postavljeno, prav dano združenju bank
               Slovenije. In sicer glede na obrazložitev, ki jo je gospod Tolar, državni sekretar,
               dal, bi bilo to prepričljivo, ampak torej če to ostane kot opredelitev. Vprašanje je,
               če naj bo to pooblastilo dano brez kakršnihkoli kriterijev ali omejitev, okvirov
               zakonskih. Recimo vsaj navedbe v skladu z liborjem ali nekaj takega. Bolj precizno ne
               moremo iti v okviru tega, kar je naloga sekretariata. Ampak ... <stage>/se ne razume./</stage> ...
               Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp46">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod državni sekretar, gospod Tolar.</p>
            </sp>
            <sp xml:id="SDT3-OZFIMP-Izredna-018-2001-12-18.sp47">

               <speaker>MAG. DARKO TOLAR:</speaker>

               <p>Kratko repliko. Podmena, da je združenje bank ustanovljeno zato, da skrbi za čim
               večji dobiček bank, ni pravilna. Ker če bi bila pravilna, potem bi bilo na združenju
               zaposlenih več ljudi kot v bankah. Jih je pa seveda nekajkrat, desetkrat manj. To
               interesnozdruženje, ki seveda skrbi za čim boljše mnenje bančništva v javnosti. To je
               njegova temeljna naloga. Z dobičkom in donosnostjo bank nima nič skupnega. Če jo
               banke, ki pa so v konkurenčnem odnosu, za kaj takega ne pooblastijo z večinskim
               pristopom.</p>
               <p>Torej ta podmena, da bi združenje, z uporabo te metodologije, za objavljanje
               medbančnih obrestnih mer, lahko zdaj vplivalo ali pa manjšo dobičkonosnost, to ni
               točno, ker gre se samo za uporabo matematične formule, ki upošteva samo seštevanje,
               pa izračun povprečja. Nič drugega. Se pravi, seštevanje in deljenje z določenim
               številom.</p>
               <p>Sklicevanje, jaz sem se strinjal včeraj z gospodom Rogljem, ko sva se o tem
               pogovarjala, na libor in evribor bi bila do neke mere upravičena, da bi bilo javnosti
               bolj jasno. Glede na to pa, da je bil dogovor med bankami o oblikovanju medbančnih
               obrestnih mer, včeraj sprejet na bančnem združenju, niti to, gospod Rogelj, ni več
               potrebno, ker je metodologija tu notri dogovorjena. In dejansko temelji na evriboru
               ali pa na liborju. Prosim.</p>
            </sp>
            <sp xml:id="SDT3-OZFIMP-Izredna-018-2001-12-18.sp48">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Bohnec, banka Slovenije.</p>
            </sp>
            <sp xml:id="SDT3-OZFIMP-Izredna-018-2001-12-18.sp49">

               <speaker>GOSPOD BOHNEC:</speaker>

               <p>Mislim, da ne bi zašli, se mi zdi poudariti, da gre pri tem členu za, v osnovi kot
               bistveni element je zagotoviti transparentno informacijo s trga. Kdorkoli že to
               zagotovi. In to je tu pač zdaj naloženo združenju bank Slovenije, vendar po konsenzu.
               Torej združenje bank se dogovorilo tako ali tako, da bo to storilo. In zato za
               konsistentnost zakona je pa dobro, če govorimo o tržnih obrestnih merah, da vsaj
               nakažemo eno, ki bo na voljo. Ti kriteriji, ki bi moda kazali, katera obrestna mera
               je ta prava, niti niso tako pomembni, pač izhajam iz tega, da poznamo kaj v dogovoru
               piše, zato strokovno pač ocenjujemo, da je pristop ta prav. Bolj je problem kvalitete
               te obrestne mere ki bo ven prišla v dani stopnji razvoja denarnega trga. Ta trg je
               premalo razvit, da bi objavljena obrestna mera, ne vem, tam po 1. januarju, že bila
               tista, ki bi se upravičeno uporabljala v ponudbi bančnih produktov namesto temeljne
               obrestne mere. Do tega moramo še priti. Denarni trg je potrebno razviti do te mere,
               da bo v praksi ta obrestna mera sprejemljiva za orientacijo v poslovnih poslih. Torej
               gre za več kot orientacijo, ampak kot osnovo za določanje teh spremenljivih  obrestnih mer.</p>
               <p>Torej, tu gre za indikacijo kam gre razvoj, kdaj bomo pa ta korak naredili, je pa
               pravzaprav še odprto. In do konsenza, kdaj bo do tega prišlo, je naslednji korak, ki
               pa ni več zakonski, ampak je praktičen.</p>
            </sp>
            <sp xml:id="SDT3-OZFIMP-Izredna-018-2001-12-18.sp50">

               <speaker>PREDSEDNIK CIRIL PUCKO:</speaker>

               <p>Hvala lepa. Želite gospod Rogelj še besedo? Izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp51">

               <speaker>GOSPOD ROGELJ:</speaker>

               <p>Iz tega, ker je gospod vice guverner povedal, pač izhaja problematika, torej
               vprašanje, koliko naj bo in koliko mora biti zakon natančen, konkreten v usmerjanju
               tega, kar državni zbor kot zakonodajalec želi, da se dogaja na teh medbančnih, v teh
               odnosih. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp52">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Kelemina.</p>
            </sp>
            <sp xml:id="SDT3-OZFIMP-Izredna-018-2001-12-18.sp53">

               <speaker>BRANKO KELEMINA:</speaker>

               <p>Jaz bi samo nekaj vprašal. Hvala lepa. No, jaz tudi razumem te pomisleke gospoda
               Roglja. Namreč neka pooblastila se dajejo zdajle s tem zakonom združenju bank. To so
               dejansko pooblastila, ki jih zakon, jim pač omogoča, da bojo oblikovali te dogovore
               notranje oziroma zdajle celo dogovor imate, katerih pa resnično niso zdajle napisani.
               In zdaj ne vem, čeres ni to malo pomanjkljiva zadeva, tako da bi mogoče bilo pametno
               tukaj nekaj še dodati. Ne vem, zdaj če mislite da ni potrebno, potem bi pač imeli
               neko splošno pooblastilo, sicer verjetno bojo to, te stvari morali objavljati, če se
               ne motim, tako kot piše pač v javnih občilih, ampak vpliva pa na to, kdo pa bo imel
               vpliv na to, na združenje bank. To bojo one same oblikovale kakor bojo pač hotele v
               skladu s temi pooblastili, ki jim zakon omogoča.</p>
            </sp>
            <sp xml:id="SDT3-OZFIMP-Izredna-018-2001-12-18.sp54">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod vice guverner, Bohnec.</p>
            </sp>
            <sp xml:id="SDT3-OZFIMP-Izredna-018-2001-12-18.sp55">

               <speaker>GOSPOD BOHNEC:</speaker>

               <p>Samo toliko v pojasnilo. Tu pravzaprav zelo natančno v drugem odstavku je zapisano,
               kaj se vzame za to da se izračuna. Ni pa opredeljen način izračuna. In to sem
               prepričan, da je dobro, da ni zakonska tematika, ker na primer, danes v dogovoru
               piše, da se vzame kotacije desetih bank in se na določen način to izračuna. Lahko da
               bo čez tri leta manj kot deset bank v Sloveniji, sicer težko reči, ampak če bi to v
               zakonu pisalo, bi imeli že problem.</p>
               <p>Hočem samo reči, da je metodologija se, mora biti prilagodljiva, glede na razmere in
               iskati bo treba tisto metodologijo, ki bo dala kvalitetno informacijo in ne bi bilo
               dobro, da bi bila, način izračuna definiran v zakonu. Kaj pa gre v izračun, je pa
               zelo natančno v drugem odstavku zapisano.</p>
            </sp>
            <sp xml:id="SDT3-OZFIMP-Izredna-018-2001-12-18.sp56">

               <speaker>PREDSEDNIK CIRIL PUCKO:</speaker>

               <p>Hvala lepa. Predlagam, ker v tem trenutku ne znamo najti najboljše oziroma neke
               določnejše rešitve, da eventualno, če je to nujno, poskušate to v proceduri, v
               nasprotnem pa menim seveda, da že sam izraz gospodarsko interesno združenje pove, o
               združenju vse. Da zasleduje interese članic. To je bank, katerih interes je gotovo
               tudi velik dobiček. Toliko, glede na tisto, da je bilo povedano, da pač to iz tega ne
               izhaja. Kajti v trenutku, ko ne bo tako, bodo članice razmišljale o drugačni sestavi
               teh ljudi, ki so tam zaposleni. Hvala lepa. S tem zaključujem razpravo o 4.b členu.
               Ja, izvolite gospod Rogelj.</p>
               <p>In prehajam na razpravo. Želi kdo predlagati amandma k 6. ali 7. členu? Gospod
               Rogelj.</p>
            </sp>
            <sp xml:id="SDT3-OZFIMP-Izredna-018-2001-12-18.sp57">

               <speaker>GOSPOD ROGELJ:</speaker>

               <p>Se opravičujem, gospod predsednik, ampak, torej kot sem natančno bral še enkrat 7.
               člen, bi predlagal, da se o dikciji, ki je predvidena, še dodatno razmisli. In sicer, vprašljivo je, če je
               zadosti jasna dikcija. Torej, ta zakon začne veljati 1. januarja 2002, razen 4.
               člena, ki začne veljati 1. julija 2002, uporablja pa se na novo sklenjena pogodbena
               razmerja. Ta, uporablja se na novo sklenjena pogodbena razmerja se nanaša na 4. člen,
               na izjemo, ali pomeni, da se ves zakon na novo pogodbena razmerja uporablja od 1.
               julija 2002. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp58">

               <speaker>PREDSEDNIK CIRIL PUCKO:</speaker>

               <p>Mnenje predlagatelja?</p>
            </sp>
            <sp xml:id="SDT3-OZFIMP-Izredna-018-2001-12-18.sp59">

               <speaker>GOSPOD ___________:</speaker>

               <p>Povsem jasno je napisano. Tisti del, ki stopi v veljavo s 1. januarjem, velja za vsa
               pogodbena razmerja. Tisti del, ki stopi v veljavo s 1.7., velja za vsa pogodbena
               razmerja, ki se bodo sklenila po 1.7.</p>
            </sp>
            <sp xml:id="SDT3-OZFIMP-Izredna-018-2001-12-18.sp60">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Kelemina.</p>
            </sp>
            <sp xml:id="SDT3-OZFIMP-Izredna-018-2001-12-18.sp61">

               <speaker>BRANKO KELEMINA:</speaker>

               <p>Jaz bi vseeno predlagal za nedvoumnost, da se mogoče napiše tukaj potem <q>"ki začne
               veljati 1. julija 2002 in se uporablja za novo sklenjena pogodbena razmerja"</q>. Namesto
               vejico damo <q>"in"</q>, pa je zadeva rešena, ker zdaj vejica lahko pomeni, da se tudi za
               nazaj nanaša. Jaz ne vem. Bolj jasno bi bilo, če bi bilo tam namesto vejice <q>"in"</q>.
           </p>
            </sp>
            <sp xml:id="SDT3-OZFIMP-Izredna-018-2001-12-18.sp62">

               <speaker>PREDSEDNIK CIRIL PUCKO:</speaker>

               <p>Bi bilo tako v redu? Gospod Rogelj, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp63">

               <speaker>GOSPOD ROGELJ:</speaker>

               <p>Jaz sem na problem opozoril. Ta trenutek nimam rešitve. Rešitev je lahko dosti,
               ampak v bistvu bi bilo to treba razmisliti in drugače postaviti. Odvisno od tega, kaj
               si želi. Ali si želi, da se zakon začne uporabljati s 1. januarjem, ali da se samo 4.
               člen uporablja s 1. januarjem.</p>
            </sp>
            <sp xml:id="SDT3-OZFIMP-Izredna-018-2001-12-18.sp64">

               <speaker>PREDSEDNIK CIRIL PUCKO:</speaker>

               <p>Gospod Kavčič.</p>
            </sp>
            <sp xml:id="SDT3-OZFIMP-Izredna-018-2001-12-18.sp65">

               <speaker>BLAŽ KAVČIČ:</speaker>

               <p>Saj za mene je gospod Tolar jasno povedal. Edino, jaz se sprašujem, zakaj se v
               zakonih izogibamo jasnim in kratkim stavkom. Mogoče bi tukaj zelo enostavno lahko
               rekli: <q>"Ta zakon začne veljati 1. januarja 2002."</q> Potem pa dodamo: <q>"4. člen pa začne
               veljati 1. julija 2002 in se uporablja za novo sklenjena pogodbena razmerja."</q> Dva
               kratka stavka, mislim, da je manj znakov celo, pa jasna razumljivost.</p>
            </sp>
            <sp xml:id="SDT3-OZFIMP-Izredna-018-2001-12-18.sp66">

               <speaker>PREDSEDNIK CIRIL PUCKO:</speaker>

               <p>Hvala lepa. Želi kdo razpravljati o tem predlogu amandmaja k 7. členu? Ni razprave.
               Dajem ga na glasovanje.</p>
               <p>Kdo ga podpira <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma dobil ustrezno podporo.</p>
               <p>S tem zaključujem razpravo o 7. členu in o amandmajih v celoti. V razpravo in
               odločanje dajem naslednji predlog sklepa. Odbor podpira predlog zakona in predlaga
               državnemu zboru, da ga obravnava in sprejme po hitrem postopku, skupaj z amandmaji
               odbora. Kdo želi besedo o tem sklepu? Ni razprave. Dajem ga na glasovanje.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo soglasno sprejeli ta sklep.</p>
               <p>S tem zaključujem to točko in prehajam na <title>3. TOČKO DNEVNEGA REDA - PREDLOG
                  ZAKONA O SPREMEMBAH IN DOPOLNITVAH ZAKONA O DAVKU NA IZPLAČANE PLAČE, tretja
                  obravnava</title>. Predlog zakona je objavljen v Poročevalcu št. 97 z dne 11.
               decembra letošnjega leta. Mnenje sekretariata za zakonodajo in pravne zadeve ste
               prejeli. Dopis Vlade Republike Slovenije v zvezi s popravkom naslova predloga zakona
                   z dne 10.12. pa je bil
               priložen. V imenu vlade gospa Marija Ferlež. Izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp67">

               <speaker>MARIJA FERLEŽ:</speaker>

               <p>Hvala lepa. Samo dva stavka. Predlog zakona za tretje branje je pripravljeno na
               podlagi predloga zakona, ki ga je obravnaval državni zbor v drugem branju in
               vključuje vse amandmaje, ki so bili sprejeti hkrati s predlogom zakona. Hvala
               lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp68">

               <speaker>PREDSEDNIK CIRIL PUCKO:</speaker>

               <p>Hvala lepa. Sekretariat na predlagani zakon v tretji obravnavi nima pripomb. Odpiram
               razpravo. Želi kdo razpravljati? Ker ni razprave, jo zaključujem in dajem na
               glasovanje naslednji predlog sklepa. Odbor za finance in monetarno politiko predlaga
               državnemu zboru, da predlog zakona o spremembah in dopolnitvah zakona o davku na
               izplačane plače, tretja obravnava, sprejme. Želi kdo besedo? Ni razprave.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem to točko in se sodelujočim zahvaljujem.</p>
               <p>Prehajam na <title>4. TOČKO DNEVNEGA REDA - NADALJEVANJE OBRAVNAVAE PREDLOGA ZAKONA O
                  SPREMEMBAH IN DOPOLNITVAH ZAKONA O SKLADU ZA POPLAČILO ODŠKODNINE ŽRTVAM VOJNEGA
                  IN POVOJNEGA NASILJA, skrajšani postopek.</title> K temu predlogu zakona smo prejeli
               datirano 17.12., prejeto pa je bilo danes dopis Vlade Republike Slovenije in sicer o
               tem, da predlagam spremembo postopka obravnave predlog zakona in sicer s skrajšanega
               v hitri postopek, želeč pač odpreti vse člene in ustvariti možnost vlaganja amandmaja
               k vsem členom. Ali je to dobro ali ne, bo pokazal čas Izvolite. Kdo želi besedo?
               Petra Zemljič. Samo trenutek. Izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp69">

               <speaker>PETRA ZEMLJIČ:</speaker>

               <p>Hvala lepa za besedo, gospod predsednik. Dovolite, da predstavim te amandmaje, ki so
               v bistvu plod dogovora s sekretariatom za zakonodajo, nastali na podlagi njihovega
               mnenja in pripomb. Zaradi tega, ker smo z nomotehničnih razlogov napačno oblikovali
               določene rešitve v našem zakonu, je bilo treba vložiti amandmaje tudi k 2. in 17.
               členu. Zaradi tega smo prekvalificirali postopek oziroma predlagamo prekvalificiranje
               postopka s skrajšanega v hitri. Namen naših predlogov ni potem, da bi pač pozvali
               poslance k širjenju vlaganja amandmajev tudi na vse ostale rešitve, ki zadevajo
               postopek in pa pravice, ki izhajajo s tega zakona.</p>
               <p>Rešitve, kot sem povedala, ki jih prinašajo ti amandmaji, pa zadevajo črtanje dveh
               členov in sicer 2. in 17. člena, ostale rešitve pa v bistvu izboljšujejo tekst v
               skladu s pripombami sekretariata. Dodam naj samo še to, da določene rešitve, ki jih
               je sekretariat sugeriral, smo pa predebatirali in menimo, da je upoštevaje ostale
               veljavne javno finančne zakonodaje, predvsem zakon o javnih financah, je te rešitve
               možno izvesti v praksi, upoštevaje druge člene. Predvsem tukaj mislimo predvsem na
               to, kako bomo potencialne vire, pridobljene na podlagi meddržavnih  sporazumov in sredstva iz tujih virov
               vključevali v naš proračun in namenjali potem za poplačilo upravičenj, ki izhaja iz
               tega zakona, in kako se bo evidentiral prenos državnega stvarnega in finančnega
               premoženja na slovensko odškodninsko družbo. V ta namen bomo predlagali spremembe
               programa prodaje državnega stvarnega in finančnega premoženja, kot ...<stage>/Ni razumljivo,
               govori prehitro./</stage>... predvideva zakon državnega proračuna, ki ste ga ravnokar
               sprejeli in je objavljen v Uradnem listu. Tako, hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp70">

               <speaker>PREDSEDNIK CIRIL PUCKO:</speaker>

               <p>Hvala lepa. Odpiram razpravo. Kdo želi besedo? Gospod Feri Horvat, izvolite.</p>
            </sp>
            <sp xml:id="SDT3-OZFIMP-Izredna-018-2001-12-18.sp71">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Kljub tej obrazložitvi, ki smo jo slišali, kot
               razlog za hitri postopek, se postavlja vprašanje, ali je to res nujno, glede na
               možnost, da se odpira druge člene in s tem... Ker mi se spomnimo nazaj, vedno ko smo
               ta zakon obravnavali, se je vedno povezovalo ta zakon potem tudi z drugimi zakoni, ki
               opredeljujejo pravice iz posameznih naslovov, kar ni v redu, ampak to se je v praksi
               dejansko dogajalo. Če se bo to sedaj tudi v te priložnosti dogajalo, se lahko zadeve
               zelo zapletejo. To, kot slišimo, ni namera predlagatelja in tudi ne tega zakona,
               vendar možnost bo dana.</p>
               <p>Ko sem že pri besedi, bi samo postavil še eno vprašanje, kar je pa povezano s tem,
               kar sem doslej govoril. Ali je zagotovljena sposobnost tega sklada oziroma nove
               rešitve, ki bo z novelo zakona dana, za izpolnjevanje obveznosti, ki so že zapisane v
               posameznih zakonih? In pa konkretno vprašanje. Če lahko dobimo ob tem informacijo,
               kaj pomeni dejansko ta novela zakona za izpolnjevanje obveznosti v višini cirka 2 in
               pol milijarde iz naslova denacionalizacije? Ali je to zagotovljeno. Hvala lepa.</p>
            </sp>
            <sp xml:id="SDT3-OZFIMP-Izredna-018-2001-12-18.sp72">

               <speaker>PREDSEDNIK CIRIL PUCKO:</speaker>

               <p>Hvala lepa. Kdo še želi besedo? Ni več razprave, jo zaključujem.</p>
               <p>Najprej se mora odbor opredeliti o samem postopku - to je o spremembi skrajšanega v
               hitri postopek. Želi kdo besedo o tem? Ni razprave. V imenu sekretariata, želite
               besedo? Gospod Sterle.</p>
            </sp>
            <sp xml:id="SDT3-OZFIMP-Izredna-018-2001-12-18.sp73">

               <speaker>GOSPOD STERLE:</speaker>

               <p>Hvala za besedo, gospod predsednik. Predlagatelj je sicer, predstavnica predlagatelja
               je sicer razložila v čem je formalni razlog, kljub temu mora biti pa podan vsebinski
               razlog po poslovniku, to se pravi ocena izrednih potreb države mora biti tukaj, na
               katero se predlagatelj sklicuje. Zato seveda sekretariat ni pristojen za to oceno, je
               pa potrebna za to, da se preide. Kajti to je samo formalna podlaga, kar je
               predlagateljica omenila, torej da ni mogoče te nekonsistenosti, na katero smo
               opredelili, da jo ni mogoče v skrajšanem postopku odpraviti v amandmajih. Hvala.</p>
            </sp>
            <sp xml:id="SDT3-OZFIMP-Izredna-018-2001-12-18.sp74">

               <speaker>PREDSEDNIK CIRIL PUCKO:</speaker>

               <p>Hvala lepa, gospod Sterle. Torej, gre za formalni pogoj, ki ga, če prav razumem dopis
               vlade, utemeljujete s tem, da gre za uresničevanje ali pa izvedbo državnih proračunov
               za leti 2002 in 2003. Drži to? Izvolite, gospa Zemljič.</p>
            </sp>
            <sp xml:id="SDT3-OZFIMP-Izredna-018-2001-12-18.sp75">

               <speaker>GOSPA ZEMLJIČ:</speaker>

               <p>Hvala za vprašanje. Tako, kot izhaja iz finančnih posledic zakona, opisanih v uvodu k
               zakonu, bi bilo potrebno po ocenah ministrstva za finance in ocenah o pripravi
               osnovnega zakona v letu 2002 zagotoviti še 2,4 milijarde denarnih sredstev, potrebnih
               za izplačilo denarnega dela odškodnine. Teh sredstev v državnem proračunu za leto
               2002 in tudi za leto 2003, kjer je za potrebno dodatnih sredstev v višini 8,2
               milijardi, ta sredstva niso zagotovljena v proračunu, ker smo v pripravi zakona,
               upoštevaje postopek, kot nam jih predvideva zakon o javnih financah ...<stage>/Ni
               razumljivo, govori prehitro./</stage>... rešitve in to je ta zakon, kjer smo pač želeli, da
               je v finančno ...<stage>/Ni razumljivo./</stage>... prenesti na Slovensko odškodninsko družbo, kjer
               bi ta z upravljanje s tem premoženjem zagotavljala denarna sredstva za izplačilo teh
               odškodnin. Skratka, proračun je bil tako  koncepiran, da se v njem ne zagotavljajo pravice porabe,
               ampak da se premoženje prenese na ...<stage>/Ni razumljivo./</stage>... in dejansko je ta argument
               utemeljen.</p>
            </sp>
            <sp xml:id="SDT3-OZFIMP-Izredna-018-2001-12-18.sp76">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Bernik.</p>
            </sp>
            <sp xml:id="SDT3-OZFIMP-Izredna-018-2001-12-18.sp77">

               <speaker>DR. JOŽEF BERNIK:</speaker>

               <p>Hvala lepa. Gospo iz finančnega ministrstva bi želel vprašati to. Ko je bila gospa
               Kamnarjeva državna sekretarka tukaj, sem jo vprašal v zvezi z izjavo vlade o
               medvojnem obdobju itd., kako vlada razmišlja rešiti vprašanje medvojnega nasilja
               tistim, ki so bili žrtve revolucije. Rekla je, vlada o tem razmišlja, vendar se ni
               hotela več bolj konkretno izraziti. Morda vi kaj veste o tej stvari. In če je vlada
               razmislila to, da bi se morda ta zakon lahko uporabil za to. Hvala.</p>
            </sp>
            <sp xml:id="SDT3-OZFIMP-Izredna-018-2001-12-18.sp78">

               <speaker>PREDSEDNIK CIRIL PUCKO:</speaker>

               <p>Hvala lepa. Gospa Zemljič.</p>
            </sp>
            <sp xml:id="SDT3-OZFIMP-Izredna-018-2001-12-18.sp79">

               <speaker>GOSPA ZEMLJIČ:</speaker>

               <p>Gospa Kamnarjeva v svojem odgovoru na vaše vprašanje na zadnji seji odbora oziroma
               ...<stage>/Ni razumljivo./</stage>... to točko pojasnila, tudi to - mogoče lahko sedaj nadaljuje -
               da vlada pobude za širitev pravic, ki izhajajo iz tega zakona oziroma iz materialnih
               zakonov, ki so podlaga za ...<stage>/Ni razumljivo./</stage>... v tem zakonu žrtev ...<stage>/Ni
               razumljivo./</stage>... žrtev vojnega in povojnega nasilja. Pobude so podane, vendar vlada
               zaradi finančnih posledic, ki jih te dodatne pravice prinašajo, ne razmišlja o tem,
               da bi krog pravic širila.</p>
            </sp>
            <sp xml:id="SDT3-OZFIMP-Izredna-018-2001-12-18.sp80">

               <speaker>PREDSEDNIK CIRIL PUCKO:</speaker>

               <p>Hvala lepa. Gospa državna sekretarka, gospodu Berniku ste po mojem spominu dolžni
               določen odgovor na vprašanje, ki je bilo postavljeno v prvem delu obravnave te točke.
               Lahko ponovite, gospod Bernik?</p>
            </sp>
            <sp xml:id="SDT3-OZFIMP-Izredna-018-2001-12-18.sp81">

               <speaker>DR. JOŽEF BERNIK:</speaker>

               <p>Ko smo zadnjič, ne vem o katerem našem zakonu smo govorili, ampak sem vas vprašal
               naslednje ...<stage>/Ni razumljivo, medsebojno pogovarjanje./</stage>... sem vas naslednje, če vlada
               razmišlja z ozirom na deklaracijo, ki jo je vlada sprejela, tudi kaj narediti za
               odškodnino oziroma odškonino za žrtve revolucije med vojnama, in vi ste rekla, vlada
               o tej stvari razmišlja, ampak ste bila zelo, niste hotela se točno izraziti, kaj, in
               bi vprašal, če se je kaj spremenilo in kako vlada razmišlja in kaj vi razmišljate.
               Hvala.</p>
            </sp>
            <sp xml:id="SDT3-OZFIMP-Izredna-018-2001-12-18.sp82">

               <speaker>PREDSEDNIK CIRIL PUCKO:</speaker>

               <p>Državna sekretarka, gospa Kamnar.
               </p>
            </sp>
            <sp xml:id="SDT3-OZFIMP-Izredna-018-2001-12-18.sp83">

               <speaker>HELENA KAMNAR:</speaker>

               <p>Hvala lepa. Torej, tako bom rekla. Vlada tu še ni zavzela enotnega stališča. V tem
               trenutku različna ministrstva, ki so kompetentna za reševanje teh vprašanj,
               predlagajo določene rešitve, druga ministrstva, ki so pa tudi vpletena v to zgodbo,
               zlasti z zagotavljanjem finančnih sredstev, pa razmišljajo nekoliko drugače, zlasti
               ob upoštevanju dejstva, da je proračun že sprejet za naslednji dve leti in da pač
               sredstev za takšno širjenjepravic v tem proračunu ni zagotovljenih.</p>
               <p>Tako da nekako še vedno poteka usklajevanje in končnega rezultata v tem trenutku vam
               ne znam povedati. Odprte so pa predvsem stvari, ki se nanašajo na populacijo vojnih
               ujetnikov, v okviru zakona o žrtvah vojnega nasilja. Hvala.</p>
            </sp>
            <sp xml:id="SDT3-OZFIMP-Izredna-018-2001-12-18.sp84">

               <speaker>PREDSEDNIK CIRIL PUCKO:</speaker>

               <p>Hvala lepa. Če sem vas prav razumel, je pričakovati poenotenje v prihajajočem letu?
           </p>
            </sp>
            <sp xml:id="SDT3-OZFIMP-Izredna-018-2001-12-18.sp85">

               <speaker>HELENA KAMNAR:</speaker>

               <p>Ja, nekako morali bi se poenotiti. Zdaj, katera stran bo poenotila drugo, se v tem
               trenutku še ne ve.</p>
            </sp>
            <sp xml:id="SDT3-OZFIMP-Izredna-018-2001-12-18.sp86">

               <speaker>PREDSEDNIK CIRIL PUCKO:</speaker>

               <p>No, saj, ali lahko špekulirate?</p>
            </sp>
            <sp xml:id="SDT3-OZFIMP-Izredna-018-2001-12-18.sp87">

               <speaker>HELENA KAMNAR:</speaker>

               <p>Ne. Lahko, ampak ne bom.</p>
            </sp>
            <sp xml:id="SDT3-OZFIMP-Izredna-018-2001-12-18.sp88">

               <speaker>PREDSEDNIK CIRIL PUCKO:</speaker>

               <p>Hvala lepa. Dobro, ker smo pri odločanju v hitrem postopku, mislim, da smo malo
               skrenili, ampak vsaka stvar je za kaj dobra. Ta stvar je za to, da vemo, da višje ali
               drugače izplačanih odškodnin iz tega naslova v prihodnjih letih ni pričakovati.</p>
               <p>Kdo podpira sprejem zakona po hitrem postopku? <stage>(9 članov.)</stage> Je kdo proti? <stage>(1
               član.)</stage></p>
               <p>Ugotavljam, da je predlog dobil ustrezno podporo.</p>
               <p>Prehajamo na razpravo in odločanje o amandmajih vlade, ki so pripravljeni na osnovi
               ali pa skladno z mnenjem sekretariata za zakonodajo in pravne zadeve.</p>
               <p>Smo pri razpravi oziroma sprašujem, ali želi kdo razpravljati o 1. členu?</p>
               <p>Ker ni razprave, prehajamo na razpravo in odločanje o 2. členu in amandmaju vlade k
               2. členu <stage>(imate v pregledu oziroma v tem dopisu vlade)</stage>. Želi kdo besedo? Ni
               razprave.</p>
               <p>Dajem predlog amandmaja vlade k 2. členu na glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo sprejeli amandma vlade za novi 2.a člen.</p>
               <p>Razpravljamo in odločamo o 3. členu in amandmaju vlade k 3. členu. Želi kdo besedo?
               Ker ni razprave, jo zaključujem.</p>
               <p>Dajem ta predlog amandmaja vlade na glasovanje.</p>
               <p>Kdo ga podpira? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma vlade k 3. členu dobil ustrezno podporo odbora.</p>
               <p>Prehajam oziroma sprašujem članice in člane odbora, ali želi kdo razpravljati o 4.
               členu? 5. členu? Ni razprave.</p>
               <p>K 6. členu imamo amandma vlade. Odpiram razpravo. Želi kdo besedo? Ker ni razprave,
               jo zaključujem.</p>
               <p>Dajem na glasovanje amandma vlade k 6. členu.</p>
               <p>Kdo ga podpira? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma vlade k 6. členu dobil ustrezno podporo.</p>
               <p>Zaključujem razpravo o 6. členu.</p>
               <p>Sprašujem članice in člane, ali želi kdo razpravljati oziroma smo pri razpravi o 7.
               členu in amandmaju vlade k 7. členu. Kdo želi besedo? Ni razprave, zato jo
               zaključujem.</p>
               <p>Dajem na glasovanje amandma vlade k 7. členu.</p>
               <p>Kdo je za?  <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma dobil ustrezno podporo.</p>
               <p>Zaključujem razpravo o 7. členu.</p>
               <p>Smo pri 8. členu. Želi kdo besedo? Ni razprave.</p>
               <p>9. člen. Želi kdo besedo? Ni razprave.</p>
               <p>Zaključujem razpravo o amandmajih vlade in posameznih členih.</p>
               <p>Predlagam odboru za finance, da sprejme naslednji sklep:</p>
               <p><q>"Odbor za finance in monetarno politiko predlaga državnemu zboru, da predlog zakona
               o spremembah in dopolnitvah zakona o skladu za poplačilo odškodnine žrtvam vojnega in
               povojnega nasilja obravnava po hitrem postopku in ga skupaj z amandmaji vlade
               Republike Slovenije, ki jih je odbor podprl, sprejme."</q></p>
               <p>Kdo želi besedo o tem sklepu? Ni razprave, zato jo zaključujem.</p>
               <p>Predlog sklepa dajem na glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je odbor sprejel ta sklep.</p>
               <p>Zaključujem točko 4.</p>
               <p>Prehajamo na <title>5. TOČKO DNEVNEGA REDA - POBUDA SINDIKATA FINANČNIH ORGANIZACIJ
                  SLOVENIJE ZA OCENO USTAVNOSTI PETEGA ODSTAVKA 22. ČLENA TER DRUGEGA IN TRETJEGA
                  ODSTAVKA 29. ČLENA ZAKONA O ZAVAROVALNIŠTVU.</title>
               </p>
               <p>Gradivo ste dobili skupaj s sklicem. Mnenje vlade z dne 28.12.2000 in 18. julija
               letošnjega leta sta priloženi, prav tako pravno mnenje sekretariata za zakonodajo in
               pravne zadeve. Želi kdo besedo? Ni razprave, zato jo zaključujem.</p>
               <p>Dajem na glasovanje naslednji predlog sklepa:</p>
               <p><q>"Odbor soglaša s pravnim mnenjem sekretariata za zakonodajo in pravne zadeve
               državnega zbora in z mnenji vlade in predlaga sekretariatu, da v skladu s poslovnikom
               državnega zbora pripravi odgovor ustavnemu sodišču Republike Slovenije."</q></p>
               <p>Želi kdo besedo? Ni razprave, zato jo zaključujem.</p>
               <p>Predlog sklepa dajem na glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo predlog sklepa sprejeli.</p>
               <p>S tem zaključujem točko 5 in 18. izredno sejo odbora državnega zbora Republike
               Slovenije za finance in monetarno politiko.</p>
               <p>Nadaljevanje 17. redne seje bo ob 12.30 uri. Hvala lepa.</p>
               <stage type="time">(Seja je bila končana 18. decembra 2001 ob 12.15 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZZP-Redna-002-2000-11-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A0344F63880659F5C12569A00035381B</idno>
               <idno type="custom" subtype="day">1C8AFB8B4C658C10C12569A400610949</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=1C8AFB8B4C658C10C12569A400610949</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZZP-Redna-002-2000-11-27.OZZP" n="002">
               <name>Redna</name>
               <date when="2000-11-27"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZZP-Redna-002-2000-11-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZZP-Redna-002-2000-11-27.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">2. seja</stage>
            <stage type="date">(27. november 2000)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 16.17 uri.</stage>


            <sp xml:id="SDT3-OZZP-Redna-002-2000-11-27.sp1">

               <speaker>PREDSEDNIK JELKO KACIN:</speaker>

               <p>...je tukaj, drugi je pred vrati. Jaz mislim, da ob zagotovljeni sklepčnosti lahko
               začnemo 2. sejo odbora državnega zbora Republike Slovenije za zunanjo politiko z eno
               točko dnevnega reda, ki se glasi predstavitev predlaganega kandidata za ministra za
               evropske zadeve brez resorja.</p>
               <p>Sprašujem uvodoma ali je kakšen predlog za dopolnitev ali spremembo dnevnega reda?
               Ugotavljam da ne. Hkrati uvodoma ugotavljam, da je svojo odsotnost upravičil kolega
               Kebrič, kolega Peterle, ki je na službeni poti v tujini in ima danes tukaj
               namestnika, gospoda dr. Jožefa Bernika. S tem so izpolnjeni predpogoji za uspešno
               delo zunanje-političnega odbora in to 2. sejo, zato prosim kandidata, našega člana,
               kolega Igorja Bavčarja za uvodno predstavitev pogledov na opravljanja te funkcije v
               vladi Republike Slovenije. Prosim.</p>
            </sp>
            <sp xml:id="SDT3-OZZP-Redna-002-2000-11-27.sp2">

               <speaker>IGOR BAVČAR:</speaker>

               <p>Hvala lepa gospod predsednik. Spoštovana poslanka, spoštovani poslanci, gospe in
               gospodje predstavniki javnosti.</p>
               <p>To je moja druga predstavitev pred odborom za zunanjo politiko. Zdi se, da je lažja
               in enostavnejša. V njej želim predstaviti svoje videnje in poglede na delo ministra
               za evropske zadeve v prihodnji koalicijski vladi.</p>
               <p>Ob tem bi rad uvodoma predstavil dvoje izhodišč, dvoje vrst izhodišč za svoje delo
               in delo vlade na tem področju. Med pravno-formalnimi prav gotovo veljavne mednarodne
               sporazume, med njimi v prvi vrsti pridružitveni sporazum, v nadaljevanju tudi naše
               enostranske dokumente, predvsem državni program za prevzem pravnega reda Evropske
               unije. Sprejeta in v parlamentarnem odboru za, takrat še mednarodne odnose potrjena
               pogajalska izhodišča z 29 poglavij za pogajanja z Evropsko unijo. Nadalje enostranske
               dokumente komisije, predvsem vsa tri poročila o napredku, širitveno strategijo, ki
               predstavlja novost v pred kratkim objavljenem poročilu o napredku. Nadalje dokumente
               partnerstva za pristop in pa seveda tudi zaključke pridružitvenega sveta in odbora
               ter zaključke pristopnih konferenc na ravni ministrov in na ravni glavnih pogajalcev.
               To so okviri, ki bodo začrtali in ki začrtujejo prihodnje delo slovenske vlade na
               procesu oziroma projektu vključevanja v Evropsko unijo.</p>
               <p>Med, lahko bi jim rekel, upravno-političnimi izhodišči za svoje delo bi rad uvrstil
               nekatere dosežke v preteklosti. Vrsta napovedi o katerih sem govoril v svoji prvi
               predstavitvi pred tremi leti se je namreč uresničila, predstavlja zelo solidno osnovo
               za nadaljevanje naših prizadevanj za vključitev v Evropsko unijo.  Med te vsekakor štejem dobro organizacijsko,
               informacijsko in kadrovsko usposobljen administrativni aparat službe vlade za
               evropske zadeve in ožje pogajalske skupine, ki se uspešno pogajajo v imenu naše
               države. Sem sodi 31 delovnih skupin, ki koordinirajo priprave na področju posameznih
               pogajalskih izhodišč, ki pripravljajo ta izhodišča, skrbijo za njihovo dopolnitev in
               za implementacijo zavez iz državnega programa za prevzem pravnega reda EU.</p>
               <p>Sem sodi, torej, tudi ta sam program, ki je program sprejemanja in načrta
               sprejemanja zakonskih in podzakonskih aktov, ustanavljanje institucij, tudi nekaterih
               proračunskih in drugih izdatkov, nadalje program usklajevanja tehnične in finančne
               pomoči EU, in vseh opravil in reform za čas do konca leta 2002. Zelo velik korak in
               solidno osnovo predstavljajo tudi spremembe o posameznih ministrstvih, ki so večinoma
               daleč presegle ozko delovanje posameznih delovnih skupin za EU, postavljenih leta
               1995. In v teh ministrstvih postaja uveljavljanje evropskega pravnega reda, njihova
               glavna preokupacija in spoštovanje načel nediskriminatornosti ena glavnih nalog teh
               resorjev.</p>
               <p>Rad bi posebej izpostavil razvite načine obveščanja slovenske javnosti vključevanja
               v EU, kot izredno dobre osnove za nadaljevanje dela na tem področju. Na dalje
               izrazito transparentno vodenje celotnega projekta, ki je po mojem mnenju tudi edino
               pravilno. Obenem in med tem, seveda,izjemno pomembno vlogo državnega zbora, ki ne
               samo, da prednostno obravnava evropsko zakonodajo in je v veliki meri zaslužen za
               ugodno poročilo o napredku Slovenije v letošnjem letu, pač pa tudi, kot eden redkih,
               če ne celo edini med državami kandidatkamipotrjuje pogajalce izhodišča za pogajanje
               Slovenije z EU. In seveda, tako kot drugi parlamenti, preko svojih teles sodeluje v
               skupnem Parlamentarnem pridružitvenem odboru mnogih drugih evropskih institucijah in
               s svojimi bilateralnimi stiki krepi položaj Slovenije kot države kandidatke. Predvsem
               na ta način, s potrjevanjem pogajalskih izhodišč prispeva k popolni transparentnosti
               pogajanj z EU.</p>
               <p>Slovenija je v preteklih nekaj letih razvila tudi dobre usklajevalne mehanizme
               civilno družbo in socialnimi partnerji, ki sodelujejo v delovnih skupinah. Njim je
               bil posebej namenjen tudi del priprav na sprejem pogajalskih izhodišč. Plod
               sodelovanja z njimi je tudi poseben projekt, centra nevladnih organizacij, ki ga
               želim v svojem mandatu, če bom izvoljen in če bo vlada potrjena, v kar ne dvomim,
               tudi nadaljevati.</p>
               <p>Na koncu, a hkrati kot izjemno pomembno okoliščino, ki jo želim predstaviti v tem
               svojem uvodu, omenjam visoko stopnjo političnega soglasja med slovenskimi političnimi
                  strankami, kar zadeva vstopanja v Evropsko unijo, čemur je seveda mogoče
               prispevati ali pa bom rekel, na ta način je mogoče pojasniti tudi razmeroma visoko
               stopnjo javno-mnenjske podpore našemu vključevanju, ki je stabilna že nekaj let in za
               katero je po mojem mnenju potrebno to politično soglasje ohranjati tudi v prihodnje
               in sem sam kot član vlade, seveda pripravljen k temu prispevati svoj delež. V tej
               osnovi, se pravi na osnovi teh, lahko bi rekel upravno političnih izhodišč, je seveda
               bilo mogoče storiti pomembne premike v pripravljenosti naše države v letih 1999 in
               2000. Od tod pozitiven premik po kritičnem poročilu leta 1998 in mislim, da je samo
               tako mogoče in na ta način mogoče pojasniti tudi visoko uvrščenost Slovenije v
               skupini držav kandidatk. Mislim da so to tudi izhodišča, ki omogočajo uresničitev
               osnovne ambicije, končati pogajanja, vsebinski del pogajanj do konca leta 2001, se
               pravi prihodnje leto in biti notranje pripravljen, se pravi realizirati državni
               program za prevzem pravnega reda Evropskeunije do konca leta 2002. Moja prva skrb bo
               torej namenjena prav tema dvema ambicijama. Se pravi izvajanje državnega programa in
               izpolnjevanju zavez, ki jih je Slovenija dala v pogajanjih. V prvi polovici mandata
               prihodnje vlade je torej potrebno opravitivse, kar je ključno za slovensko
               vključevanje v Evropsko unijo. V prvi polovici prihodnjega mandata je mogoče
               postaviti temelje za izpolnitev ambicije, ki ostaja, namreč podpis pristopne pogodbe
               takoj po letu 2002, se pravi v začetku leta 2003. Vlada bo imela pri tem velik del
               odgovornosti. Tako pri pripravi manjkajočih zakonskih in podzakonskih tekstov kot pri
               njihovem izvajanju. Predvsem bi rad poudaril izjemen pomen zaključka velikih reform
               na področju privatizacije in liberalizacije gospodarstva, deregulacije sistema,
               sproščanje tujih naložb. Ob napovedanem načrtu komisije Evropske unije, da želi v
               prvi polovici prihodnjega leta začasno zapreti poglavja, ki zadevajo notranja trg,
               postavlja glavnino, postavlja torej ta zaključek, glavnino napora na tem področju že
               v začetku oziroma v prvi polovici prihodnjega leta. Veste tudi, da so prav ta
               področja kritično obravnavana v letošnjem poročilu. Hkrati sem pa prepričan, da
               pospešek na tem področju prinaša Sloveniji dodatne možnosti za gospodarski napredek
               in socialno blaginjo.</p>
               <p>Administrativna reforma skupaj s postavitvijo institucij za uveljavitev sprejetega
               evropskega pravnega reda, je naloga s katero zamujamo. Koalicija tej problematiki
               namenja posebno pozornost in tudi moja naloga bo, da to problematiko uvrstim visoko
               med svoje prioritete.  Pri tem
               ne gre zgolj za zakonodajo na tem področju, gre za reformo katere cilj je povečati
               pravno varnost v Sloveniji, zagotoviti pravno varnost ljudem. Sem sodi tudi
               dokončanje upravnih postopkov v procesu denacionalizacije do konca leta 2002,
               vzpostavitev mejnega režima v skladu z danimi zavezami do konca leta 2002, to pomeni
               predvsem vzpostavitev mejnih kontrolnih točk na cestnih mejnih prehodih
               Hruškovo-Jelšane in Obržje, pa seveda tudi usposobitev naših mejnih točk oziroma
               prehodov v luki Koper, letališčih, na železniškem mejnem prehodu in podobno. Sem sodi
               celotni projekt opuščanja severne in zahodne meje, ki bo s seboj prinesel mnoga
               socialna in gospodarska vprašanja, ki pa jih je mogoče, seveda znotraj sistema, ki je
               vzpostavljen skozi zakon o zagotavljanju skladnega regionalnega razvoja in skozi
               koordinacijo tuje tehnične in finančne pomoči obvladovati.</p>
               <p>Sem sodi seveda tudi celotno vprašanje deregulacije pravnega sistema, poenostavitve
               našega življenja, sodelovanje nevladnih organizacij. Sem sodi geslo proti
               birokratskem programu, poseben napor, ki smo ga dolžni storiti pri prevajanju
               evropske zakonodaje v slovenski jezik in seznanjanju Slovencev s tem vprašanjem.
               Nadalje sodi sem v ta projekt strokovno usposabljanje slovenske administracije.</p>
               <p>Na to področje morda sodi tudi oziroma prepričan sem, da sodi tudi vprašanje
               zakonodajnega postopka v državnem zboru. Letošnje poročilo o napredku posebej
               izpostavlja počasnost in bom rekel probleme z zakonodajnim postopkom v državnem zboru
               sodim, kljub temu da to ne bo področje s katerim bi se ukvarjal v izvršni veji
               oblasti, da sem dolžan opozoriti prav odbor za zunanjo politiko, da je vprašanje
               poslovnika državnega zbora eno od tistih vprašanj, ki zagotavljajo večjo učinkovitost
               v zakonodajnem postopku, kar je nenazadnje sam ugotovil tudi spoštovani zbor večkrat,
               če ne drugače tudi v obliki zaključkov komisije za poslovnik.</p>
               <p>Menim, da je po tem, ko je Slovenija končala fazo usklajevanja in pregleda
               usklajenosti slovenske zakonodaje z evropsko, na tej podlagi izdelala pogajalska
               izhodišča, jih popravila in se pogajala na tej podlagi, neka generalna faza, neka
               splošna faza, bom rekel, celotnega pregleda, stanja, v katerem se nahajamo, za nami
               Pred nami je vrsta konkretnih nalog, ki jih je mogoče voditi projektno in temu
               nameravam posvetiti posebno pozornost.</p>
               <p>Naloga ministra za evropske zadeve in službe vlade za evropske zadeve je notranja
               koordinacija politik povezanih z evropsko unijo. Tako inštitucijo imajo vse države
               članice na različnih nivojih sicer in seveda tudi vse države kandidatke. Pri tem
               velja upoštevati dejstvo, da je cilj take koordinacije različen glede na položaj
               države članice ali kandidatke. 
               V našem primeru ta koordinacija zadeva koordinacijo pristopnega procesa. Taka
               koordinacija pa mora, po mojem mnenju, ob realni predpostavki pristopa ali vsaj
               podpisa pogodbe o pristopu v drugi polovici mandata prihodnje vlade narekovati
               rešitve, ki bodo za Slovenijo z dnem članstva v bistvu uresničljive takoj. V tem, in
               to štejem kot poseben izziv svojega dela prav v tem mandatu, kako se v času, ko
               koordiniramo pristopni proces, pripravljati na pogoje delovanja kot članica. To je
               realno vprašanje, s katerim so bile soočene vse države v svoji zadnji fazi priprav,
               ko so morale, zato da bi izkoristile dobrobiti članstva, že v času pristopnega
               procesa usposobiti mnoge svoje institucije, zato da so te dobrobiti lahko izpeljale.</p>
               <p>Zato posebej izpostavljam tudi krepitev nekaterih institucij, ki niso v neposredni
               odgovornosti ministra za evropske zadeve, ima pa seveda v svoji osebi in glede na
               delokrog nalog, ki jih opravlja, nanje vpliv. Tu bi posebej rad izpostavil, morda še
               posebej zato, ker tu kot član odborasedi kandidat za prihodnjega zunanjega ministra,
               pomen krepitve naše misije v Bruslju, ki bo v razmeroma kratkem času, predvsem pa
               takoj po podpisu pristopne pogodbe, morala opravljati vrsto nalog, za katere ta
               trenutek ni usposobljena in tudi ne dovolj ekipirana, ampak to je seveda treba
               storiti v času, ko bo realnost teh nalog pred nami.</p>
               <p>Naj ob tej priložnosti povem, da vidim vse potrebne reforme in mnoge spremembe, ki
               jih uvajamo na poti v Evropsko unijo, kot reforme, ki prinašajo boljše življenje za
               nas in večje možnosti za gospodarsko prosperiteto. Čeprav so velikokrat boleče, v
               kratkoročnem smislu prizadevajo mnogo gospodarske subjekte, na dolgi rok odpirajo po
               mojem mnenju nove možnosti, predvsem nas pa silijo, da se že danes pripravljamo na
               spremembe, ki so tako rekoč tu pred nami, ki se jim ni mogoče izogniti in silijo nas,
               da se v času povečevanja in naraščajoče konkurence in globalizacije na to
               pripravljamo.</p>
               <p>Tudi področja, za katera se nam je zdelo še pred kratkim, da zaostajajo daleč za
               nami, nam napredujejo. Politične spremembe v Hrvaški, v Zvezni republiki Jugoslaviji,
               napredek v Bosni in Hercegovini in Makedoniji, Albaniji, skrb, ki jo je tem
               spremembam namenila Evropska unija, ne samo v zadnjih dokumentih, ampak tudi z
               nekaterimi zadnjimi pomembnimi mednarodnimi dogodki, kaže na to, da je tudi za
               Slovenijo prišel čas, ko mora seveda zelo argumentirano motriti te spremembe in svoje
               priprave na članstvo v Evropski uniji pospešiti.  Naj ob koncu te svoje predstavitve rečem nekaj o aktualnih
               dokumentih komisije Evropske unije. Predvsem o, po mojem mnenju izjemno pomembnem
               dokumentu, ki ga predstavlja razširitvena strategija. To je nedvomno korak naprej,
               glede možnosti za zaključek pogajanj ter datum pristopa. Ne glede na to, da predlog
               komisije za časovni okvir zaključka pogajanj ne sovpada z našim načrtom za zaključek
               pogajanj. Načrt, ta tako imenovani "rode map", ki je pripravljen za pogajanja v času
               predsedovanja Švedske, Belgije in Španije kaže seveda, da je načrt komisije končati
               pogajanja za vsa poglavja, razen tista, ki imajo finančne posledice. Za nas je po
               mojem mnenju pomembno opozorilo, da ni nujno, da bo omenjeni časovni načrt uresničen
               za vse države kandidatke hkrati in za vsa področja hkrati. Uvajanjielement
               fleksibilnosti, ki ga mora znati Slovenija izkoristiti. Ob napovedani diferenciaciji
               med državami kandidatkami je priložnost prav za naše ambicije in mislim, da lahko te
               načrte o katerih sem govoril uvodoma, izpeljemo. Po mojem mnenju o pogajanjihstojimo
               dobro. Zaprli smo 13 poglavij. Če bi primerjal naše zahteve po izjemah in prehodnih
               obdobjih, potem bi lahko rekel, da se upadajo s tistim delom širitvene strategije, ki
               govori o sprejemljivih zahtevah in o tistih o katerih se je mogoče pogajati. Ravno
               tako sodim, da je potrebno in to je eno od mojih napovedi, v prihodnjem obravnavanju
               pogajanj verjetno ponovno opraviti diskusijo o stanju pogajanjih v tem trenutku.
               Morda priti po nov mandat v parlament, predvsem po nov mandat, ki bo zadeval
               zaključek teh pogajanj. Ampak to je čas, ki je pred nami, ki bo pred nami zelo hitro
               po mojem mnenju, glede na naše ambicije, ki jo, o katerih sem govoril, to utegne biti
               že čas prve polovice ali pa, bom rekel zgodnjih dni druge polovice prihodnjega leta.
               Čaka nas in temu želim nameniti tudi posebno pozornost v prihodnjem mandatu, veliko
               bilateralnega dela z državami članicami. Nadaljevanje pozitivne prakse na tem
               področju, ki je bila uvedena z obiski, s sodelovanjem pa tudi vzpostavljena z
               različnimi projekti tehnične pomoči v obliki "tviningov", kasnejšega sodelovanja med
               administracijami z različnimi državami članicami. Praksa, da je Slovenija ena tistih
               držav, ki ima v primerjavi s svojo velikostjo, pa tudi sicer v absolutnem smislu, bom
               rekel največji delež teh projektov tesnejšega sodelovanja, čemur pravimo v bruseljski
               latovščini "tviningi" je po mojem mnenju dobra in jo velja v tem obdobju še
               nadaljevati. Enako sodim, da bo potrebno še okrepiti delo v skupini šestih
               luxemburških kandidatk. 
               Mislim, da je to sodelovanje smiselno, obenem pa seveda ne zavračati in nadaljevati z
               delom, usklajevanjem in pomočjo drugi skupini, pa ne samo tej, ampak tudi tisti, ki
               svojo perspektivo vidi znotraj Evropske unije v nekem daljšem časovnemobdobju, tudi
               tistimi, ki jim je Slovenija že doslej pomagala - naj omenim tu pomoč in projekte, ki
               smo jih pomagali oziroma predstavili na bilateralni ravni na področju čezmejnega
               sodelovanja s Hrvaško, ki rešujejo probleme na obeh straneh meje, pomoč hrvaški
               administraciji ob pripravah njenega lastnega programa, ki ji bo po mojem mnenju
               koristila ob začetku pogajanj o asociacijskem in stabilizacijskem sporazumu.</p>
               <p>Nadalje naj omenim pomoč, ki smo jo dali tudi črnogorski vladi, na njeno zahtevo
               izobraževanju Makedoniji in podobno, kar gotovo pomeni, da Slovenija razume vlogo v
               tem regijskem sodelovanju tudi na tem področju.</p>
               <p>Spoštovani gospod predsednik, spoštovane poslanke in poslanci! V tej predstavitvi
               nisem omenjal vrste konkretnih posamičnih nalog, ki zadevajo bodisi originalne
               pristojnosti posameznih ministrstev ali vlade v celoti, tudi ne mnogih aktualnih
               vprašanj v letošnjem poročilu o napredku, ki se ga nisem pretirano dotikal, tudi zato
               ne, ker ocenjujem, da bo treba temeljito analizirati ta dokument, in tako kot je bila
               praksa v preteklosti, na tej podlagi pripraviti načrt dela slovenske vlade, morda
               tudi okrepiti ali pa bom rekel ponovno pregledati državni program za sprejem pravnega
               reda, predvsem v delih, o katerih kritično govori tudi letošnje poročilo o napredku.
               Pripravljen pa sem seveda poslušati vaša cenjena mnenja, jih upoštevati pri
               načrtovanju svojega dela in seveda tudi odgovarjati na vaša vprašanja. Hvala
               lepa.</p>
            </sp>
            <sp xml:id="SDT3-OZZP-Redna-002-2000-11-27.sp3">

               <speaker>PREDSEDNIK JELKO KACIN:</speaker>

               <p>Hvala lepa kandidatu za uvodno predstavitev.</p>
               <p>Zdaj pa mi dovolite, da vas spomnim na tri alinee rimske dve v odloku o ustanovitvi
               odbora državnega zbora Republike Slovenije za zunanjo politiko, ki določajo obseg
               pristojnosti zunanjepolitičnega odbora na področju evropske integracije. Takole piše:
               "Obravnava splošne zadeve, ki se nanašajo na evropske integracije, koordinira
               delovanje matičnih delovnih teles v zvezi z evropskimi integracijami in jim daje
               mnenja, priporočila in opozorila ter opravlja druge naloge v zvezi z evropskimi
               zadevami, ki ne spadajo v neposredno pristojnost matičnih delovnih teles."</p>
               <p>Kot predsednik zunanjepolitičnega odbora si želim, da bi brž po izvolitvi vlade, ko
               bomo vedeli, kdo so poslanci državnega zbora, čim prej pristopili k oblikovanju
               pridružitvenega odbora. Vesel bi bil, če bi lahko kandidata zaslišali skupaj, mislim
               da bi bilo to dobro za naše približevanje in želim si, da bi pridružitveni odbor
               začel delati čim prej. To še toliko bolj, ker so se dosedanje seje, skupna zasedanja
               evropskega parlamenta in državnega zbora izkazale kot tista priložnost,  na katerem evropski poslanci
               načenjajo in poskušajo na dnevni red spraviti vprašanja, ki niso predmet aquisa in o
               katerih se ni mogoče pogajati, niti ne pogovarjati z našimi pogajalci, zato te
               kandidat sprašujem, kakšna je tvoja ocena, bomo tudi v prihodnje na pridružitvenem
               obdoru deležni tovrstnih poskusov širjenja dnevnega reda na področja, ki niso predmet
               aquisa.</p>
               <p>In drugič ali kot koordinator, minister brez resorja načrtuješ kakšne spremembe v
               organizaciji službe za Evropske zadeve, da bi se lažje soočili z izzivi, predvsem pa
               z dinamiko, ki si jo nekajkrat napovedal. Skratka če je pravilno razumeti tvoja
               opozorila bo integracija stekla še hitreje, kar zadeva še hitrejše prilagajanje in še
               bolj pogosto zasedanje zunanje-političnega odbora, da bi našim pogajalcem dali čim
               boljša izhodišča za zaključek pogajanj in potem tudi sporazum o članstvu.</p>
               <p>Zdaj pa vabim tudi druge člane, da se priglasijo k besedi in kandidatu zastavijo
               vprašanja. Najprej Aurelio Juri.</p>
            </sp>
            <sp xml:id="SDT3-OZZP-Redna-002-2000-11-27.sp4">

               <speaker>AURELIO JURI:</speaker>

               <p>Hvala predsednik. No, kandidatu bom zastavil dve vprašanji.</p>
               <p>Omenil ste seveda opuščanje naše meje z Evropsko unijo in posledice, ki utegnejo tu
               nastati, socialne, zaposlitvene in podobno in omenil ste tudi instrumente,
               instrumentarij, ki ga imamo bodisi v naši, notranji ureditvi, bodisi iz naslova
               pomoči Evropske unije, zato da bi te posledice pravočasno sanirali. Kaj boste
               priporočil vladi, seveda ker gre za to, da se vlada v celoti angažira pravočasno pri
               določenih ukrepih, da se ne bi ponavljale težave, ki smo jih zasledili pri vprašanjih
               o Duty freeyu. Seveda, če bi se posluževali teh možnosti in pravočasnih ukrepov,
               verjetno bi bilo tudi razreševanje tega vprašanja, ki nas je bremenil zadnji dve
               leti, seveda bilo bistveno lažje. Torej gre za to, zagotovo, da se pač pravočasno
               izvedejo določene poteze, določeni ukrepi in da se kolikor toliko rešijo določena
               delovna mesta. Če se ne motim in če me statistika ne vara govorimo o 6 tisoč delovnih
               mest, ki so seveda ogrožena samo na italijansko-slovenski meji ni to je masa seveda
               ljudi, zaposlenih danes, ki lahko povzroči upadanje popularnosti naše Evropske
               izbire. Torej kaj bi kazalo po vašem mnenju priporočiti vsem ministrstvom in vladi v
               celoti, da bi postorila.</p>
               <p>Drugo vprašanje pa se dotika zadnjega rednega poročila, ki je posvetil nekaj stavkov
               celo zadevi Koper v smislu, to je problem iz naslova političnih kriterijev, poznamo
               zadevo domnevne neustavnosti te občine, ki jo bo treba odpraviti, v kolikor seveda
               bomo želeli nadaljevati z uspešnim prikazovanjem našega približevanja Evropski uniji.
                   Domnevam, da je problem, ki
               je nakazan kot tak, češ občina ni še razdeljena na dve, tudi izvira iz napačne, po
               mojem ... predstavitve sedanje vlade evropski komisiji tega problema in pričakujem,
               da bo nova vlada, seveda, širše osvetila okoliščine tega problema. Seveda bi bilo
               smešno, da bi jutri ugotavljali, da je eden od problemov to - da Koprčani nočejo iti
               narazen oziroma ustanoviti dve občini.</p>
               <p>Tako, da bi prosil, da se, seveda, tudi temu, tej zadevi, posveti ustrezna
               pozornost. Hvala.</p>
            </sp>
            <sp xml:id="SDT3-OZZP-Redna-002-2000-11-27.sp5">

               <speaker>PREDSEDNIK JELKO KACIN:</speaker>

               <p>Hvala lepa, kolega Juri. Zdaj pa kolega Jerovšek, potem Jelinčič, Podobnik in
               Bernik.</p>
            </sp>
            <sp xml:id="SDT3-OZZP-Redna-002-2000-11-27.sp6">

               <speaker>GOSPOD ____________:</speaker>

               <p>Saj je vseeno....</p>
            </sp>
            <sp xml:id="SDT3-OZZP-Redna-002-2000-11-27.sp7">

               <speaker>PREDSEDNIK JELKO KACIN:</speaker>

               <p>Hvala lepa. Mislim, da bo zelo voditi zunanje politični odbor v tem mandatu, s tako
               galantnostjo smo začeli že na drugi seji. Mislim, da je to dobra popotnica.</p>
               <p>Zmago Jelinčič ima besedo, za njim pa gospod Jerovšek.</p>
            </sp>
            <sp xml:id="SDT3-OZZP-Redna-002-2000-11-27.sp8">

               <speaker>ZMAGO JELINČIČ:</speaker>

               <p>Hvala lepa, gospod predsednik in tudi kolegi Jerovšku hvala lepa za prednost.</p>
               <p>Gospod Bavčar je govoril o izpolnjevanju zavez Republike Slovenije do EU. Mene pa
               zanima izpolnjevanje kakršnihkoli obvez oziroma dajanje kakšnih bonitet Republiki
               Sloveniji od strani EU. To se pravi, v drugo smer v obratno smer. Konec koncev
               zahteva se zapretje prosto carinskih prodajaln, za katere pa vemo, da ima Evropa vsaj
               dvojna merila. Najprej so si evropske države izborile za zapiranje svojih PCP-ejev
               8-letni rok prilagajanja. Pri nas ne dajejo nobenega roka prilagajanja, čeprav vemo,
               da je šlo pri podpisu tistega papirja verjetno za več ali manj precej privatno
               Talerjevo iniciativo. Evropa tudi na tem področju igra dvojno vlogo, pravzaprav, vse
               svoje DUTY FREE-je je zgolj spremenila v trgovine z nazivom Travel Value, kjer pa je
               vse ostalo enako kot je bilo prej, cene, obdavčenje, edino naziv je drugačen.</p>
               <p>Tukaj me malo bega, ker se to vse skupaj postavlja tako trdno na osnove koalicijske
               pogodbe, kajti združena lista bo tukaj morala razočarati svoje volivce, kajti
               govorila je o tem, da je absolutno proti zapiranju prosto carinskih prodajaln. Zdaj
               je pa naenkrat skočila v zrak, naredila salto mortale in ne ve se še ali bo padla na
               glavo ali na noge. Ampak zaenkrat je v zraku, s to svojo pobudo. Tukaj bi vprašal
               gospoda kandidata ali bo EU pomagala Republiki Sloveniji reševati ta vprašanja
               brezposelnosti, prestrukturiranja in ogromne finančne izgube na strani Republike
               Slovenije zaradi tega. Naprej bi ga vprašal, kako gleda na silno vehemenco, pri
               zahtevah o podpisu malo obmejnega sporazuma s sosednjo Republiko Hrvaško, ko pa
               vendar je sam govoril, da v skladu s šengenskimi zahtevami Evropska unija zahteva do leta 2003 oziroma 2002 že
               urejen mejni režim. To se pravi, zopet gre za dvojno igro. Kaj se gremo v Sloveniji?
               Ali hočemo v Evropo in nategujemo Hrvate ali hočemo skupaj s Hrvati in nategujemo
               Evropo.</p>
               <p>Naprej bi ga vprašal; kako je z veterinarskimi normami? Vemo, da veterinarske norme
               v Republiki Sloveniji so bolj striktne in višje kot v Evropski uniji. Ali bomo
               pristali na zahteve Evropske unije po znižanju teh norm in v bistvu na ta način morda
               spustili tudi Kroicfeld-jacobsov sindrom oziroma bolezen norih krav v Slovenijo zato,
               da bomo pač Evropi pogodu. In še nekaj bi ga vprašal za konec. Ali rejske knjige za
               Lipicance; ali to pomeni, da bodo vendarle prišle v slovenske roke ali to ne sodi v
               to vprašanje in sodi vprašanje tistega, kar je za Slovenijo dobro v kakšen drug aqui,
               kar je pa za Evropo dobro, pa v tega o katerem govorimo? Hvala lepa.</p>
            </sp>
            <sp xml:id="SDT3-OZZP-Redna-002-2000-11-27.sp9">

               <speaker>PREDSEDNIK JELKO KACIN:</speaker>

               <p>Spoštovani gospod podpredsednik! Prosil bi vas, da v nadaljevanju današnje seje in
               prihodnjih sej poskušate izbirate izraze tako, ko gre za člane posameznih strank, ker
               se gospod Juri opravičeno priglaša k repliki, kot tudi, ko gre za sosednjo Hrvaško in
               Evropsko unijo. Nekateri glagoli, ki ste jih uporabil, so bili neprimerni za to
               delovno telo. Zato vas prosim za kooperativnost v prihodnje.</p>
               <p>Sedaj pa dajem repliko gospodu Juriju.</p>
            </sp>
            <sp xml:id="SDT3-OZZP-Redna-002-2000-11-27.sp10">

               <speaker>AURELIO JURI:</speaker>

               <p>Hvala. Se bom zahvalil kolegu Jelinčiču za skrb, ki jo je izkazal za naše volivce in
               vračam to skrb seveda, naj sam poskrbi za svoje, kolikor jih še ima.</p>
               <p>Je pa drugo, zagotovo kolega Jelinčič, mi nismo nasprotovali zapiranju Duty Free-jev
               v trenutku, ko je bila to dana obveznost s strani države. Govorili smo, da gre za
               verodostojnost pri takih stvareh, in da se je treba danih zavez vzdržati. Res pa je,
               da smo opozorili, da tega ne bi bilo treba takrat, ko je bilo to storjeno, pač
               zaobljubiti. Iz tega naslova seveda v koalicijsko pogodbo je tudi ta obveznost prišla
               in se tej bomo vzdržali. Hvala.</p>
            </sp>
            <sp xml:id="SDT3-OZZP-Redna-002-2000-11-27.sp11">

               <speaker>PREDSEDNIK JELKO KACIN:</speaker>

               <p>Replika gospod Avšič.</p>
            </sp>
            <sp xml:id="SDT3-OZZP-Redna-002-2000-11-27.sp12">

               <speaker>JOŽE AVŠIČ:</speaker>

               <p>Hvala lepa. Torej gospod Jelinčič je tovrstno insunjacijo uporabil že drugič, prej
               in sedaj, da insinuacijo - dobro, se opravičujem - češ da tovrstni sporazum in
               maloobmejni niso v skladu z evropskim pravnim redom. Gospod Janez Podobnik, kot
               predsednik državnega zbora je v času, ko smo v parlamentu o tem sporazumu kar precej
               razpravljali pridobil mnenje, pisno mnenje, po katerem Bruselj sporoča, da tovrstni
               sporazumi niso v nasprotju, in da se lahko tudi uporabljajo po tem, ko je neka država sprejeta
               v Evropsko unijo, kajti tovrstni sporazumi so kar praksa v nekaterih evropskih
               državah. Mislim pa, da to ni tema tega zaslišanja ministra za evropske zadeve. Hvala
               lepa.</p>
            </sp>
            <sp xml:id="SDT3-OZZP-Redna-002-2000-11-27.sp13">

               <speaker>PREDSEDNIK JELKO KACIN:</speaker>

               <p>Replika, gospod Jelinčič, in potem prosim, če lahko ta krog replik zaključimo v
               priložnost našega kolega poslanca, da zastavi vprašanje kandidatu.</p>
            </sp>
            <sp xml:id="SDT3-OZZP-Redna-002-2000-11-27.sp14">

               <speaker>ZMAGO JELINČIČ:</speaker>

               <p>Hvala lepa, gospod predsednik. Gospod Avšič, narobe ste brali tisti dokument. Pa tudi
               rad bi vedel, v katerih državah, ki so izven Evropske unije, in pa z državami, ki so
               v Evropski uniji, med katerimi državami so taki sporazumi. Kot je meni znano, med
               nobeno državo Evropskeunije in državo izven Evropske unije - tu ste tudi pogrešili.</p>
               <p>Drugače pa, gospod predsednik, ti glagoli so vsi v slovarju slovenskega knjižnega
               jezika in ne vem, kaj je narobe z njimi. Mislim pa, da tu ni nič slabega, če človek
               uporablja prave, klene slovenske izraze.</p>
            </sp>
            <sp xml:id="SDT3-OZZP-Redna-002-2000-11-27.sp15">

               <speaker>PREDSEDNIK JELKO KACIN:</speaker>

               <p>Hvala. Niste mi bili v veliko pomoč, ampak upam, da se bova v prihodnja lahko
               izognila nepotrebnim podaljševanjem sej. Gospod Jerovšek je naslednji.</p>
            </sp>
            <sp xml:id="SDT3-OZZP-Redna-002-2000-11-27.sp16">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Gospod kandidat! Naj najprej izrazim zadovoljstvo, da
               sta oba kandidata za ministra, ki sta se danes predstavila pred tem odborom, še vedno
               na seznamu predsednika Drnovška; verjamem, da je biti kandidat v teh dneh dokaj
               neprijetna vloga, ker se seznam dnevno menja.</p>
               <p>Vendar ko ste, gospod kandidat, na začetku omenili dosežke preteklosti, moram reči,
               da sem z vašo predstavitvijo nekoliko razočaran. Namreč, dotaknili ste se teh stvari
               in ste govorili le o dosežkih in presežkih v preteklosti, zdelo pa bi se mi normalno,
               da bise dotaknili tudi neuspehov ali pa tistih izrazitih manjkov v tem resorju v
               preteklosti. Namreč, še z ene perspektive sem nekoliko razočaran - to bom potem
               obrazložil - tudi iz vašega današnjega nastopa namreč vidim, da boste nekatere
               stvari, ki bi moralebiti izrazito v funkciji pristopnega oziroma približevanja
               Evropski uniji, uporabili za notranjepolitične cilje, izrazite notranjepolitične
               cilje.</p>
               <p>Namreč, glede teh stvari, ki so v preteklosti bile pomanjkljivo opravljene v tem
               resorju, se moram pridružiti gospodu Jelinčiču, da nam žal ni uspelo popraviti napak
               bivšega zunanjega ministra glede prostocarinskih prodajaln.</p>
               <p>Tu na tem mestu moram omeniti še eno zadevo. Namreč, ko je grozil embargo glede
               rdečega mesa s strani Evropske unije, se pravi veterinarska inšpekcija, smo na odboru
               za kmetijstvo ob vaši prisotnosti in ob vaših izjavah tudi  ste pozabili, takrat ugotovili, da je ...
               pravzaprav v tistem trenutku do tega embarga Liberalna demokracija na nek način se
               veselila tega embarga, namreč v poslanski skupini se je nazdravljalo na predvečer
               tega embarga, za notranje-politične obračune v koaliciji takratni in na samem odboru
               za kmetijstvo ste, to je moje izredno vprašanje, potrdil, da kljub temu, da ste bil
               obveščen, da je šlo prek vašega ministrstva, vsa opozorila in vsa dokumentacija, vsa
               pošta, kdo pride, katera inšpekcija, da niste opozoril kmetijskega ministrstva in se
               niste zanimal ali so bili izvedeni vsi postopki, da se ta zadeva primerno reši in da
               ...<stage>/Nerazumljivo./</stage>... Danes ste poudaril, da je vaš resor, da je ta resor notranja
               koordinacija ministrstev povezanih s pristopnim procesom. To drži in tega dela se
               takrat niste držal in se bojim, da se bo za notranje-politične obračune tudi morda
               notranje-koalicijske, čeprav so sedaj padli šibkejši, ta resor zlorabljal tudi v
               bodoče. Namreč takrat bi samo vaše ministrstvo lahko preprečilo tisto grožnjo
               embarga, vendar kot ste takrat omenil, češ da bodo to že drugi opravili in da nobene
               pozornosti niste temu posvetil, sem še danes gledal magnetograme.</p>
               <p>Drugo. Kar me pa navdihuje oziroma na nek način prepričuje o tem, da bodo ti
               izraziti notranje-politični cilji tudi na nivoju približevanja Evropski uniji
               zlorabljeni, mislim uporabljeni notranje-politični cilji in zlorabljena ta pristopna
               strategija. Namreč v svojem nastopu ste se izrazito dotaknil vprašanj zakonodajnega
               postopka v državnem zboru, to res sodi tudi k temu. Vendar, in ste dejal, da ste
               dolžan opozoriti na vprašanje poslovnika, ki je ključno. Vidimo v tem mesecu, se je
               konstituiral državni zbor, da so to politično opcijo, ki sedaj izpostavlja vlado,
               motile poslovniške določbe o odborih in funkcijah in o delovnih telesih parlamenta,
               ki naj bi bile pod nadzorom opozicije o participiranju opozicije in nekatere
               poslovniške rešitve doslej so pač še omogočale opoziciji, da izvaja svojo nalogo
               nadzora oblasti, bojim se, ste nekako nakazal, da je treba opoziciji vzeti to vlogo
               nadzornega organa v državnem zboru, namreč nič pa niste omenil, da v koalicijski
               pogodbi praktično generalno zapišete, zakon je treba zavreči ali pa glasovati proti,
               če ga je predložila prejšnja Bajukova vlada, kljub temu, da je bil že pred njo
               pripravljen iz zgolj tega vidika, ker so pač to predhodna vlada, ki je bila iz druge
               politične opcije,čeprav gre za izrazito evropske zakone, namesto da bi se zapisalo, da bi se ga skušalo še
               izboljšati in skrajšati postopek. Vi ste pa govorili samo o dolgem postopku, se pravi
               da dolžina postopka sploh ni važna, da se ta princip skrajšanja postopkov ne bo
               spoštoval - iz vaših besed to sledi - ampak boste generalno zavrnili zakone, zakonske
               predloge in boste čakali na zelo dolg postopek, recimo, hkrati pa pred Evropo
               prikazovali, kot da je to problem poslovnika državnega zbora.</p>
               <p>Pa še tretja stvar, ki gre v to smer, da se mi zdi, da bodo notranjepolitični vidiki
               prevladovali nad dejanskimi interesi, kar je 2. točka koalicijske pogodbe pod
               poglavjem področje vključevanja v Evropsko unijo, ki se dotika področja kmetijstva.
               Namreč, tu se zelo vehementno izraža, kako je treba na hitro sprostiti še obstoječe
               administrativne cene in omogočiti uveljavitev tržnih zakonitosti ob uvedbi z EU
               primerljivih intervencijskih mehanizmov. Imam občutek, da se je to pisalo - ne vem,
               če je to vaše avtorsko delo - brez poznavanja dejanskih problemov slovenskega
               kmetijstva, in kaj čaka ob preveč prostodušnem in zaletavem vstopanju na področju
               kmetijstva slovensko kmetijstvo? Iz tega pasusa, ki tudi govori naprej potem, kako je
               treba nadaljevati z izvedbo sprejete reforme kmetijske politike, ob poudarjeni
               okolski komponenti. Želim poudariti, da seveda sem za strogo spoštovanje okolskih
               komponent, vendar nisem za žrtvovanje slovenskega kmeta, slovenskega kmetijstva na
               račun okolja, da bi se s tem dobrikali Evropi, kar pa iz tega izhaja. Namreč, tu ni
               omenjenih ne prehodnih obdobij in na tak način tudi v preteklosti dejansko se ni
               ščitilo slovenskega kmetijstva. Vemo, da se je uvažalo meso mimo carinskih pa vseh
               teh predpisov in da dejansko tu morda grozi to, kar je gospod Jelinčič rekel, da se
               je skozi stranska vrata mogoče na teritorij Slovenije pretihotapila ta bolezen,
               bolezen norih krav. In iz tega poglavja tudi ne vidim resnega prizadevanja, da se
               Evropi predstavi, kako specifičen je položaj kmetijstva v Sloveniji in kako
               specifično moramo biti zainteresirani za Slovenijo primerne intervencijske mehanizme,
               ki bodo zagotavljali kljub vsej nekonkurenčnosti dolgoročen obstoj slovenskega kmeta
               in poseljenost slovenskega podeželja. Hvala.</p>
            </sp>
            <sp xml:id="SDT3-OZZP-Redna-002-2000-11-27.sp17">

               <speaker>PREDSEDNIK JELKO KACIN:</speaker>

               <p>Hvala lepa, kolega Jerovšek. Pozorno sem sledil toku vaših misli in analizi dogajanja
               v preteklosti in sedaj, ampak vprašanj za kandidata je bilo bolj malo, zato bi prosil
               naslednje nastopajoče, da poskušajo svoje misli čim bolj strniti v vprašanja  na katera bo kandidat lahko
               odgovoril in s tem prispevati k oceni njegove primernosti. Naslednji ima besedo
               gospod Podobnih, potem pa gospod Bernik.</p>
            </sp>
            <sp xml:id="SDT3-OZZP-Redna-002-2000-11-27.sp18">

               <speaker>JANEZ PODOBNIK:</speaker>

               <p>Hvala lepa, predsednik. Spoštovani kandidat za ministra, gospod Bavčar. Čez vikend,
               oziroma ob koncu tedna, ki je posebna slovenska svetinja, kot je zapisal dr. Rupel v
               že prej citiranem zapisu, sem sam, kot pripravo na to točko dnevnega reda, pregledal
               in prebral nekaj dokumentov, ki so pomembni za vprašanja, o katerih se nocoj
               pogovarjamo.</p>
               <p>Uvodoma bi rad zavrnil misel kolega Jerovška. Če bo katera od tem, ki bo to
               koalicijo združevala, bo vprašanje vstopa v Evropsko unijo. Torej prvi nasnovni za
               nepolitični cilj napisan na prvem mestu. Kolega Jerovšek, to ne bo držalo. Tukaj
               seveda grem korak naprej in vam povem, da sem preučil in pogledal tudi izkušnjo
               Irske, ki je že pred leti po vstopu v Evropsko unijo oblikovala triletne projekte
               partnerstva, v katera je vključevala ne samo koalicijske stranke, ampaktudi
               opozicijske in seveda tudi instrumente civilne družbe, sindikate, univerze itn. in
               izkušnja Irske je lahko zelo dragocena za Slovenijo.</p>
               <p>Tu naredim še korak naprej in se dotaknem kratke omembe v nastopu gospoda Bavčarja,
               ko je povedal, da bo podprl vsak poskus - če sem vas prav razumel, gospod kandidat -
               da bi v državnem zboru v okviru parlamentarnih oživili idejo konsenza oziroma podpore
               parlamentarnih strank za vstop v Evropsko unijo. Tako pobudo oziroma tako, če pa to
               ni bila vaša pobuda, pa jo tukaj predlagam, jo podpiram, istočasno pa seveda
               predlagam, da ostane slovenska politika občutljiva tudi do tistih, ki imajo skeptične
               poglede do vstopa Slovenije v Evropsko unijo.</p>
               <p>V zadnji številki Teorije in prakse je izšla zelo dobra raziskava dr. Mitje Hafner
               Finka, ki govori o posmodernosti in evropski zavesti prebivalcev Slovenije. Kolegom,
               članom odbora bi predlagal, da jo preberete. Ta govori o nekaterih globljih ozadjih,
               kako se slovensko približevanje Evropski unije kaže v zavesti slovenske nacije. Če
               dovolite, bi citiral en kratek pasus: "V analizi je bilo ugotovljeno, kaj so ključne
               dejavniki podpore slovenskemu evropskemu projektu: politična opredeljenost, medijska
               udeležba in informiranost, izobrazba in nacionalizem. In v tem je bila utrjena
               domneva, da je ta podpora v veliki meri rezultat ideološkega, ampak to ne negativno,
               delovanje politične elite, oziroma kar celotnega slovenskega političnega razreda manj
               pa preobrazbe vrednotnega sistema, ki bi se izrazil v oblikovanju nove globalne
               evropske identitete."</p>
               <p>Tukaj je vprašanje za kandidata. Ali meni, da bi bilo potrebno še posebej
               nadaljevati delo tudi na tem področju? Namreč rečeno je bilo, da je stalna med 62 in
               65% javno-mnenjska podpora vstopanja slovenske javnosti vstopanja v Evropsko unijo,
               vendar je trend, ki je tudi po tej raziskavi, minimalno negativen. Ali je potrebno,
               da bi še posebej ta resor, ampak to je tipičen in disciplinaren oziroma medresorski projekt, narediti vse, da se v
               naslednjih dveh, treh letih ta naklonjenost ne bi zniževala?</p>
               <p>Tretja tema je vprašanje kmetijstva. Veste, to pa je tema, ki v mnogočem presega,
               kot bi rekel nekdo, naravno polje stranke, ki ji pripadam. Pred seboj imam odličen
               članek dr. Franceta Bučarja, "Evropski izziv", ki ga je objavil v glasilu
               Panevropskega gibanja in o kmetijstvu govori naslednje: "Za evropske nacionalne
               države je odločujoče, da se njihova samostojnost razvila ob relativni kmetijski
               samozadostnosti. Brez tega bi te samostojnosti sploh ne mogli doseči. Enotnega
               kmetijskega trga nikoli ni bilo. Tako, kot ga je poznala Amerika. Če hočemo danes
               ustvariti - ta članek je bil napisan leta 1997 - enoten evropski kmetijski trg, ne
               gre samo za gospodarsko preobrazbo, gre za poseg v individualnost posameznega naroda,
               ki se je oblikoval v največji meri, tudi ob kmetijski samozadostnosti in bi ga brez
               nje sploh ne bilo." Radikalno stališče, pa jaz menim, da ima svoje ozadje in
               sprašujem kandidata za ministra, kako gleda na to vprašanje?</p>
               <p>Zadnje vprašanje pa je, glede misije pri Evropski uniji. V enem od dokumentov sem
               prebral, da je cilj, da bi do konca leta 2001 vzpostavili misijo pri Evropski uniji
               po vzoru stalnih predstavništev držav članic, ki po strukturi in obsegu omogoča
               kvalitetno zastopanje slovenskih interesov. Torej, struktura in obseg. Ali je
               slovenska država kadrovsko in finančno pripravljena, da bo v enem letu zmogla ta
               projekt, ki ga pa seveda podpiram? Hvala lepa.</p>
            </sp>
            <sp xml:id="SDT3-OZZP-Redna-002-2000-11-27.sp19">

               <speaker>PREDSEDNIK JELKO KACIN:</speaker>

               <p>Hvala lepa. Naslednji ima besedo dr. Bernik.</p>
            </sp>
            <sp xml:id="SDT3-OZZP-Redna-002-2000-11-27.sp20">

               <speaker>JOŽEF BERNIK:</speaker>

               <p>Hvala lepa, gospod predsednik. Gospod kandidat! Bom šel takoj naravnost k
               vprašanjem.</p>
               <p>V zadnjih šestih mesecih ni bilo ministra za evropske zadeve. Zdi se, da ničesar ni
               zastalo. Zato bi rad vedel, zakaj je to ministrstvo bilo ponovno postavljeno in
               kakšne razmere med tem ministrstvom in zunanjim ministrstvom, vašim ministrstvom in
               zunanjim?</p>
               <p>Jaz sem vedno imel občutek, pa tega nočem reči s kakšnim nespoštovanjem, da je tako
               ministrstvo več ali manj ene sorte "sinekuro<stage>(?)</stage>", ki bremeni državo. Sedaj bi rad
               tudi vprašal, ker ste angažirani tudi v Istri, to pomorsko mejo in vse te stvari, ker
               to bo treba rešiti preden vstopimo v Evropsko zvezo, ali je bila narejena kakšna
               pravna ekspertiza od zunaj, kakšnega dobrega pravnika, ki se spozna na morsko pravo?
               Večkrat sem to že vprašal pa nikdar nisem odgovora dobil - ne vas, ampak druge
               ministre, zunanje ministre itn.  Potem me zanima tole, to je tudi vprašanje. Po našem vstopu v
               Evropsko zvezo, unijo in tudi ne razumem zakaj imenujemo unijo, namesto da bi rekli
               zvezo, bodo meje odpadle in kaj se bo zgodilo z našimi zamejci. In me zanima, če je
               vaše ministrstvo ali kdorkoli zadolženo za to stvar in kako se hočete lotiti te
               stvari. Jaz sem ... na Koroškem, na Primorskem, nihče nima niti pojma, kaj se bo
               zgodilo. Vendar, če imamo že ministrstvo, potem bi bilo nujno potrebno, da ugotovimo,
               kaj bodo ti zamejci od tega imeli in kaj bojo izgubili in kakšne so nevarnosti. In
               dejansko tukaj gre za narodno identiteto, ki bi morala biti del tega vstopanja.</p>
               <p>Druga stvar je vaše, vaš komentar tukaj v koalicijski pogodbi, glede izvajanja
               strategije usposabljanja. To sem že prej vprašal dr. Rupla. pa bi me zanimalo, če
               imate vi kakšen boljši odgovor na to, kajti vsa leta že slišimo, da je pomanjkanje
               strokovnjakov, da je pomanjkanje pravnikov, da je pomanjkanje teh prevajalcev in
               podobno. In seveda vse to je zelo drago in mislim, da bi bilo treba nekaj narediti,
               da se usmeri mlade ljudi v to smer in se jim da zadostno izobrazbo, da lahko pridejo
               do tega dela.</p>
               <p>Naslednja stvar, o kateri sva že enkrat midva govorila je, zaščita slovenske
               značilnosti. Dr. Rupel v svojem zadnjem članku v Večeru, kar takole mimogrede odpravi
               to stvar in se mi zdi, da bi bilo le potrebno, da se nekaj za to zavzame, za jezik in
               podobne stvari.</p>
               <p>In končno, ker sem dolga leta imel odgovornost za pravne posle, neke velike
               farmacevtske družbe v Ameriki in smo tam imeli dolžnost, da smo kontrolirali stroške
               in smo vsako leto potegnili črto, da smo videli kam smo prišli. Seveda to je tudi
               resnično, v vladnih organizacijah se to ne dela, ker potem bi grozno malo ljudi še
               ostalo včasih na mestih, kjer so, vendar imam vtis, da Evropska zveza je stalno en
               .... Potujejo sem, potujejo tja, se ne zmenijo, naredijo nič, pa ne govorim za
               Slovence, ampak za celotno zvezo. In ker sem imel pred seboj veliko teh mednarodnih
               pravnikov in sem videl, da je bila ena tendenca. Oni so vsi hoteli nekje biti, da
               brez njih ne bo šlo, pa tako naprej. Imel smo očitek, občutek imam, da tele birokrati
               evropski isto delajo. Kaj pa mi? A mi delamo iste stvari? Stalno smo, so kakšni na
               oziroma na Dunaju, na, v Bruslju in podobno. V Bruslju pa niti hiše nimamo, da bi
               recimo ljudi lahko nastavili tam, da bi bilo ceneje.  Sprašujem se tudi, v kakšnem razredu se vozijo ljudje. Ali se
               vozijo poslovnem razredu, v prvem razredu, ali kakorkoli že? In to so tudi ogromni
               stroški.</p>
               <p>To je bagatela sicer ampak ko pa govorimo o predragi državi se mi pa zdi, da moramo
               tudi na to paziti. Hvala vam lepa.</p>
            </sp>
            <sp xml:id="SDT3-OZZP-Redna-002-2000-11-27.sp21">

               <speaker>PREDSEDNIK JELKO KACIN:</speaker>

               <p>Hvala lepa. Še Robertto Battelli je prijavljen na listi.</p>
            </sp>
            <sp xml:id="SDT3-OZZP-Redna-002-2000-11-27.sp22">

               <speaker>ROBERTO BATTELLI:</speaker>

               <p>Hvala lepa gospod predsednik. Spoštovani kandidat. Že kakšnih 25 let se razmišlja in
               tudi deluje v smeri, da bi narodne skupnosti v Sloveniji vendarle pridobile lastno
               gospodarsko osnovo, ki je ni iz mnogih razlogov zgodovinskih, socioloških itn. tudi
               političnih. Mnogo poskusov je bilo strojenih v tej smeri vendar rezultatov doslej ni
               bilo.</p>
               <p>Ta trenutek naša ureditev povsem omogoča vzpostavitev te gospodarske osnove, ki je
               ne gre seveda pojmovati etnično ampak gre za to, da naj bodo narodne skupnosti
               postavljene v položaj, ko lahko enakopravno sodelujejo pri razvoju teritorija,
               katerega sestavni del so in pri razvoju Slovenije kot celote. Perspektive, ki se
               odpirajo s polnopravnim članstvom Slovenije v Evropski uniji verjetno toliko bolj
               omogočajo, da se dosežejo določeni konkretni rezultati na tem področju.</p>
               <p>Ta trenutek obstajajo npr. sredstva po zakonu o kupnini, s katerimi upravlja
               pravzaprav bivše ministrstvo za ekonomske odnose in razvoj, tako da bi prek
               samoupravnih narodnih skupnosti ta sredstva lahko bila uporabljena v gospodarskih
               projektih čezmejnega sodelovanja, ki bi uživali podporo seveda lokalnih skupnosti
               vlade Republike Slovenije in tudi Evropske unije.</p>
               <p>Izkušnje iz vseh teh let kažejo, da narodne skupnosti same, brez pomoči vlade in
               brez pomoči tudi parlamenta, ker je treba te stvari urediti tudi v zakonodaji, ne
               bodo mogle uspeti in zato vas sprašujem ali menite, da je možno in smotrno, da se
               pristopi končno k uresničitvi teh projektov in ali bi bili pripravljeni kot resor, ki
               ima močna koordinacijska pooblastila tudi pomagati pri njihovi izdelavi. Hvala lepa.
                  
               </p>
            </sp>
            <sp xml:id="SDT3-OZZP-Redna-002-2000-11-27.sp23">

               <speaker>PREDSEDNIK JELKO KACIN:</speaker>

               <p>Hvala lepa. Še gospod Štemberger je na listi.</p>
            </sp>
            <sp xml:id="SDT3-OZZP-Redna-002-2000-11-27.sp24">

               <speaker>IGOR ŠTEMBERGER:</speaker>

               <p>No, mene zanima stvar, ki zadeva eno sfero mlade populacije, in sicer študente.</p>
               <p>V različnih evropskih državah imajo različne modele študentskega organiziranja.
               Zanima me, kakšen se vam zdi naš model in ali boste pri pogajanjih z Evropsko unijo
               vztrajali pri ohranitvi takega modela, kot ga imamo, če slučajno pride do kakšnih
               pritiskov po spremembah. Tu mislim predvsem na bojazen naših študentov, da bo prišlo
               do dodatne obdavčitve dela prek študentskih servisov oziroma bojazen, da bo prišlo
               celo do ukinitve teh servisov. Hvala.</p>
            </sp>
            <sp xml:id="SDT3-OZZP-Redna-002-2000-11-27.sp25">

               <speaker>PREDSEDNIK JELKO KACIN:</speaker>

               <p>Hvala lepa. Mislim, da smo zaključili krog vprašanj za našega kandidata, ki ga
               prosim, da odgovori na dileme članov zunanjepolitičnega odbora.</p>
            </sp>
            <sp xml:id="SDT3-OZZP-Redna-002-2000-11-27.sp26">

               <speaker>IGOR BAVČAR:</speaker>

               <p>Najprej vam, gospod predsednik, ali bomo deležni vprašanj na pridružitvenem odboru,
               ki presegajo vprašanja acquisa. Po moje da. Skupni parlamentarni pridružitveni odbor
               je poleg tega, da seveda motri celoten pristopni proces in proces vključevanja, tudi
               politično telo, sestavljeno na obeh straneh iz parlamentarcev oziroma predstavnikov
               različnih parlamentarnih skupin, in pričakujem, da bomo tudi v prihodnje soočeni s
               podobnimi vprašanji. Vendar se, moram reči, tega ne bojim, kajti dosedanja praksa je
               pokazala, da so slovenski parlamentarci in parlamentarke seveda sposobne se soočiti s
               temi vprašanji in v dialogu razčistiti te dileme.</p>
               <p>Ali bom v primeru, da bom izvoljen, reorganiziral službo vlade za evropske zadeve.
               Glede na to, da sem v predstavitvi govoril o tem, da je neka generalna faza za nami,
               da je bila služba organizirana na ta način, da je praktično opravljala monitoring
               celotnega procesa usklajevanja oziroma pregleda usklajevanja slovenske zakonodaje z
               evropsko, da je opravljala monitoring priprave pogajalskih izhodišč, mislim, da bo
               reorganizacija potrebna. Ta reorganizacija ne bo zahtevala nobenih dodatnih
               zaposlitev, mislim pa, da bo večji del treba ob prioritetah, ki sem jih navedel v
               svojem predstavitvenem nastopu, ugotoviti, kam in v katero smer naj gre ta
               reorganizacija.</p>
               <p>Če skušam ob tej priložnosti odgovori tudi na tista vprašanja, mislim da gospoda
               Bernika, ko je vprašal, v čem in kaj je funkcija ministra za evropske zadeve in ali
               ne gre v tem primeru za, kot je rekel, ministrstvo, ki bo trošilo čas in denar, bi ga
               rad opozoril na to, da to ni resor - tudi nekateri drugi, ki ste govorili, omenjate
               resor - to je funkcija ministra brez resorja, ki koordinira politike, kot sem rekel v
               predstavitvi, politike, povezane z vstopom v Evropsko unijo.  Naj ob tem izrazim svoj zadržek glede trditve,
               da v času aktualne vlade nič ni zastavljeno na tem področju. Poročilo zadeva, boste
               videli, obdobje do konca septembra in tudi sam sem v nekaterih kritičnih zapisih,
               predvsem v prvi, začetni fazi izrazil kritično oceno dela vlade na tem področju,
               predvsem v realizaciji kratkoročnega zakonodajnega programa, ki ni bil v celoti
               uveljavljen v skladu z obljubami.</p>
               <p>Ob tem bi rad ponovno rekel, da v vzpostavitvi te institucije ni nobene slovenske
               posebnosti. V iskanju načina koordinacije politik, ki zadevajo Evropsko unijo v
               državah članicah obstaja več vrst rešitev. Med drugim je kar nekaj držav, ki imajo
               ministra za evropske zadeve, katerega naloga je ostala praktično nespremenjena tudi v
               času po članstvu države oziroma v pogojih članstva države v Evropski uniji. Nekaj
               pomembnih ljudi evropske unije, nenazadnje Delor je posebej objavil svoje predlog
               načina organiziranosti v teh državah, koordinacije znotraj vlade na različnih ravneh
               in vedno več ugotovitev je, da preprosto neka klasična ureditev v državah, ki tem
               vprašanjem namenjajo pozornost v zunanjih resorjih, preprosto ne zadošča več. Če se
               ozrem na to s strani svoje lastne prakse, potem bi lahko rekel, da ne vidim popolnoma
               nobenega kompetenčnega spola med zunanjim ministrom in ministrom brez resorja
               zadolženim za evropske zadeve. Praktično ni bilo nikjer, ne samo v izvajanju te
               politike, nobenega tovrstnega konflikta ampak preprosto si ni prestavljati, kako bi
               lahko koordinacijo nanekaterih vprašanjih, ki daleč presegajo zunanje-politični nivo,
               opravljal zunanji minister. Zunanji minister sicer ima vlogo glavnega pogajalca, ki
               ga servisira ožja pogajalska skupina in tudi služba vlade za evropske zadeve, vrsta
               projektov, ki imajo paizrazito notranje politični in bom rekel, zadevajo notranje
               reforme pa seveda usklajujejo prav minister brez resorja, ki na ta način seveda
               uporablja ali pa bom rekel načeljuje in za svoje delo uporablja tudi ekipo službe
               vlade za evropske zadeve.</p>
               <p>Vprašanje gospoda Jurija, ki je zadevalo opuščanje meja, bom komentiral na ta način.
               Po mojem mnenju je opuščanje meja priložnost, ne samo težava. Včasih je seveda težko
               te stvari dopovedati ljudem, katerih več desetletne izkušnje govorijo ravno
               nasprotno, katerih več desetletne izkušnje govorijo o tem, da so državne meje
               predstavljale vedno priložnost za zaslužek, ne samo državnih služb ampak tudi mnogih
               trgovskih organizacij,  ki so
               živele na račun razlike, in ob dejstvu, da se, bom rekel, ekonomsko gledano
               približujemo nekemu povprečju Evropske unije, da praktično v nekaj naslednjih letih
               lahko dosežemo že nivo, ki ogroža našo upravičenost do črpanja nekaterih pomembnih
               virov evropske pomoči, se mi zdi opuščanje meja seveda priložnost za naše subjekte,
               ki tudi v veliki večini primerov izvažajo na to tržišče. Mislim, da bo pa treba pri
               tem storiti nekaj pomembnih premikov, ki bodo nujno pomagali tistim, katerih status
               bo opuščanje teh meja ogrozilo - govorim o državnih službah -pri čemer seveda ni
               enostavno premikati vrste ljudi - govorim recimo o policistih, ki bodo morali
               okrepiti nadzor na južni meji, carini, fitosanitarnem nadzoru na nekaterih ključnih
               točkah - in temu je namenjena skrb v tistem delu, o katerem sem v predstavitvi
               govoril, ko sem govoril o tem, da je treba znotraj obstoječih mehanizmov zakona, ki
               je bil sprejet, pa tudi mehanizmov, ki jih za to namenja Evropska unija, tem
               projektom namenjati posebno pozornost.</p>
               <p>Na nek način vprašanji gospoda Bernika in gospoda Battellija sovpadata. Medtem ko
               gospod Bernik sprašuje, kaj pomeni opuščanje meja za slovensko manjšino ali pa bom
               rekel zamejce, bi rekel, da to pomeni, po mojem mnenju, ravno tako priložnost, kot
               pomeni to priložnost za pripadnike narodnih skupnosti v Sloveniji. Mislim, da je
               dosedanja praksa čezmejnega sodelovanja na tem področju dala nekaj izkušenj, ki jih
               velja tudi uporabiti za reševanje teh vprašanj. V preteklosti sem imel, ko sem še
               opravljal to nalogo, več srečanj z našimi zamejci, na žalost moram reči, da ne prav
               veliko s pripadniki narodnih skupnosti, moram pa reči tudi, da ni bilo nobene posebne
               iniciative...</p>
            </sp>
            <sp xml:id="SDT3-OZZP-Redna-002-2000-11-27.sp27">

               <speaker>GOSPOD______:</speaker>

               <p><stage>/Oglašanje iz klopi brez mikrofona./</stage></p>
            </sp>
            <sp xml:id="SDT3-OZZP-Redna-002-2000-11-27.sp28">

               <speaker>IGOR BAVČAR:</speaker>

               <p>To je res, čeprav neka organiziranost vendarle obstaja. In na teh srečanjih - eno
               pomembnejših in največjih je bilo v gradu Dobrovo na Brdu - smo zelo konkretno
               razpravljali o načinu in kako ter na kakšen način je mogoče pripadnike zamejcev
               oziroma zamejce vključiti v projekte čezmejnega sodelovanja. Glede na to, da se z
               našim približevanjem Evropski uniji približujejo novi projekti, znotraj Interrega in
               tako naprej, sem prepričan, da je treba oziroma da je mogoče položaj naših zamejcev
               okrepiti tudi skozi tovrstno sodelovanje. Evropska unija izrazito podpira vse vrste
               regionalnega multikulturnega sodelovanja in sam sem prepričan, da je to priložnost,
               da okrepimo tudi položaj naših zamejcev. Naj ob tem rečem, da sem na žalost v teh
               pogovorih velikokrat srečal skrb, ki je bila bolj plod bojazni, da bo z ukinitvijo
               neke klasične delitve na matico in zamejstvo, ta skrb matice postala manjša oziroma
               da bo neko varno naročje, ob tem ko meje več ne bo, naenkrat povzročilo tudi to, da
               ne  bo več enostavno, bom
               rekel, nekih političnih okvirov, ki bi omogočali dvigovanje tenzije na tem področju.
               Jaz sem prepričan, da se je temu mogoče izogniti, kot sem prepričan, da je mogoče na
               tem področju praktično pokazati na neko sozvojče interesov obeh narodnih skupnosti na
               obeh straneh meje. Mislim da je na tem področju seveda možnost za to, da storimo tudi
               kaj dobrega za položaj obeh. Tako narodne skupnosti Slovencev v Italiji kot narodne
               skupnosti obeh manjšin v Sloveniji.</p>
               <p>Gospod Jelinčič, ki ga na žalost tukaj ni, pa ga bom pustil za konec.</p>
               <p>Torej gospod Jerovšek. Moram reči, da sem težko razbral iz vašega izvajanja, kaj je
               pravzaprav bistvo in jedro vašega očitka. Pa vendarle sem začutil, da mi očitate
               nekatere neuspehe, ki jih seveda nikakor ne morem sprejeti. Teh očitkov ne morem
               sprejeti. Tako glede prostocarinskih prodajaln, naj vas opozorim na to, kar sem
               večkrat povedal tudi v parlamentu, ne samo pred tem ampak tudi drugimi pristojnimi
               organi, da je skupna deklaracija, mislim da k 94. členu pridružitvenega sporazuma del
               pridružitvenega sporazuma, ki je bil ratificiran v parlamentu. Da je spor o tem, kaj
               tam res piše, trajal tri leta, da smo v vsem tem času nekako skušali v pogajanjih
               glede prosto-carinskih prodajaln seveda odlašati z enostranskimi ukrepi, ki so jih od
               nas pričakovali. Da pa je od trenutka,ko je to postalo, bom rekel, vprašanje o
               pogajanjih in ko je to postal del enostanskega dokumenta, partnerstva za pristop in s
               tem pogojeno tudi črpanje tehnične in finančne pomoči, da je od tistega trenutka
               seveda bilo potrebno zelo jasno povedati, kaj bomo s tem v zvezi storili. In ker sem
               se želel izogniti vsem očitkom, sem dal izdelati nekaj študij o tem, o upravičenosti
               obstoja prosto-carinskih prodajaln in naj ob tej priložnosti rečem tudi to, kar je
               bil očitek gospoda Jelinčiča, da je ne oziraje se na različno prakso, ki dejansko
               obstaja, ne samo v odnosu do nekaterih držav kandidatk ampak tudi kot je videti do
               nekaterih držav članic, to vprašanje zadeva v glavnem našo lastno kredibilnost. Ob
               tem je tudi v koalicijski pogodbi, ki jo tu omenjate vrstanavedb, ki govorijo o
               oblažitvi posledic ob tem seveda tudi, da je kar nekaj teh ekonomskih gospodarskih
               subjektov pravilno reagiralo po mojem mnenju na nove okoliščine, ki govorijo o
               preoblikovanju prosto-carinskih prodajaln, nekateri pa tega seveda nisostorili. In
               medtem ko so drugi akumulacijo, ki so jo črpali iz te dejavnosti, usmerjali v nove
               programe in poskrbeli za zaposlovanje ljudi, so nekateri seveda stavili na
               politizacijo tega vprašanja in odlašanje s tem vprašanjem.  Če se držimo ambicij in če smo optimistični glede naših ambicij o
               vstopu v EU, potem je prav, da danes naredimo nekaj za ljudi, ki bodo ob vstopu tako
               ali tako morali vsa svoja ravnanja podrediti skupni evropski zakonodaji in tudi
               davčni politiki natem področju.</p>
               <p>Ali to pomeni tudi, kot pravi Štemberger, kakšno novost za študentske servise, v tem
               trenutku bi se težko spomnil podrobnosti s tem v zvezi. Morda bi lahko pomagal
               nekdanji finančni minister Mitja Gaspari, ampak sodim, da bo, seveda, na tem
               področju, razen na zadevah, kjer smo posebej izposlovali nekatere izjeme, ko gre za
               pripravo hrane in podobno, se je potrebno v naš davčni sistem uskladiti z
               evropskim.</p>
               <p>Zavračam tudi očitke glede notranje političnih ciljev. Mislim, poročilo je več kot
               jasno, ko govori o slovenskem parlamentu in izrecno pravi, da je zakonodajni proces
               počasen in da nobenega napredka ni bilo na tem področju. In bi, seveda, želel, da
               moje opozorilo v uvodni predstavitvi razumete samo tako, kot je zapisano v poročilu o
               napredku. Ravno tako se mi zdi nemogoče in praktično v isti sapi po eni strani
               nasprotujete okolje varstvenem principu, v kmetijstvu, istočasno pa mi prav s tem
               očitate ne spoštovanje teh principov v skrbi za varnost lastnega potrošnika, ko
               omenjate možnost in se strinjate z gospodom Jelinčičem, glede "kreutzfefd<stage>(?)</stage>
               jakobove"<stage>(?)</stage> bolezni. In se mi zdi, da je seveda, v tem očitku, ravno v tem nasprotju
               bistvo in jedro vašega očitka.</p>
               <p>Gospod Podobnik omenja prakso Irske, prakso po kateri smo, bom rekel, kar dolgo
               zgledovali, predvsem pri konsipiranju<stage>(?)</stage> regionalnega razvoja. Nekaj izjemno
               pomembnih projektov tesnega sodelovanja med administracijama je bilo na področju
               regionalnega razvoja izvedenih prav s pomočjo irskih strokovnjakov. Tudi novi
               programi, tako Ispa kot Sapard, ki nas pripravljata na črpanje evropskih ... fondov
               in sredstev iz teh skladov, so v veliki meri zasnovani na podlagi teh izkušenj.
               7-letni programi na tem področju, na področju kmetijstva, ravno tako. In prav
               dokumenti irske vlade, njihove izkušnje so bile v preteklosti vodilo tudi pri našem
               delu. Mislim, da ste me prav razumel, ko ste rekel, da ste za oživitev
               parlamentarnega sodelovanja na področju vstopanja v EU. Jaz sem sooblikoval sporazum
               predsednikov parlamentarnih strank, vodil sem tudipogajanja, takrat v imenu liberalne
               demokracije, če se spominjate Pred podpisom tega sporazuma moja izkušnja s tovrstnim
               sodelovanjem je izrazito pozitivna in koristna in sodim, da jo je potrebno na tem
               področju nadaljevati Kar
               zadeva vprašanje javnomnenjskih projektov oziroma projektov za osveščanje javnosti
               sem za to, da jih nadaljujemo, čeprav sam sodim, da to ni več zgolj vprašanje
               projektov osveščanja slovenske javnosti, ampak gre tudi za načine vključevanja
               slovenskejavnosti v projekte ki, ali pa bom rekel v celotno razumevanje javnih
               oziroma evropskih zadev. Naj ob tem posebej izpostavim prav vprašanje civilno
               družbenih organizacij, njihovega sodelovanja v celotnem projektu, kjer ne gre zgolj
               za obveščanje in sodelovanje pri pogajanjih, ampak gre tudi za neko novo, lahko bi
               rekel temu kulturo na tem področju, ko mora delo javno oziroma civilno družbenih
               organizacij tudi v prihodnje, ne oziraje se samo na ta evropski projekt, postati del
               urejanja javnih zadev. Mislim,da je vrsta izkušenj z zbornicami, vrsta izkušenj z
               deleguracijo pravnega sistema z delegiranjem in vrste vprašanj na nižje nivoje o
               katerih ni potrebno, da odločajo državni uradniki, ampak strokovna, civilno družbena
               združenja in podobno, dovolj dobra, je dovolj dobro izhodišče za prihodnje. Kar
               zadeva vprašanje kmetijstva, bi rad rekel naslednje. V odsotnosti in glede na to, da
               je pač bil citiran, bi vendarle rad malce polimiziral s spoštovanjem dr. Bučarjem;
               Slovenija je danes neto uvoznik hrane in ni samo zadostno na tem področju. Slovenija
               je danes po cenah kmetijskih proizvodov dosega evropsko povprečje. Po tem izrazito
               odstopa, po teh obeh značilnostih izrazito odstopa od drugih držav kandidatk. In to
               hkrati pomeni, da je to osnova za to, da bomo na tem področju lažje rešujemo
               vprašanja po mojem mnenju. Problemi slovenskega kmetijstva so problemi z ali brez
               vstopa v Evropsko unijo. Vpetost v ta prostor, odvisnost od uvoza hrane, predvsem pa
               slaba, izrazito slaba struktura, lastniška struktura, pomeni problem sam po sebi. Kar
               zadeva sposobnost, da okrepimo misijo Evropske unije, v enem letu se s tem dvomom
               strinjam, ni je mogoče okrepiti v enem letu. Sploh je potrebno, bom rekel predvsem
               glede na razpoložljive kadrovske potenciale, ki jih imamo, to vprašanje temeljito
               proučiti. To je predvsem stvar mnogih resorjev, kajti tako po strukturi in obsegu
               pomeni predvsem po strukturi različnih vprašanj, ki jih bodo obravnavali kajti vi
               veste, da bomo ob ratifika... oziroma ob podpisu pogodbe o pristopu v tistemtrenutku
               vabljeni praktično na vsa delovna telesa unije, tista telesa, ki zasedajo po nekaj
               desetkrat na teden, po nekaj, tudi do 100 sestankov na teden, kot bi skeptičen glede
               na organizranost Evropske unije temu pritrdil gospod Bernik in mislim, da je seveda
               ta status opazovalke potrebno po mojem mnenju izkoristiti prav v času do ratifikacije
               pristopne pogodbe, to se pravi do časa, ko bo članstvo veljalo in ko bomo seveda
               lahko enakopravno sodelovali v skladu tudi z institucionalno reformo, ki se pripravi.
                   Naj rečem, da kar zadeva
               morsko pravo, bi glede na dolgotrajnost postopka sprejemanja pomorskega zakonika
               resno dvomil, da ga je kdo res preštudiral. Ta zakonik je že nekaj časa v obravnavi
               in nimamo posebne sreče z njim.</p>
               <p>Kar zadeva vprašanja izobraževanja, se z vami popolnoma strinjam. V času, ko sem bil
               minister, sem za nekaj desetkrat ali pa bom rekel od dveh povečal delež štipendij v
               mednarodnih primerljivih institucijah v Natolinu in Brižu za 5 do 10, mislim, da smo
               jih 8 dali, pa enkrat 12 in tako naprej. Sam sodim, da bi Slovenija izjemno koristno
               ravnala, če bi - o tem sva nekoč govorila ravno tako z Mitjem Gasparijem - ena
               milijarda je potrebna zato, da štipendiramo sto ljudi, zato da se izobražujejo na
               tujih institucijah. Sam sem osebno prepričan, da če bi se jih pol vrnilo v Slovenijo,
               bi bil efekt dosežen. Tako da na tem področju sem izrazito naklonjen povečanju
               štipendiranja in izobrazbe na tujih, seveda uglednih institucijah, in s tega stališča
               boste pri meni našli zaveznika.</p>
               <p>Pravite, da je težko v državni upravi uporabljati merila, kot ste jih uporabljali v
               vaši pravni instituciji, gospod Bernik. S tem se ne strinjam, uvedba sodobnih ISO
               standardov je v državni upravi mogoča. Na področju zdravstva mislim, da ima Slovenija
               že nekaj izkušenj. Eden od delov reforme administracije, ki jo pripravljamo, je po
               mojem mnenju tudi možnost uvedbe principov sodobnega "quality managementa" in
               prepričan sem, da so te stvari merljive, da niso samo stvar nekega političnega
               voluntarizma.</p>
               <p>Na koncu naj rečem še to, da so mnoga vprašanja, ki so bila tu izpostavljena,
               pravzaprav v dokaz temu, da se delo, ki ga opravlja minister brez resorja, zadolžen
               za evropske zadeve, v veliki meri prekriva z ostalimi ministrstvi; da pa je seveda
               kultura koordinacije, usklajevanja različnih stališč pri tako pomembnih stvareh, kot
               je sprejem obsežnega pravnega reda Evropske unije, nekaj, kar narekuje neko posebno
               organizacijo v državi, ki se ne samo poslavlja od nekega preteklega sistema, ki ga je
               zapustila pred desetimi leti, ampak uvaja neke sodobne, ne samo evropsko primerljive,
               ampak evropsko skladne modele. Hvala lepa.</p>
            </sp>
            <sp xml:id="SDT3-OZZP-Redna-002-2000-11-27.sp29">

               <speaker>PREDSEDNIK JELKO KACIN:</speaker>

               <p>Hvala lepa kandidatu, ki se mu v imenu našega odbora zahvaljujem za izčrpno
               predstavitev in pojasnila, v katerih se ni izognil niti enemu samemu najmanjšemu
               vprašanju in dilemi.</p>
               <p>Zato sprašujem, ali je treba dodati še kaj ali pa lahko zaključimo splošno razpravo
               in odločamo o primernosti kandidata? Torej, do tega trenutka vidim tri kolege, ki mi
               signalizirajo, da bi vendarle radi povedali nekaj besed: najprej gospod Juri, potem
               gospod Jerovšek in gospod Gaspari.
               </p>
            </sp>
            <sp xml:id="SDT3-OZZP-Redna-002-2000-11-27.sp30">

               <speaker>AURELIO JURI:</speaker>

               <p>Torej vendarle je ena zadeva, ki je izpadla, vprašanje mestne občine Koper. Torej v
               tem smislu ali bo seveda evropska komisija korektneje obveščena seveda o vseh
               okoliščinah tega primera, da ne bi seveda ...<stage>/Nerazumljivo./</stage>... na osnovi ene pač
               neparcianskega<stage>(?)</stage>.</p>
            </sp>
            <sp xml:id="SDT3-OZZP-Redna-002-2000-11-27.sp31">

               <speaker>PREDSEDNIK JELKO KACIN:</speaker>

               <p>Gospod Jerovšek.</p>
            </sp>
            <sp xml:id="SDT3-OZZP-Redna-002-2000-11-27.sp32">

               <speaker>JOŽEF JEROVŠEK:</speaker>

               <p>Gospod predsednik, tudi jaz moram opozoriti, da ni točna vaša odredba, da se je
               dotaknil vseh vprašanj, namreč v svojem odgovoru ni zagotovil, da bo v tudi tako
               kočljivih zadevah, kot je bil embargo ...<stage>/Nerazumljivo./</stage>... embargo na meso,
               zagotovil dejansko notranjo koordinacijo politike na vseh resorjih, kar je izpustil
               tistikrat in nimamo nobene garancije, da v takih primerih zopet ne bodo imeli
               prednosti notranje-politični cilji in znotraj koalicijski. Mogoče znotraj koalicijski
               tokrat ne bodo potrebni, ker je premoč njegove stranke tako močna. Tako da te bojazni
               mi ni odstranil.</p>
               <p>Prav tako ni pojasnil, zakaj koalicija predlaga zavrnitev vseh zakonov, čeprav so
               izrazito evropski, samo zaradi tega, ker jih je predlagala recimo Bajukova vlada, pa
               jih ni pripravila, ampak jih je predhodna vlada pripravila in jih je Bajukova vlada
               vložila - postopek - sedaj pa praktično kot valjar koalicija te zakone zagotavlja,
               jih bo zavrnila in s tem podaljšala postopek. Se pravi da bo dala nov argument
               evropski uniji, da bo v poročilu rekla, da je naš zakonodajni postopek dolgotrajen in
               s tem skušala spet dobiti neke točke za delovanje na notranje-političnem področju
               nasproti opozicije. Tako da teh zagotovil nisem dobil, me pa pravzaprav tak odgovor,
               mi pove več, kot bi bil dan. Seveda, zakaj se ga je izognil, to pravzaprav pove več,
               tako da moram reči, da verjetno bom tako odgovarjanje pač upošteval pri glasovanju.
               Hvala.</p>
            </sp>
            <sp xml:id="SDT3-OZZP-Redna-002-2000-11-27.sp33">

               <speaker>PREDSEDNIK JELKO KACIN:</speaker>

               <p>Še gospod Mitja Gaspari.</p>
            </sp>
            <sp xml:id="SDT3-OZZP-Redna-002-2000-11-27.sp34">

               <speaker>MITJA GASPARI:</speaker>

               <p>Hvala lepa. Jaz sam nimam pripombe, imam pa en predlog za oba, verjetna bodoča
               ministra, da predložita temu odboru pisno stališče evropske unije glede ukrepa za
               defirencirano uporabo cene bencina v Tržaški pokrajini. Jaz bi rad videl, če se ta
               pisni dokument na tem odboru v najbližji bodočnosti znajde. Hvala lepa. Ker je pač
               vnasprotju s tistim, kar so običajno govorili glede enakovrednega in transparentega
               obravnavanja vprašanj.</p>
            </sp>
            <sp xml:id="SDT3-OZZP-Redna-002-2000-11-27.sp35">

               <speaker>IGOR BAVČAR:</speaker>

               <p>Bom dostavil Mitji Gaspariju to kar je do zdaj od Evropske unije povedano na
               pridružitvenem odboru, pa tudi to, kar je, bom rekel, kar zadeva utemeljitev
               komisarja Montija, nekaj o tem je že, čeprav je Slovenija do zdaj na obeh sejah, tako
               pridružitvenega sveta, kot odbora to argumentacijo zavrnila.</p>
               <p>Gospodu Jerovšku bi rekel samo to. Njegov vtis o pomanjkljivi koordinaciji glede
               grozečega embarga je izrazito napačen. 
               </p>
            </sp>
            <sp xml:id="SDT3-OZZP-Redna-002-2000-11-27.sp36">

               <speaker>JOŽEF JEROVŠEK:</speaker>

               <p>Ste priznali takrat...</p>
            </sp>
            <sp xml:id="SDT3-OZZP-Redna-002-2000-11-27.sp37">

               <speaker>IGOR BAVČAR:</speaker>

               <p>Ne, nič nisem priznal. Prinesite mi magnetogram, da bova videla, o čem govoriva.</p>
               <p>Prvič bi rad rekel, da je za to področje odgovorna in je tudi takrat bilo odgovorna
               veterinarska uprava Republike Slovenije, in moja kritika je takrat letela na
               veterinarsko upravo Republike Slovenije.</p>
               <p>Drugič, v nekaj pogovorih s komisarjem Verheugenom, skupaj z drugimi, ki so se
               pogovarjali o tem grozečem embargu, sem vendarle uspel doseči, da tega embarga ni
               bilo.</p>
            </sp>
            <sp xml:id="SDT3-OZZP-Redna-002-2000-11-27.sp38">

               <speaker>PREDSEDNIK JELKO KACIN:</speaker>

               <p>Lahko zaključimo splošno razpravo? Ja, prosim, dr. Bernik.</p>
            </sp>
            <sp xml:id="SDT3-OZZP-Redna-002-2000-11-27.sp39">

               <speaker>JOŽEF BERNIK:</speaker>

               <p>Samo eno vprašanje, ker niste odgovorili na to, kar sem rekel, da je draga vaša
               služba, veliko potovanj in tako dalje. Ali ta odbor dobi poročila, koliko vsako
               ministrstvo stane, vključno vaše? Hvala.</p>
            </sp>
            <sp xml:id="SDT3-OZZP-Redna-002-2000-11-27.sp40">

               <speaker>PREDSEDNIK JELKO KACIN:</speaker>

               <p>Ste to vprašali ministra ali mene?</p>
            </sp>
            <sp xml:id="SDT3-OZZP-Redna-002-2000-11-27.sp41">

               <speaker>JOŽEF BERNIK:</speaker>

               <p>Gospoda ministra.</p>
            </sp>
            <sp xml:id="SDT3-OZZP-Redna-002-2000-11-27.sp42">

               <speaker>IGOR BAVČAR:</speaker>

               <p>Ta služba predloži, tako kot vse ostale vladne službe, proračun oziroma je zaobsežena
               zelo natančno v proračunu Republike Slovenije in tam notri je mogoče dobiti zelo
               natančne številke o tem, koliko ta služba stane. Tako da je obstoj te službe nevezan
               na vprašanje obstoja ministra brez resorja ali ne, to ni nekaj, kar bi posebej
               povečevalo stroške te službe. <stage>/Snemanje prekinjeno./</stage></p>
            </sp>
            <sp xml:id="SDT3-OZZP-Redna-002-2000-11-27.sp43">

               <speaker>JOŽEF JEROVŠEK:</speaker>

               <p>Menim, da dejansko moram povedati, da predstavitev na tistih ključnih točkah, kjer
               sem ga vprašal, ni bila primerna in da ni ovrgel bojazni, da bodo prednostni cilj te
               koalicije oziroma največje stranke notranjepolitični cilji, ne pa izraziti interes
               Slovenije in izraziti politični cilji Slovenije glede pristopanja k Evropski uniji.
               Na teh področjih, kot sem prej omenil, se pravi uporabil je dikcijo, ki daje slutiti,
               da se bo skušalo na podlagi nekaterih opazk iz Evropske unije še dodatno onemogočiti
               opozicijo, da ne bi mogla opravljati svojega dela, se pravi svoje funkcije nadzora
               oblasti.</p>
               <p>In pa bojim se, ker ni odgovoril, da bo v takih ključnih situacijah, ko je
               koordinacija resorjev in politik potrebna, kot je bilo takrat ob embargu, ko je
               izostala, in da se bodo tudi v bodoče takšni primeri, če bo potrebno, uporabili za
               notranjepolitično obračunavanje, kot so se takrat.</p>
               <p>Zato za razliko od prejšnjega ministra bom moral glasovati proti, čeprav tudi
               prejšnji minister ni odgovoril, ali bomo imeli enega zunanjega ministra ali več
               zunanjih ministrov, vendar kljub vsemu je tu razlika očitna. Hvala.</p>
            </sp>
            <sp xml:id="SDT3-OZZP-Redna-002-2000-11-27.sp44">

               <speaker>PREDSEDNIK JELKO KACIN:</speaker>

               <p>Hvala lepa, gospod Jerovšek, za vaš prispevek. Zmago Jelinčič, tudi del opozicije,
               prosim.</p>
            </sp>
            <sp xml:id="SDT3-OZZP-Redna-002-2000-11-27.sp45">

               <speaker>ZMAGO JELINČIČ:</speaker>

               <p>Hvala lepa, gospod predsednik. Samo eno pojasnilo bi rad. Ali ko gre gospod Bavčar za
               ministra, pride notri gospod Jakič?</p>
            </sp>
            <sp xml:id="SDT3-OZZP-Redna-002-2000-11-27.sp46">

               <speaker>PREDSEDNIK JELKO KACIN:</speaker>

               <p>To ni pomembno zdaj...
               </p>
            </sp>
            <sp xml:id="SDT3-OZZP-Redna-002-2000-11-27.sp47">

               <speaker>PREDSEDNIK JELKO KACIN:</speaker>

               <p>Nobeden od teh.</p>
            </sp>
            <sp xml:id="SDT3-OZZP-Redna-002-2000-11-27.sp48">

               <speaker>ZMAGO JELINČIČ:</speaker>

               <p>Ne, sprašujem, ker če je to to, bom podprl gospoda Bavčarja. ...<stage>/Smeh./</stage>...</p>
            </sp>
            <sp xml:id="SDT3-OZZP-Redna-002-2000-11-27.sp49">

               <speaker>PREDSEDNIK JELKO KACIN:</speaker>

               <p>Hvala gospod Jelinčič. Moram reči, da nas bo o tem kdo oziroma katera od kandidatk
               naše stranke bo nadomestila člane vlade v državnem zboru, obvestila republiška
               volilna komisija, in da je to neodvisno od volje stranke, še manj pa od volje tega
               spoštovanega odbora. Skratka, ko bomo obveščeni, vam lahko tudi pisno odgovorimo o
               tem, kdo bodo vaši kolegi in kolegice v prihodnje.</p>
            </sp>
            <sp xml:id="SDT3-OZZP-Redna-002-2000-11-27.sp50">

               <speaker>ZMAGO JELINČIČ:</speaker>

               <p>Hvala gospod predsednik. Pisno torej, ne. Hvala.</p>
            </sp>
            <sp xml:id="SDT3-OZZP-Redna-002-2000-11-27.sp51">

               <speaker>PREDSEDNIK JELKO KACIN:</speaker>

               <p>Ne vidim več prijav k razpravi, zato prosim, da uvodoma dvignemo roke, da ugotovimo
               kvorum. Ugotovimo prisotnost! <stage>(19 članov.)</stage></p>
               <p>Kdo je za? <stage>(17 članov.)</stage> Je kdo proti? <stage>(1 član.)</stage> Hvala lepa.</p>
               <p>Prosim, če pozovete kandidata, da ga seznanimo z rezultati.</p>
               <p>Spoštovani kolega kandidat! Odbor državnega zbora Republike Slovenije za zunanjo
               politiko je zaključil razpravo in pravkar glasoval in s 17 glasovi za in 1 proti
               ugotovil, da je bila tvoja predstavitev ustrezna. V imenu celotnega odbora ti
               čestitam ob podpori odbora želim vse dobro v vladi in seveda v koordinaciji in
               pogajanjih z Evropsko unijo. Čestitam. ...<stage>/Aplavz./</stage>...</p>
               <p>S tem tudi zaključujem našo 2. sejo odbora. Hvala za sodelovanje in na svidenje
               kmalu.</p>
               <stage type="time">(Seja je bila končana dne 27. novembra 2000 ob 17.56 uri.)</stage>
            </sp>
         </div>
      </body>
   </text>
</TEI>
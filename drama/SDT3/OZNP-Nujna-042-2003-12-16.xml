<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZNP-Nujna-042-2003-12-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1E643C1E6D08BC7AC1256DFE003563D4</idno>
               <idno type="custom" subtype="day">96E8944B92B80A65C1256DFF002EE3FD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=96E8944B92B80A65C1256DFF002EE3FD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZNP-Nujna-042-2003-12-16.OZNP" n="042">
               <name>Nujna</name>
               <date when="2003-12-16"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZNP-Nujna-042-2003-12-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZNP-Nujna-042-2003-12-16.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">42. nujna seja</stage>
            <stage type="date">(16. december 2003)</stage>
            <stage type="chairman">Sejo je vodil Maksimiljan Lavrinc, predsednik odbora. </stage>
            <stage type="time">Seja se je pričela ob 20.26 uri.</stage>


            <sp xml:id="SDT3-OZNP-Nujna-042-2003-12-16.sp1">

               <speaker>PREDSEDNIK MAKSIMILJAN LAVRINC:</speaker>

               <p>Lep pozdrav vsem skupaj na 42. nujni seji odbora državnega zbora Republike Slovenije
               za notranjo politiko. Ne zaradi mene, ampak zaradi tistih, ki bodo pisali
               magnetogram, lepo prosim, če se seveda glasovi umirijo. Dnevni red ste dobili s
               sklicem. Želi kdo besedo? Ugotavljam, da ne. Torej, ugotavljam, da je dnevni red
               določen.</p>
               <p>Obravnavali bomo odgovor skupine poslank in poslancev, podpisnikov zahteve za razpis
               zakonodajnega referenduma v zvezi z zahtevo državnega zbora, naj ustavno sodišče
               odloči, ali bi zaradi zavrnitve zakona o izvršitvi 8. točke odločbe ustavnega
               sodišča, U in tako naprej, na naknadnem zakonodajnem referendumu nastale protiustavne
               posledice.</p>
               <p>Ugotoviti moram, da so se za današnjo sejo opravičili - nihče. Nihče ni opravičen. So
               pa namesto gospoda Butolena, z nami Dorijan Maršič, namesto Rudolfa Petana Bogomir
               Zamernik, namesto doktor Mihe Brejca, France Cukjati, namesto Franca Sušnika,
               magister Vizjak Andrej. In namesto Kangler Franca Rokavec Franci.</p>
               <p>Gradivo ste dobili s sklicem. Torej, dobili ste, ne ni res. S sklicem niste dobili
               ničesar, ampak naknadno ste dobili mnenje zakonodajnopravne službe. Dobili ste tudi
               mnenje vladine službe. S sklicem pa ste dobili seveda mnenje skupine podpisnikov.
               Predlagam, da se razprave v naprej skrčijo predvsem na tisto, kar je novega povedati
               o tej zadevi. In seveda sprašujem, ali želi predstavnica zakonodajnopravne službe
               besedo?</p>
            </sp>
            <sp xml:id="SDT3-OZNP-Nujna-042-2003-12-16.sp2">

               <speaker>TINA BITENC PENGOV:</speaker>

               <p>Gospod predsednik, glede na to, da je bil kratek čas za preučitev mnenja, ki je
               relativno obsežno, prav na kratko bi ga povzela.</p>
            </sp>
            <sp xml:id="SDT3-OZNP-Nujna-042-2003-12-16.sp3">

               <speaker>PREDSEDNIK MAKSIMILJAN LAVRINC:</speaker>

               <p>Prosim.</p>
            </sp>
            <sp xml:id="SDT3-OZNP-Nujna-042-2003-12-16.sp4">

               <speaker>TINA BITENC PENGOV:</speaker>

               <p>Hvala lepa. Ob proučitvi, pravzaprav navedb v odgovoru skupine poslank in poslancev
               mislim, da ni mogoče iti iz dejstva, da pravzaprav srž teh razprav predstavlja
               pravzaprav tendenco, oziroma usmeritev oziroma vzpostavitev takega pravnega stanja za
               določen krog oseb, ki v Sloveniji stalno prebivajo, da se zagotovijo njihove
               človekove pravice, za katere je bilo s strani ustavnega sodišča v več ustavnih
               odločbah, pravzaprav ugotovljeno, da jim glede na to, da je imela zakonodaja
               neustavne praznine, niso bile zagotovljene, oziroma, da so bile v določenem času
               zanje prikrajšane. Glede na to je mogoče ugotoviti, da je zakon, na katerega se je
               vložila zahteva za razpis referenduma, inki ga je sprejel državni zbor, teoretično
               gledano, in tudi sicer nanaša na drugačno, oziroma delno spremenjen način izvrševanja
               odločitev, oziroma odločbe ustavnega sodišča, in da dograjuje način njene izvršitve,
               ter da ga je dopustno sprejeti. Glede na to, seveda državni zbor ni imel utemeljenih
               razlogov, da bi nasprotoval predlogom vlade, da se odločba ustavnega sodišča izvršuje
               tako, da se izvršuje sukcesivno v nekem smislu od lažjih problemov, k bolj
               kompliciranim problemom, sledeč pri tem tudi odločbo ustavnega sodišča, ki je
               predvidevala različne pristope v zvezi z razreševanjem problemov, tako imenovanih
               oseb, ki jim je bil status stalnega prebivališča izločen, oziroma izbrisan.</p>
               <p>Glede navedb, ali je zakon potreben, ocenjujemo, da je pravzaprav že vlada sama, pa
               tudi v, bom rekla, v nadaljnjih razpravah v državnem zboru, ki so prispevale k
               rešitvam, ki jih zakon vsebuje, bilo ocenjeno, da je zakon za samo izvršitev odločbe
               ustavnega sodišča potreben, ker daje zakonito podlago za izdajo nadaljnjih upravnih
               odločb, in ker prinaša vsebine,
               ki so prav za izvršitev odločbe ustavnega sodišča nujno potrebne, saj zagotavljajo
               vpis stalnega prebivališča v ustrezne registre po uradni dolžnosti. S tega vidika je
               seveda zakon pravzaprav v bistvu predpogoj za neko celovito in z namenom ustavnega
               sodišča skladno izvršitev njegove odločbe, zato mi ocenjujemo, da bi morebitne
               zavrnitev tega zakona na naknadnem zakonodajnem referendumu, utegnila imeti
               protiustavne posledice, zaradi česarje seveda tudi državni zbor vložil zahtevo, na
               katero sedaj pobudniki, oziroma zahtevatelji pravzaprav odgovarjajo, s tem, da
               pravzaprav sprejem takega zakona v ničemer ne prispeva k izvrševanju odločbe, vendar
               mislimo, da pravzaprav omogoči hitrejšo, celovitejšo in pravno korektnejšo izvršitev.</p>
               <p>Ob tem dodajamo še to. Da, kar se tiče namena tega zakona, in ciljev, ki jih
               zasleduje, je pravzaprav jasen. Jasen je že iz svojega naslova, in jasen je iz
               namena, kot ga opredeljuje 1. člen. S tega vidika je mogoče reči, da je namenjen samo
               izvršitvi, da ni bil nikoli njegov namen kakršnegakoli opredeljevanja v zvezi z
               odškodninami, in da s tega vidika seveda imamo predpise, ki odškodnine urejajo, kakor
               jih urejajo, in se uveljavljajo po pravilih pred sodišči, in da seveda glede na to,
               zakon ni polomija, ker nikoli njegov namen tudi ni bil teh vprašanj urejevati. Res
               je, da lahko nastopi vprašanje, ali je treba te zadeve urejati, vendar seveda moramo
               vedeti, da se bo neka celovita realizacija odločbe ustavnega sodišča in odločitev, ki
               jih je prinesla, pravzaprav izvršila s sprejemom še drugega zakona, tako imenovanega
               sistemskega, ki ga imamo v postopku, kjer je pa pravzaprav še čas, in mogoče že kaj
               več, bom rekla, tudi podatkov, da se oceni tudi eventualno reagiranje na opozorila,
               ki obstojijo v zvezi z možnimi odškodninami.</p>
               <p>Kar se tiče roka. Rok je postal eno od kar pomembnih vprašanj, ki ga uveljavljajo
               skupina poslancev celo na prvem mestu. Menimo, da je razumevanje roka, kot
               prekluzivnega <stage>(?)</stage> roka preozko, in da ni v skladu z namenom 16. člena zakona o
               referendumu in ljudski iniciativi, na podlagi katerega je državni zbor sprejel
               zahtevo, naj ustavno sodišče presodi, ali bi imela morebitna zavrnitev tega zakona na
               naknadnem zakonodajnem referendumu protiustavneposledice. Radi bi poudarili, da
               pravzaprav v 16. členu zakon v drugem odstavku uporablja navedbo, da mora državni
               zbor tako zahtevo vložiti najkasneje do izteka roka za razpis referenduma. Rok za
               razpis referenduma je določen v 22. členu. V 22. členu moramo pravzaprav vedeti, kaj
               ta rok pravzaprav ureja, in kdo ima pravico, in kdo ima obveznost. Pravico ima
               vsekakor zahtevatelj, oziroma predlagatelji zahteve za razpis referenduma.
               Prekoračitev roka, ne more te pravice tem zahtevateljem vzeti, ker bi bilo to v
               nasprotju z ustavo. Državni zbor na drugi strani ima obveznost, in obveznosti se ne
               more razvezati s tem, da rok prekorači. To se pravi, če je obveznost uzakonjena v
               določnem roku, tudi če je izvršena kasneje, je pravilno izvršena, in jo je
               pravzapravpo poteku roka, bom rekla s strani nekega, bom rekla, odgovornega organa,
               treba potem čimprej izvršiti. Zato, ker se 16. člen sklicuje na tak rok, menimo, da
               tudi njegova omemba v njem samem ne more spremeniti narave tega roka. Menimo tudi, da
               seveda je tudi obveznost državnega zbora, da skrbi, da referendumi, referendumska
               vprašanja, ali referendumi ne bi imeli protiustavnih posledic, in da to ni njegova
               pravica. Tega, mi te možnosti iz 16. člena ne smatramo, kot pravno sredstvo.  Mi te možnosti 16. člena ne smatramo kot pravno sredstvo, mi ga
               smatramo kot neko predhodno vprašanje v okviru odgovornega in ustavno in zakonsko
               skladnega razpisovanja referenduma. S tega vidika seveda je treba tolmačiti
               pravzaprav roke v celotnemzakonu o zakonu o referendumu o ljudski iniciativi, tako da
               se pravzaprav namen tega zakona lahko izvrši in da ti roki ne onemogočajo državnemu
               zboru izvrševanje njegovih dolžnosti. Čeprav jih mora seveda ob sicer skopih
               določbah, kjer pravzaprav ti roki niso nič natančneje opredeljeni, prav tako ne
               posledice v zvezi s tem, če so prekoračeni, čeprav jih mora torej državni zbor
               spoštovani kolikor se le da. Jaz bi samo še rada povedala, da seveda tak pristop
               interpretacij rokov v zvezi z razpisom referendumaizhaja tudi iz določenih odločb
               ustavnega sodišča, ki so bile nedavno izdane v zvezi z presojanjem ustavnosti
               referendumskega vprašanja v zvezi z novelo zakona o trgovini, kjer je ustavno sodišče
               izrecno reklo v obrazložitvi, ker je državni zbor dolžan razpisati referendum, ker je
               ..<stage>/Nerazumljivo./</stage>... iz predhodnega referenduma in ker je dolžan najkasneje v enem
               letu sprejeti odločitev s katero uveljavljeni referendumski izid mora pred razpisom
               poskrbeti, da je vsebina referendumskega vprašanja jasno obrazložena in skladna z
               ustavo. Iz teh zaključkov iz teh ugotovitev mi izvajamo sklep, da ne gre za pravice,
               ampak da gre za obveznosti, katerih se državni zbor tudi s pretekom roka do katerih
               lahko v nekih izjemnih situacijah pride, ne more razvezati. Glede na to seveda imamo
               potem še nekaj ilustracij o našem mnenju s katerim pravzaprav dokazujemo, da tudi
               takrat, ko državni zbor razpisuje referendum. Kaj naredi v tem roku? Sprejme akt o
               razpisu referenduma, s tem dejansko referendum še ni razpisan, kajti razpisan je
               takrat, ko nastopi datum, ki se v tem aktu šteje kot dan, ko začnejo teči procesna
               opravila. To se pravi, sprejme torej spet smo odločitev po navadi se seveda ta
               odločitev spet tehnično obdela in se pošlje v objavo uradnemu listu, ki ga seveda
               objavi po navadi v prvi številki uradnega lista, razen če ne gre neke, bom rekla,
               izjemne situacije kot sta dva referenduma na enkrat ali pa kaj podobnega, ko se neki
               roki lovijo. Hočem povedati, da tudi sama dikcija, da državni zbor razpiše referendum
               ne pove da ga je v tistem hipu s svojo odločitvijo dejansko že razpisal, ampak je
               sprejel akt s katerim se seveda ta razpis zagotovi. S tega vidika bi bilo treba
               vendarle povedati, da je državni zbor tudi v primeru zahteve kateri se oporeka ali pa
               na katero se skuša z interpretacijo navezati prekluziven rok, da je vsebinsko
               odločitev državni zbor sprejel v roku sedmih dneh, vendar ta, bom rekla, odločitev je
               bila potem tehnično obdelana, izbrana so bila gradiva, napisani magnetogrami in v
               času, ko je bilo to mogoče, to se pravi čim prej, predana fizično ustavnemu sodišču.
               S tem menimo, da se ni vplivalo nikakor ni vplivalo tudi namen ni bil vplivati na
               kratenje pravice do referenduma in tudi ne na onemogočanje dela ustavnemu sodišču
               oziroma ustavnega sodišča. Glede na to, gospod predsednik, mi menimo, da je treba
               pravzaprav tudi vprašanje rokov v tem zakonu, torej zakonu o referendumu in ljudski
               iniciativi prvenstveno razumevati v, bom rekla, preko namena čemu smo namenjeni in
               pač ..<stage>/nerazumljivo./</stage>... ustavne pravice zakonodajnega referenduma tako, da je ta
               skladna z ustavo in zakoni, da ne pride do referendumskega odločanja o neustavnih
               vprašanjih in z neustavnimi posledicami. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp5">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa sekretarki naše zakonodajno-pravne službe. Očitno je za nekatere bila
               dolgočasna oziroma vejo več o pravni problematiki, ki jo obravnavamo saj jih to ni
               motilo to izvajanje, da ne bi klepetali, seveda zato prosim, če zaradi zapisa
               poskušati biti bolj diskretni pri svojem klepetanju. Jaz seveda bi prosil še vlado,
               da dodatno pojasni svoje mnenje. Dr. Bohinc ima besedo. Minister.</p>
            </sp>
            <sp xml:id="SDT3-OZNP-Nujna-042-2003-12-16.sp6">

               <speaker>DR. RADO BOHINC:</speaker>

               <p>Hvala lepa, gospod predsednik.  Vlada je na današnji seji sprejela mnenje do odgovora skupine poslank
               in poslancev podpisnikov zahteve za razpis referenduma. Mnenje v bistvu obsega
               dosedanja stališča vlade do tega vprašanja hkrati pa se vsebinsko v celoti ujema z
               mnenjem, ki smo ga pravkar slišali, mnenjem zakonodajno-pravne službe državnega
               zbora. V mnenju, ki je pisno tudi priloženo zato ga ne bom povzemal ali pač pa zelo
               kratko predstavil, se opredelilo do naslednjih vprašanj. Prvič do izražanja dileme o
               tem ali je zakon potreben ali ne oziroma ali je odločbo ustavnega sodišča možno
               uresničevati neposredno. Drugič se opredeljujemo glede vprašanja ali in zakaj
               materijo urejati v teh zakonih, zakaj ne v enem samem. Tretjič se opredeljujemo do
               vprašanja finančnih posledic. In četrtič do naknadno nastalega in odprtega vprašanja
               v zvezi z razpisom oziroma z rokom za razpis referenduma oziroma za zahtevo za
               presojo ustavnosti.</p>
               <p>Kar zadeva prvega vprašanja ponavljamo večkrat izraženo stališče, da zakon določa
               način izvršitve odločbe ustavnega sodišča, da je vsebinsko identičen namenu, da
               izraža odločbo ustavnega sodišča in da bi bilo glasovanje o tem na referendumu
               glasovanje o tem ali se naj odločba ustavnega sodišča realizira ali ne in tudi o tem
               ali naj se ugotovljene kršitve človekovih pravic, da se o tem odloča na referendumu.
               Po našem je to neprimerno in to smo v obrazložitvi obširneje tudi utemeljili.</p>
               <p>Drugo. Ponovno izpostavljamo določilo četrtega odstavka 153. člena ustave, ki je
               temelj za stališče, da je zakonu nujno potrebna pravna podlaga za izvajanje odločb.</p>
               <p>Kar zadeva vprašanja enega ali več zakonov ponavljamo stališče, da ustavno sodišče
               ne nalaga niti enega niti več, v zakonu se do tega ne opredeljuje, da pa je
               avtonomija zakonodajalca kako materijo razvrsti in ali jo uredi v enem ali več.
               Državni zbor se je na predlog vlade opredelil, da uredi materijo tako, da se v kar
               najkrajšem času postavi pravna podlaga za tisto kategorijo izbrisanih glede katere ni
               sporno, da so že enkrat dobili dovoljenje in kjer ni potrebno ponovno ugotavljati
               dejanskega stanja bivanja v Sloveniji, ker to je to upravni organ že enkrat ugotovil.
               Glede ostalih pa je potrebno vzpostaviti kriterijalani sistem zato kot je znano smo
               že vložili in v januarju je načrtovana javna predstavitev glede zakona, ki bo
               celovito uredil izvršitev odločbe ustavnega sodišča.</p>
               <p>Glede finančnih posledic ponavljamo mnenju, da zakon ne vzpostavlja nobenih novih
               pravnih podlag za finančne posledice, da so te že bile vzpostavljene, da pa je tudi
               škoda nastala, če je nastala, to bo potrebno dokazati pred sodiščem, nihče tega
               doslej še ni dokazal, da je nastala z dokaj veliko časovno odmaknjenostjo, ki seveda
               utemeljeno postavljava vprašanje tudi zastaranja.</p>
               <p>Še kar zadeva roka in s tem povezanimi dvomi o tem ali gre za prekluziven ali
               instruktivni rok mi se tu v celoti strinjamo z argumentacijo, ki jo je obširneje
               predstavila zakonodajna-služba parlamenta dodatno opozarjamo le kot  pomembno okoliščino, da gre v bistvu tudi za
               interpretacijo roka za razpis referenduma ne samo za rok za zahtevo za presojo
               ustavnosti. Gre v bistvu isto na enak način določen rok in bi taka razlaga, da gre za
               prekluziven rok gre, bi v bistvu pomenila, da tudi referenduma ne bi bilo mogoče
               razpisati, če bi bil po izteku tega roka.</p>
               <p>Skratka to dajemo bolj kot dodatno argumentacijo. Sicer pa v celoti se strinjamo z
               obrazložitvijo, ki je v prej slišanem mnenju bila že pojasnjena. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp7">

               <speaker>PREDSEDNIK MAKSIMILJAN LAVRNIC:</speaker>

               <p>Hvala lepa gospodu ministru. K besedi se je javil kolega Barovič. Še kdo? Gospod
               Cukjati. Še kdo? V kolikor ne. Gospod Rokavec.</p>
            </sp>
            <sp xml:id="SDT3-OZNP-Nujna-042-2003-12-16.sp8">

               <speaker>BOGDAN BAROVIČ:</speaker>

               <p>Hvala gospod predsednik. Bom skušal biti kratek in jedrnat.</p>
               <p>Mislim, da vsi med nami ali večina ve kaj pomeni ariadni klopčič. To doživljamo
               danes. Slišali smo nekaj zelo konkretnih stvari. Pa so tako zapletene, da tiste nitke
               okoli nog, stolov in miz nikakor in nikoli ne bomo mogli razvozlati.</p>
               <p>Poglejte. Gospa Bitenčeva je jasno in glasno povedala. Citiram: "Prekoračitev roka
               ne more predlagatelju odvzeti pravice do referenduma". To je zelo jasen, odkrit in
               razumljiv stavek.</p>
               <p>Ravno ta stavek potrjuje njeno drugo tezo, ki jo lahko ugotavljam iz njenega
               izvajanja. Namreč, da je vse prehitro, prezakomplicirano in da se nenazadnje tudi
               zakonodajno pravna služba katere mnenje vedno prebiram in jih spoštujem, ne more tako
               hitro znajti. In to je ravno dokaz, da referendum je potreben.</p>
               <p>Tretjič. Gospod minister je rekel, da se Vlada ne strinja z mnenjem zakonodajno
               pravne službe. To mislim ... <stage>(ne razumljivo - govori tudi predsednik odbora)</stage> ... Se
               opravičujem. Mislim, da bomo iz magnetograma lahko razbrali, kaj je gospod minister
               rekel.</p>
               <p>Lahko mi očitate karkoli. Pozorno sem skušal poslušate. Če sem napačno razumel, kar
               bo dokazano iz magnetograma. Če ne,se že ta trenutek gospodu ministru
               opravičujem.</p>
               <p>Nenazadnje. Ocenjujem v imenu Slovenske nacionalne stranke in spoštovanih kolegov,
               da je danes ne samo to, ne samo cilj, ki mislim, da bi ga morali doseči in to je
               cilj, ki piše v zadnjih šestih vrsticah osnovne materije, ki smo jo sprejeli za hitri
               sklic, ki pravi.</p>
               <p>"Zato predlagatelji utemeljeno pričakujemo od Ustavnega sodišča Republike Slovenije,
               da bo naložilo Državnemu zboru Republike Slovenije, da nemudoma razpiše referendum na
               osnovi zahteve" in tako naprej, da ne bom bral. Ta material imate vse.</p>
               <p>Ampak, da je danes celo poskus iskanja nekega opravičila, da bi vendarle še
               prekoračeni rok dal možnost Ustavnemu sodišču, da bi le to še enkrat reklo, da pa
               vendarle o tem ne bi odločali.</p>
               <p>Spoštovane kolegice in kolegi ! Čemu se bojimo referenduma? Priznam, da je bilo
               veliko nepotrebnih referendumov. Priznam. Priznam in mi je žal, da so bili. Ampak ta
               bo še eden od teh štirih ali petih nepotrebnih. Čemu se bojite gospe in gospodje, ki
               zagovarjate uresničitev Ustavnega sodišča o izbrisanih. Če vam ljudje verjamejo in če
               vam zaupajo, da bodo ljudje v Sloveniji na referendum ne prišli ali odločili proti
               vaši volji, če ste prepričani, da imate prav. Ljudje bodo rekli pač kar bodo rekli,
               in če bodo vam potrdili, vam bomo tudi javno priznali, in politika in ljudje in
               ustavno sodišče. Referendum in volja ljudstva je še vedno je v Sloveniji na referendum ne prišli ali odločili
               proti vaši volji, če ste prepričani, da imate prav. Ljudje bodo povedali, pač kar
               bodo povedali in če bodo vam potrdili vam bomo tudi javno priznali in politika in
               ljudje in ustavno sodišče. Referendum in volja ljudstva je še vedno, vsaj po moji
               presoji in presoji Slovenske nacionalne stranke nad tudi ustavnim sodiščem, kot pravi
               tukaj v, se opravičujem, bom končal, v mnenju zakonodajno-pravne službe v zaključku,
               v mastnem tisku.</p>
               <p>Minimo, da so postopki po zakonu o referendumu in ljudski iniciativi prvenstveno
               namenjeni izvajanju ustavne pravice do zakonodajnega referenduma in dejanjem v tem
               postopku, s katerimi se zagotovi, da volivci na referendumu ne bi sprejemali
               neustavnih odločitev, pa vendarle, ne morejo ljudje na referendumih sprejemati
               neustavnih odločitev. Mislim, to je v popolnem, po mojem mnenju in v mnenju Slovenske
               nacionalne stranke v popolnem nasprotju. Ljudje lahko sprejemajo ustavne odločitve in
               nikakršnih drugih, kajti ustava je nastala po volji ljudstva, to je naše mnenje, se
               zahvaljujem.</p>
            </sp>
            <sp xml:id="SDT3-OZNP-Nujna-042-2003-12-16.sp9">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, kolegi Baroviču za ta ekskurz, mislim, da je bil velik donesek ustavnemu
               pravu te države, ker je bil v teoriji precej, najprej je bil omenjen. Natančno tako.
               Dovolite. Jaz sem molčal, ko sem, kolega Barovič, jaz sem molčal, ko sem moral
               poslušati vaše izvajanje, lepo prosim, da molčite tudi vi, ko morate poslušati moje.
               Bilo je marsikaj rečenega in jaz sem vesel, da se vse to beleži. O tem bi lahko
               študentje, potem kaj naučili.</p>
               <p>Ker je bil omenjen minister in sicer v tem, kako je in kaj je govoril in ker sem bil
               omenjen sam, zakaj sem v nekem strahu pred nečem, ne vem, pred čim, sklical to sejo
               oziroma, zakaj sploh seja, bom najprej z repliko dal besedo ministru, potem se bomo
               oglasil sam in to zelo kratko. Prosim.</p>
            </sp>
            <sp xml:id="SDT3-OZNP-Nujna-042-2003-12-16.sp10">

               <speaker>DR. RADO BOHINC:</speaker>

               <p>Samo, da ne bi bilo nesporazuma. Jaz nisem niti v enem primeru izjavil, da se ne
               strinjam z mnenjem pravne službe, kar nekajkrat sem pa povedal, da se strinjam.</p>
            </sp>
            <sp xml:id="SDT3-OZNP-Nujna-042-2003-12-16.sp11">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Tudi sam moram povedati, da sem to sejo sklical, ne v strahu pred tem,
               kar se lahko, temveč zaradi tega, ker v dopisu, ki ga imate tudi vi na sklicu piše:
               "O navedbah v odgovoru se lahko izjavite do srede 17.12.2003 do 12. uri". To je edini
               razlog, da smo danes skupaj, sicer, imam pa jaz veliko bolj prijetnih opravil. Besedo
               ima gospod Cukjati.</p>
            </sp>
            <sp xml:id="SDT3-OZNP-Nujna-042-2003-12-16.sp12">

               <speaker>FRANCE CUKJATI:</speaker>

               <p>Hvala za besedo. Bom šel po vrsti. Kolikor sem uspel v 10 minutah, od kar smo dobili
               gradivo pa vmes je bilo še glasovanje, vsebino pregledati. Najprej bi se ustavil
               seveda pri mnenju zakonodajno-pravne službe na to vprašanje.</p>
               <p>In sicer, najprej na stani 2, prvi odstavek, tam piše, nekoliko skrajšano bom prebral
               odstavek, takole piše: "Zakon, ki ga je državni zbor sprejel za izvršitev 8. točke
               izreke odločbe ustavnega sodišča na sicer nekoliko drugačen način izvrši namen
               naveden točke izreka in s tem za določen krog opravičencev zagotovi vzpostavitev
               njihovega stalnega prebivališča tudi za obdobje, ko ga niso imeli priznanega ter jih
               za to obdobje zagotavljal vzpostavitev njihovih človekovih pravic vezanih na posebne
               okoliščine v zvezi s prebivanjem na območju Republike Slovenije itd."</p>
               <p>Torej, gre za zakon, ki na nekoliko drugačen način rešuje zadevo 8. točke ustavnega
               sodišča. Vi dobro veste, da je ves problem ravno v tem bil, nekoliko drugačen
                  način izvršitve te točke. Mi
               smo se mnogo trudili, da bi ta nekoliko drugačen način popravili nekako z logiko
               pravičnosti in preglednosti dostopa do reševanja teh problemov, vendar nismo uspeli
               in tudi očitno mnogi pobudnike referenduma bi želeli ta nekoliko drugačen način
               nekoliko drugače rešiti. Mislim, da je treba to imeti na vidu, da gre za vprašanje
               nekoliko drugačnega načina.</p>
               <p>Drugič. V tem odstavku tudi pravi, da zakon rešuje določen krog opravičencev. Mi
               menimo, da je to napačni pristop, ampak je treba rešiti celotni krog opravičencev,
               vse opravičencev tudi tiste, ki sedaj niso državljani nekdanjih republik, ampak so
               morda državljani Evropske unije ali katere druge države.</p>
               <p>Dalje, govori v tem odstavku, da gre za zagotavljanje, da ta zakon zagotavlja
               vzpostavitev njihovih človekovih pravic vezanih na posebne okoliščine v zvezi s
               prebivanjem. Tako je. Mi moramo rešiti vprašanje stalnega bivališča, tukaj pa
               rešujemo pravice, ki so vezane na stalno prebivanje, ki seveda pri vseh teh
               upravičencih, ki naj bi jih deklariral ta zakon, kot opravičence ni bilo prisotno, ni
               bilo prebivanje dejstvo v mnogih primerih v tistih letih. To je prvi pomislek glede
               tega mnenja, ki ga boste verjetno dal tudi na glasovanje.</p>
               <p>Drugo. Na isti strani v tretjem odstavku piše takole: "Trditev, da zavrnitev
               nepotrebnega zakona očitno ne more imeti protiustavnih posledic ne drži. Državni zbor
               je bil na podlagi 8. točke izreka itd., dolžan navedeni zakon sprejeti."</p>
               <p>Mislim, da gre tukaj za napačno, resnično napačno obrazložitev, državni zbor ni bil
               dolžan, kajti 8. točka ne obvezuje ne vlade, ne državnega zbora, ampak samo
               ministrstvo za notranje zadeve. Tudi samo ustavno sodišče, če bi smatralo za to
               potrebno bi tudi navedlo, kot v vseh ostalih v svojih določbah navede, da je treba
               zakon dopolniti, spremeniti ali kako drugače urediti v okviru zakonodaje, pa tega ni
               reklo.</p>
               <p>Nadalje piše, prav tako na tej strani: "Ponovno poudarjamo, da zakon poleg zakoniti
               podlage vzpostavlja potreben nadaljnji inštrumentarij za izvršitev namena 8. točke
               predmetno odločbo ustavne sodišča, za to je zakon iz teh razlogov nujna dodatna,
               pravna podpora načinu izvršitve. Če že smatra predlagatelj tega mnenja, da gre za
               nujno pravno podporo, potem lahko povemo, če potrebujemo, kakšno pravno podporo,
               potem bi bila ta podpora lahko tudi drugačna, boljša, morda v okviru sistemskega
               zakona, ki se prav tako pripravlja." V nadaljevanju so pa seveda nekoliko še bolj
               čudne trditev.  Takole piše: "Zato
               bi odločanje o njem," namreč o tem zakonu, "na referendumu dejansko pomenilo
               odločanje o zagotovitvi človekovih pravic za določeno skupino oseb, ki so stalni
               prebivalci Republike Slovenije" in tako dalje. Tukaj pa zagotovo tudi kot
               nestrokovnjak, pa sem prebral marsikatero strokovno mnenje o tem vprašanju, lahko
               rečem, da ne gre za odločanje o človekovih pravicah. Zagotovo ne. Kajti človekove
               pravice so zavarovane že v ustavni odločbi, človekove pravice so v drugih zakonih
               zavarovane. Tukaj ta zakon, ki smo ga sprejeli, ni tisti edini končni temelj, ki bi
               te pravice zagotavljal, tudi brez zakona so te pravice zagotovljene. Tudi brez tega
               zakona, ki je sedaj referendumsko vprašanje. Seveda, o neki drugi pravici, ki je
               tukaj ogrožena in je zapisana v 3. členu ustave, ne bi na dolgo in široko govoril, ki
               jo morate poslanci in pa zakonodajno-pravna služba dobro poznati - to je pa pravica
               do referenduma.</p>
               <p>No, seveda je res, da je sistemski zakon, ki je v razpravi, v dvomesečnem zamiku,
               nekako. Verjetno bo sprejet šele tam nekje januarja, februarja. Zato se čudim, da
               tukaj tudi reče predlagatelj te obrazložitve, da referendum bi se namreč opravil
               posredno o odločitvi ustavnega sodišča, ki določa vzpostavitev statusa samega
               prebivanja po uradni dolžnosti in takoj.</p>
               <p>Nadalje se zakonodajno-pravna služba loteva tudi tega nesrečnega prekluzivnega roka.
               Bom rekel nesrečnega, zaradi tega, ker ta rok očitno doživlja neko čudno torturo.
               Doslej je bilo povsem jasno, kaj je to prekluzivni rok. Kadar smo se hoteli pritožiti
               na odločbo sodišča, se je dobro vedelo, do sekunde, tudi karkoli smo hoteli oddati
               naprej ali kakorkoli, ali pobudo za referendum, so bile vedno sekunde vprašanje in
               tako dalje. Mi smo vedno vedeli, kaj je to prekluzivni rok, vedno. Tu se pojavlja
               neka čudna logika, nek čuden pristop, ki me skrbi. In sicer, najprej razveljavlja
               zakonodajno-pravna služba oziroma jemlje moč in jasnost tega roka s tem, da pravi
               takole na 4. strani: "Ta rok," iz 22. člena, "v nobenem primeru ni mogoče tolmačiti
               tako, da bi zamuda povzročila oprostitevte obveznosti," misli na obveznost državnega
               zbora, da vpraša ustavno sodišče za mnenje. Spoštovani predstavniki
               zakonodajno-pravne službe, nikjer ne vidim, da bi bila to obveznost državnega zbora.
                   Ampak v zakonu, tako berem
               jaz prosim, da me podučite je to pravica Državnega zbora, ki pa seveda je vezana na
               določene stvari, kot je prekluzivni rok ipd. Na peti strani dalje o tem roku seveda
               še naprej razmišlja predlagatelj tega mnenja in sicer tako, da dokler je rok za
               razpisreferenduma še aktiven, četudi je sedem dni iz tehtnih okoliščin prekoračeno,
               Državni zbor ne more biti odrešen odgovornosti in tako dalje. Sedaj očitno
               predpostavlja kot samo po sebi umevno predlagatelj, da je bil ta rok iz tehtnih
               okoliščin prekoračen. Ne vem, katere so bile tehtne okoliščine, ali je bila vojna, so
               bili tanki, so bili tanki na cesti in ni bili mogoče izročiti Ustavnemu sodišču tega,
               kakšni so bili tehtni ali smo zaspali, smo se zapili ali kaj . Ne vem, katere so bile
               tiste tehtne okoliščine, zaradi katerih je bil rok prekoračen in seveda je treba
               podreti celoten naš pravni sistem, zato da rešimo zadevo. In še eno, ne mešat in to
               vi verjetno dobro veste, da ne smete prekluzivni pa instruktivni rok. Instruktivni
               rok velja za odločbo za razpis referenduma. Državni zbor še vedno lahko, sedaj,
               danes, jutri razpiše referendum, če sedaj ugotovi, da ni potrebna obravnava ali
               karkoli, ali če bo ustavno sodišče reklo ne. To je instruktivni rok in ne vezati
               prekluzivni rok na instruktivni rok. To je nekaj drugega.</p>
               <p>Kot sem rekel, se tukaj pojavlja nekaj, kar me bolj skrbi, kot ta referendum. Tudi
               če bo, ali če ne bo. Nekaj drugega gospodje. Prvič, vsako figo ta državni zbor, odkar
               imamo od leta 2001 popravljen zakon o referendumu in ljudski inciativi, ki omogoča,
               da damo na Ustavno sodišče pobudo oziroma ga zaprosimo za mnenje o ustavnosti
               referendumskega vprašanja, vsako figo takoj pošljemo tja. Zakon o trgovini smo
               dvakrat pošiljali, čeprav smo dobro vedeli, da ne gre za nobeno nevarnost
               protiustavnega odločanja, za nobene človekove pravice, take, ki so v ustavi
               zagotovljen, kar naprej. In sedaj zopet in zopet in zopet. To je postal en zelo
               neokusen mehanizem preprečevanja uresničevanja pravice do referenduma. Neokusen
               način. To je prvo.</p>
               <p>Drugič. Zelo nevaren je pristop, ki ga opažamo na različnih nivojih, in sicer,
               komisija za razlago poslovnika državnega zbora, vam povem, vsem jasno, evidentno
               odloča v skladu z dnevnopolitičnimi potrebami. Strokovna skupina pri ustavni
               komisiji, vse bolj svoje obrazložitve frizira v skladu z dnevno političnimi
               potrebami. Bilo je opozorjeno, da se je v istem besedilu, sta se pojavila popolnoma
               dva različna pristopa, pač kako je komu pasalo.  In sedaj Zakonodajno-pravna služba zopet vse bolj, vse pogosteje - tak
               vtis imam, da me ne bo kdo tožil - zapušča svoj strokovni nivo in prireja strokovne
               razlage in obrazložitve dnevno-političnim potrebam. To je pa tisto, kar mene bolj
               skrbi, še bolj skrbi. In tudi kako bomo sedaj naredili s tem prekluzivnim rokom, bomo
               naredili presedan in bomo zopet naredili zbrko.</p>
               <p>Samo eno pripombo bi imel, vem to boste dali na glasovanje in bo izglasovano, ker vas
               je večina. Samo eno pripombo bi še imel za konec. Gospodje vladne koalicije, če s
               tako večino ne znate vladati, ne da bi kršili poslovnik zakone, ne da bi prerejali,
               frizirali, obrazložitve in tako imenovane "strokovne razlage" potem ne vem kakšen
               pridevnik bi vam dal. Hvala.</p>
            </sp>
            <sp xml:id="SDT3-OZNP-Nujna-042-2003-12-16.sp13">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospod Cukjati, ker ste se vzdržal nadaljnjih žalitev. Zame so to
               žalitve, ker se trudim delati v skladu s poslovnikom. Seveda je to nekorektno od vas,
               ampak pustimo to za kdaj drugič. Med tem časom se nam je namesto podpredsednika tega
               odbora, gospoda Pavla Ruparja, ki ga vidim bolj poredko tukaj, pridružil gospod Jožef
               Jerovšek, ki se je tudi javil k besedi in dobil jo bo potem, ko bodo govorili kolega
               Rukavec, gospod Potrč, kolegica Pavlinič in potem je na vrsti gospod Jerovšek.</p>
               <p>Gospod Rokavec ima besedo. Repliko na koga? Ne, ne, replika na repliko je možna
               takoj. Te ni bilo, navsezadnje...</p>
            </sp>
            <sp xml:id="SDT3-OZNP-Nujna-042-2003-12-16.sp14">

               <speaker>GOSPOD _________:</speaker>

               <p>Se opravičujem, nisem bil viden in bom pol minute. Če mi ne dovolite...</p>
            </sp>
            <sp xml:id="SDT3-OZNP-Nujna-042-2003-12-16.sp15">

               <speaker>PREDSEDNIK MAKSIMILJAN LAVRINC:</speaker>

               <p>Ne, ne dovolim. Kolega Rokavec ima besedo. Šli bomo po vrsti, pa boste to
               izkoristili potem v razpravi.</p>
            </sp>
            <sp xml:id="SDT3-OZNP-Nujna-042-2003-12-16.sp16">

               <speaker>FRANCI ROKAVEC:</speaker>

               <p>Hvala za besedo, gospod predsednik. Menim, da je že moj predgovornik marsikaj
               povedal, ampak mogoče na začetku, kar je v tem trenutku najbolj bistveno. Na podlagi
               16. člena zakona o referendumu in ljudski iniciativi, ker je jasno povedano do kdaj
               mora Državni zbor vložiti zahtevo za presojo ustavnosti referendumskega vprašanja, in
               to je rok sedem dni, je več kot očitno, da je bil ta rok zamujen. Več kot očitno. V
               naši državi verjetno ni sodišča, ki bi določeno vlogo obravnavalo po roku, ki je
               pretekel. In bo zelo zanimivo spremljati odločitev tega visokega organa, ki ga cenim,
               glede te vloge, ki jo je naslovil Državni zbor po iztečenem roku.  Ve se, da je v tej hiši naslednji dan zelo
               vršelo. To se ve. To se je tudi izvedelo po kuloarjih. Ampak, o tem je škoda
               komentirati.</p>
               <p>Jaz pričakujem, da bo predsednik državnega zbora čimpreje, na podlagi vseh teh
               naštetih dejstev razpisal referendum.</p>
               <p>Drugo pa, vsa dogajanja, ki smo mu priča vse te dni in tudi danes, je dejansko
               dogajanje, kako naj bi se tudi dnevna politika, kadar ji vladajoči strukturi oziroma
               tistim, ki so sprejeli odločitev, kje spodrsne, poskušali najti ustrezne argumente,
               da se pač odločitev v tem primeru, tretje veje oblasti, le prikroji njenim interesom
               in potrebam. To pa menim, da je najbolj zaskrbljujoče, kar se dogaja v tem hipu,
               najbolj zaskrbljujoče. Namreč, na kratko bom samo komentiral odgovor pobudnikov za
               razpis zakonodajnega referenduma ustavnemu sodišču na dveh, treh segmentih.</p>
               <p>Prvo, menim, da se človekove pravice na podlagi odločbe ustavnega sodišča, lahko
               najbolj učinkovito izvršijo le, če je materija celotne odločbe ustavnega sodišča
               zajeta v enem zakonu. To je definitivno. Kakršnokoli parcialno reševanje odločbe
               ustavnega sodišča, ene točke napram drugim, lahko pomeni diskriminatorni položaj do
               ostalih.</p>
               <p>Drugo, zakon bi na podlagi poslovniške zahteve, da mora vsebovati tudi finančne
               posledice, lažje odgovoril na premnogokrat zastavljena vprašanja v toku sprejemanja
               zakona, kakšne bodo finančne posledice, če bi celotno materijo odločbe ustavnega
               sodišča reševali v enem zakonu.</p>
               <p>In tretjič, sledjič, zakon ne rešuje celoten krog upravičencev, ki ga vsebuje
               materija odločbe ustavnega sodišča. V tem vidim dejansko nevarnost za kršenje
               človekovih pravic v tem primeru s strani države oziroma zakonodajalcev.</p>
               <p>To so najmanj trije argumenti, ki sem prepričan, da držijo in, da bo v končni fazi,
               če bo seveda tudi prišlo do odločanja na ustavnem sodišču, prišlo do, z strani nas,
               pobudnikov, pozitivnega odgovora. Seveda, če ne bo prevladovala opcija, ki se sedaj
               že kaže, kako vplivati na nekatere spodrsljaje, ki se jih naredi v postopku.</p>
               <p>Če spremljamo, če opažamo, kako se ravna sodna praksa v naši državi, vemo, da ta
                   kakršnihkoli spodrsljajev
               ne sanira, ampak jih zavrže. Hvala.</p>
            </sp>
            <sp xml:id="SDT3-OZNP-Nujna-042-2003-12-16.sp17">

               <speaker>PREDSEDNIK MAKSIMILJAN LAVRINC:</speaker>

               <p>Ali ste končali? Hvala lepa. Kolega Potrč ima besedo.</p>
            </sp>
            <sp xml:id="SDT3-OZNP-Nujna-042-2003-12-16.sp18">

               <speaker>MIRAN POTRČ:</speaker>

               <p>Hvala lepa. Gospod predsednik, kolegice in kolegi, najavljam se, ne zaradi tega, da
               bi imel kakršnokoli upanje, da bom kogarkoli prepričal, ampak iz vedenja, da je prav
               ustavnemu sodišču ponuditi čimveč mnenj in argumentov za posamezno stališče. Zato bom
               hvaležen, če bo morda nekaj teh mnenj, ki jih bom povedal, res na ustrezen način,
               verjamem, da v magnetogramu, če bi pa kakšno od teh tudi kot dopolnitev priprave
               gradiva, ki jih je pripravila naša služba za zakonodajo in pravne zadeve bilo
               oblikovano, pa bi mi bilo še toliko ljubše.</p>
               <p>Za uvod naj rečem, da v celoti sprejemamo oba mnenja, mnenje službe za zakonodajo in
               pravne zadeve, in mnenje vlade. Ker je vprašanje razumevanja roka iz 16. in 22. člena
               novo vprašanje in se o tem še nisem opredeljeval, naj v zvezi s tem preberem, kar sem
               si napisal, da bom čim krajši.</p>
               <p>Temeljito sem proučil zakon o ustavnem sodišču in zakon o referendumu in ljudski
               iniciativi. Na podlagi proučitve obojega imam naslednje mnenje. Ustavno sodišče je
               najvišji organ sodne oblasti, ustavnosti in zakonitosti ter človekovih pravic in
               temeljnih svoboščin, kar je zapisano v 1. členu zakona o ustavnem sodišču. Svojo
               ustavno vlogo opravlja glede različnih vprašanj in v različnih postopkih. Kdor si
               prebere zakon o ustavnem sodišču, lahko to vidi. Prav zato je razumljivo, da glede
               mnogih vprašanjpravila postopka pri ustavnem sodišču niso vedno in za vsak primer
               natančno določen. Tudi uporaba sodnih postopkov, ki jih določa nadomestno ali pa kot
               uporabo 6. člen pravi, da se uporabljajo smiselno in odvisno od pravne narave zadeve,
               ki jo ustavno sodišče obravnava. Torej, tudi tukaj gre za prilagojenost posebnosti
               postopka pred ustavnim sodiščem in za prilagojenost dejstvu, da je vsebina pravic, o
               katerih odloča ustavno sodišče vedno v prvi vrsti javna korist, spoštovanje ustavnega
               reda, ne pa predvsem interes, samo interes posamezne stranke v postopku. Zato je
               razumljivo, da mnoga vprašanja postopka niso vedno striktno določena, da zamuda
               določenega roka nima vedno predpisane javne sankcije in, da ima celo v primeru, ko so
               določene posledice zamude pri nekem dejanju predvidene v zakonu, ustavno sodišče
               izrecno pravico, da v posebej utemeljenih primerih kljub, pri kršitvi ali pa
               nespoštovanju rokov odloča. Se pravi, na eni strani niso določeni vsi roki, na drugi
               strani so mnogi roki brez sankcij, pri čemer se potem ne ve, kakšne so posledice in
               tretji primer so določeni roki s sankcijami, ki pomenijo izgubo pravice, vendar lahko
               ustavno sodišče  kljub
               zamujenemu roku odloči, da zadevo obravnava. Zato je vsako primerjanje postopka pred
               ustavnim sodiščem s postopki pred rednimi sodišči neutemeljeno. Posebej torej pri
               ustavni pritožbi, kjer gre za varovanje človekovih pravic, je tako v prvem odstavku
               51. člen kot v tretjem odstavku 52. člena predvideno, da se lahko kljub zamudi v
               rokih ustavno sodišče o pritožbi odloča. Tudi zakon o referendumu in ljudski
               iniciativi ima roke določene predvsem zaradi varovanja pravice državljank in
               državljanov do referenduma in zato, da se postopek referenduma izvede korektno tako,
               da omogoči dejansko odločanje državljank in državljanov o vprašanju, glede katerih so
               odločitve jasne, se pravi, jasno vprašanje, in glede katerih niso mogoče neustavne
               posledice.</p>
               <p>Glede naknadnega zakonodajnega referenduma ima zakon o referendumu določene roke
               glede dveh pomembnih vprašanj. Prvo, določen je sedemdnevni rok za vložitev zahteve
               ali obvestila o pobudi, to je 21. člen, prvi odstavek. Toda ob tem je v zakonu
               določena tudi sankcija za zamudo tega roka. Po preteku sedemdnevnega roka se pošlje
               zakon v razglasitev in objavo. Se pravi, ko je rok zamujen, ga ni več mogoče -
               državni zbor pošlje v razglasitev in objavo. To je sankcija za zamudo roka. In
               drugič, ima določen rok za vložitev zahteve za ustavno presojo. Piše: "Najkasneje do
               izteka roka za referendum,"kar piše v 16. členu "oziroma v sedmih dneh po vložitvi
               zahteve," kar piše v 22. členu. V prvem in v drugem primeru sankcija ni določena. Jaz
               v tem opažam ravno veliko razliko. Najmanj je zakon neprecizen, lahko je bil pa
               namenoma tako določen. Lahko se kdorkoli smeje, samo moral bi, preden se smeje, še
               kdaj kakšen "jus" povohati, ne pa kaj drugega. Ni namreč v tem primeru predvideno, da
               bi imelo ustavno sodišče glede zahteve možnost, da ne bi obravnavalo, če je takšen
               rok zamujen. Tudi če bi torej sprejeli razlago predlagateljev zahteve za referendum,
               da so v zakonu o referendumu in ljudski iniciativi predvideni roki zavezujoči, moramo
               ugotoviti, da rok za vložitev zahteve ustavnemu sodišču nima predvidene sankcije in
               da ima v skladu z zakonom o ustavnem sodišču ob smiselni uporabi drugih določb
               zakona, ki so povezane s postopki za varovanje človekovih pravic, ustavno sodišče
               možnost, če tako želi, da o kršitvi človekovih pravic odloča celo v primeru, če bi
               samo ocenilo, da je formalni rok za nekaj ur prekoračen.</p>
               <p>Zdaj pa glede vsebinskih vprašanj - upam, da bom lahko krajši, ker sem prevečkrat že
               o tem govoril - najprej uvodoma tri ugotovitve.</p>
               <p>16. člen, ki določa možnost, da ustavno sodišče presoja o ustavnosti zahteve, ni bil
               uveljavljen v zakonu o referendumu in ljudski iniciativi šele z letom 2001, veljal je
               že mnogo pred tem. In dva primera sta bila, v katerih je  ustavno sodišče po tem členu na zahtevo državnega
               zbora že ravnalo. Prva zahteva, v kateri sem bil sam močno prizadet, ker sem bil eden
               od pobudnikov zbiranja podpisov za to, da bi se onemogočila nesmiselna
               denacionalizacija vsaj na delu vsebine, zbranih je bilo prek 43.000, ustavno sodišče
               tega referenduma ni dovolilo, sklicujoč se na spoštovanje ustave. In drugi je bil
               primer, kjer sem bil zelo vesel, da je bilo tako odločeno, to je, ko so predstavniki
               Demosovih desnih parlamentarnih strank zahtevali, da se sprejme zakon, s katerim se
               bo razveljavil 40. člen zakona o državljanstvu, ker so bila državljanstva preveč
               širokogrudno v letu 1991 podeljena, pa je spet na zahtevo državnega zbora ustavno
               sodišče ugotovilo, da bi bil takšen referendum v nasprotju z ustavo, ker bi šlo za
               odvzem pravic in kršitev človekovih pravic, ki so bile že uveljavljene.</p>
               <p>Drugo, kar zadeva o tem, kakšna je vsebina odločitve ustavnega sodišča in trditve
               predlagateljev, da ni potrebno presojati, da bi razveljavitev zakona pomenila tudi
               vprašanje ali pa nezmožnost uresničevanja zahtev, ki jih je sprejelo ustavno sodišče.
               Ne bom razlagal, samo marsikdo od vas se bo spomnil tega, priznal, vem, da ne bo. Vi
               ste takoj - pobudniki zahteve namreč - ste posamično, ne vsi, ker vas je 30, in tudi
               morda različno govorili o tem, da odločba ustavnega sodišča pomeni prekoračitev
               pristojnosti ustavnega sodišča. Da je vsebina odločbe ustavnega sodišča
               nesprejemljiva, ker podeljuje pravice za nazaj, retroaktivno, kar je v nasprotju z
               ustavo. Trdili ste, da poklanja pravice ljudem, ki si teh pravic ne zaslužijo. Trdili
               ste, da gre za poklanjanje pravic, ker so si imeli možnost te pravice urediti, pa jih
               niso želeli. Da gre za pravice, ki se dajejo nasprotnikom Slovenije. Zdaj govorite,
               da bi moral biti enkrat en zakon, enkrat da noben zakon za uresničevanje 8. točke ni
               potreben. Če bi šlo za to, da bi bil po vaši zahtevi en zakon, potem 8. točko in
               odločbo ne bi bilo mogoče uveljaviti, ker ta zahteva uveljavitev takoj in bi že
               pravzaprav morala biti pred pol leta uveljavljena. Drugi del je pa povezan z vsebino
               zakona. Govorili ste, da že sedanji zakon je protiustaven, ker nima predvidenih
               finančnih posledic, da 8. točka odločbe ustavnega sodišča je pa dobra, ker ima
               predvidene finančne posledice. Hočem govoriti o protislovnosti, ki jih v teku teh
               nekaj mesecev razlagate glede na trenutno situacijo.</p>
               <p>Referendum za mene torej bo, formalno, predvsem pa politično referendum o odločitvi
               ustavnega sodišča in o tem, ali se  pravice, ki so bile tej skupini državljank in državljanov odvzete,
               povrnjene, ali pa ne.</p>
               <p>In na koncu, zakon je torej po mojem potreben, najmanj je bil pa, v pravnem smislu
               mogoč. Državni zbor ima pravico, tako je že odločilo ustavno sodišče, način izvršitve
               po 40. členu zakona o ustavnem sodišču odločiti tudi, ali pa določiti tudi drugače.
               Mora izvesti, vendar lahkoizvede tudi drugače. Drugačen način presoje ni protiustavno
               dejanje državnega zbora, ni dejanje proti načelu, da so odločbe ustavnega sodišča
               obvezne, je pa vsebina takšnega zakona stvar ustavnopravne samostojne presoje. Zato
               mislim, da bi odločanje o temzakonu v vsakem primeru pomenilo odločanje o sami
               odločbi ustavnega sodišča.</p>
               <p>In drugo, če bi kdorkoli vztrajal, da je zakon res, ali nepotreben, ali da ga
               državni zbor celo ne bi smel sprejeti, kar sicer ne razumem, ampak kot možnost, da ne
               bo rečeno, da se ne predvideva, moram reči, in da bi morali upravni organi sami
               izvršiti odločbo v vsakem primeru, brez vsakršnega zakona, potem moram reči, da bi
               bil zakon v pomenu tistega nedopusten. In, če bi bil zakon nedopusten, moram reči, da
               mi je popolnoma nejasno, zakaj bi državljanke in državljane na referendumu
               spraševali, kaj si mislijo o pravno in vsebinsko nedopustnem zakonu. Upam, da bi še
               kdo drug mislil enako. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp19">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa kolegu Potrču. Besedo ima kolegica Pavliničeva.</p>
            </sp>
            <sp xml:id="SDT3-OZNP-Nujna-042-2003-12-16.sp20">

               <speaker>IRMA PAVLINIČ KREBS:</speaker>

               <p>Hvala lepa, gospod predsednik. Spoštovani, spoštovane! V poslanskem klubu Liberalne
               demokracije Slovenije bomo v celoti podprli mnenje zakonodajno pravne službe našega
               državnega zbora. Ne samo, da je izjemno korektno pripravljeno, po vsebini lahko
               ocenim, da v celoti sledi izvajanjem našega poslanskega kluba pri zagovarjanju zakona
               o izvršitvi 8. točke odločbe ustavnega sodišča. Vsi argumenti, ki smo jih navajali,
               so v bran oziroma v podporo presoji pred ustavnim sodiščem navedeni in zato z njim v
               celoti soglašamo. In gospod Cukjati, resnično so bile vaše navedbe, da želimo na
               neokusen način preprečiti argumente nepravične, če ne kaj drugega. Če smo kaj skušali
               na odboru za notranjo politiko ob obravnavi tega vprašanja z vamidoseči, je to
               argumentiran pogovor. Vedno smo vas, ob vaših navedbah spraševali, da to, da
               navajate, da argumentirano nekaj želite, nas ne prepriča in vas prosimo, da nam
               pojasnite, pa ste obšli te naše prošnje za bolj natančna pojasnila, da bi nas torej
               vaši argumenti v kaj prepričali. Samo eno točko, gospod Cukjati, kjer smo prosili za
               vaše argumente, da se ne pojavljam, gospod Potrč je povedal veliko stvari, s katerimi
               se v celoti strinjamo.</p>
               <p>Problematizirali ste navedbo zakonodajno pravne službe, ko na strani 2 pravi, da
               zakon, ki ga je državni zbor sprejel za izvršitev 8. točke izreka odločbe ustavnega
               sodišča, na sicer nekoliko drugačen način izvrši namen in tako naprej. Pravi, da bi
               po logiki pravičnosti, da ste ravno v tem delu vi želeli z amandmajem s tem, da to
               naredimo pravično  in sicer
               transparentno, in sicer tako, da naložimo ministrstvu, da pri vsakem, ki že ima
               izdano dovoljenje za stalno prebivanje, v primeru, ko z odločbo ugotovi za nazaj
               ponovno preveriti dejansko neprekinjeno prebivanje v Sloveniji.</p>
               <p>Mi smo skušali takrat, ko smo temu amandmaju nasprotovali poudariti, da smo kot
               zakonodajalci nekoliko drugače uredili način izvršitve ravno z zožitvijo
               upravičencev, ki danes že imajo dovoljenje za stalno prebivanje v Republiki
               Sloveniji, in to z razlogom, ko smo izvzeli tisti dve kategoriji, ki sta lahko
               pridobili dovoljenje za stalno prebivanje na podlagi olajšanih pogojev in za katere
               upravni organ, ko je odločal, ni bil dolžan preverjati neprekinjenega dejanskega
               prebivanja v Republiki Sloveniji. Tako, da nekoliko drugačen način izvršitve je
               pravzaprav želel namen in vsebino 8. Točke izreka odločbe ustavnega sodišča nesporno
               povzeti in nesporno zagotoviti tudi to, kar vi ves čas opozarjate. To, da so ti
               ljudje neprekinjeno in dejansko prebivali na ozemlju Republike Slovenije, in da je to
               upravni organ v postopku, ko je odločal o dovoljenju za stalno prebivanje tem ljudem
               že ugotovil.</p>
               <p>Spraševali smo vas, da vendarle poskušajte navesti primere, ki nas bodo prepričali,
               da bi določali drugače in nenazadnje tudi samo ustavno sodišče je z izredno določnim
               direktnim naročilom, ki ga je v 8. točki podalo za izdajo odločb dopolnilnih
               ugotovitvenih odločb seveda upoštevalo dejstvo že nesporno ugotovljenega dejanskegain
               neprekinjenega prebivanja. Tako, da če samo v tem delu, gospod Cukjati, malenkost
               politiziram z vami, resnično verjamemo ustavnemu sodišču, verjamemo vladi, kot
               predlagateljici te spremembe in nenazadnje smo se poskušali z vsemi možnimi argumenti
               tudi sami v to prepričati. Mi sledimo mnenju zakonodajno pravne službe zato, ker v
               njo verjamemo.</p>
            </sp>
            <sp xml:id="SDT3-OZNP-Nujna-042-2003-12-16.sp21">

               <speaker>PREDSEDNIK MAKSIMILJAN LAVRINC:</speaker>

               <p>Je kolegica Pavliničeva končala? <stage>(Še ne.)</stage> Nekdo je ugasnil mikrofon, pa bi prosil,
               da se… <stage>(Medsebojno pogovarjanje.)</stage> Bi se dogovorila za to, da se replicira ob koncu?
               Domnevam, da bo še kaj. Lahko tudi. Kdo želi besedo? Ugotavljam, da je kolegica Irma
               Pavlinič Krebs končala. Ne še,
               še nisem dal besedo. ... da popravite svojo navedbo, lapsus lingue, dovolim, potem je
               pa na vrsti kolega Jerovšek oziroma če bo replika bo najprej kolega Cukjati.</p>
            </sp>
            <sp xml:id="SDT3-OZNP-Nujna-042-2003-12-16.sp22">

               <speaker>IRMA PAVLINIČ KREBS:</speaker>

               <p>Hvala lepa, gospod predsednik. Popravljam se v delu, ko sem menda izrekla, pa se
               opravičujem, da je mnenje zakonodajno-pravne službe državnega zbora, da sledi mnenju
               LDS. Želela sem povedati, da je mnenje identično in v celoti z njim soglašamo. Hvala
               lepa.</p>
            </sp>
            <sp xml:id="SDT3-OZNP-Nujna-042-2003-12-16.sp23">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Besedo ima kolega Cukjati, ki je žele repliko.</p>
            </sp>
            <sp xml:id="SDT3-OZNP-Nujna-042-2003-12-16.sp24">

               <speaker>FRANCE CUKJATI:</speaker>

               <p>Jaz bi spoštovani kolegici še enkrat povedal, čeprav smo v državnem zboru nekajkrat
               to ponovili, da bi želeli uvesti oziroma dodati takrat amandma s katerim bi se
               odločba o stalnem prebivanju, pazite to ni državljanstvo, to ni priznanje stalnega
               bivališča, ampak odločba o stalnem prebivanju, to se pravi odločba, da je stalno
               prebival v Sloveniji izdala tistim, ki so resnično stalno prebivali. In sicer, da v
               kolikor jim ni bilo preverjeno stalno prebivanje, bi jim bilo potrebno za tiste leta,
               ki niso bila preverjena dodatno preveriti Do leta 1997 so se pa odločbe o stalnem
               bivališču povratnikom dajale ne glede na to, ali so bili v času, recimo, od leta 1991
               do 1993, 1994 v drugi republiki izven Slovenije ali ne. Kajti, takrat se je zahtevalo
               začasno bivališče samo za tri leta ali pa še to ne. To je bil naš amandma. Očitno ga
               niste nekako sprejeli oziroma doumeli. In jaz bi vprašal nazaj kako to od kod taka
               zagrizenost z vaše strani, da ne dovolite preverjanja, če so ti ljudje resnično
               stalno prebivali tukaj. Ne vem od kod ta zagrizenaborba proti preverjanju za tisti
               čas, ki ni bil preverjen, samo to je bil. Sicer pa to ni problem današnje teme in
               menim, da izgubljamo čas. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp25">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. K besedi so ...<stage>/Oglašanje iz klopi./</stage> Bi mi dovolili, da jaz še naprej
               vodim sejo? Kolega Jerovšek bi mi dovolili? Hvala lepa. Prav vesel sem za to čast, da
               lahko še naprej vodim sejo. Replika na repliko je dovoljena izjemoma in na tem odboru
               smo jo že nekajkrat tudi dovolili. ...<stage>/Oglašanje iz klopi./</stage> Ura ni pomembna, jaz imam
               čas, tako tudi vi. Ljudje tako mislijo, da premalo delamo. Replika na repliko
               kolegica Pavliničeva.</p>
            </sp>
            <sp xml:id="SDT3-OZNP-Nujna-042-2003-12-16.sp26">

               <speaker>IRMA PAVLINIČ KREBS:</speaker>

               <p>Zelo kratko, gospod predsednik. Neprekinjeno dejansko prebivanje  teh oseb je bilo v postopkih pred državnimi
               organi že preverjeno in ugotovljeno. Če bi ta dodaten pogoj zapisali v zakon bi šli
               tudi čez okvir odločbe ustavnega sodišča, torej 8. točke, ki takega pogoja ne
               zahteva, niti ne pogojuje. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp27">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Besedo ima kolega Jerovšek. Da pojasnim tudi zakaj sem dal besedo
               Pavlinič Krebsovi. ... saj me ne moti, če klepetate, ampak če se pa potem na sliši v
               zapisnik bo pa problem, po moje. Mnogokrat in kar nekaj vas ste bili na robu
               žaljivosti, morda celo čez, mnogokrat. Če nekdo meni, da nisem sposoben doumeti
               nečesa, najmanj kar je dvomim v mojo pamet ali pa da ga ne poslušam. In to je bilo
               omenjeno večkrat. Ne bom rekel kdo. Prosim pa, seveda, tema je razburljiva, da tako
               rečem, smo v prednovoletnem času, če mene vprašate je popolnoma neprimeren za
               obravnavo tako resnih tem, tudi ura je takšna, kot je ugotovila kolegica Zupanova,
               ampak tu smo, delati moramo in kolega Jerovšek ima besedo.</p>
            </sp>
            <sp xml:id="SDT3-OZNP-Nujna-042-2003-12-16.sp28">

               <speaker>JOŽEF JEROVŠEK:</speaker>

               <p>Hvala lepa. Zelo sem vesel, da je gospod Potrč pri cinični opazki pač zabrusil
               nazaj, da nekateri bi morali malo JUS povohati. Jaz sem vesel, da je gospod Potrč
               tako rezuniral. Sam res kot študent nisem povahal JUS-a, mislim pa, da imam kar nekaj
               občutka skozi življenjske izkušnje za naravno pravo. Pisal sem številne odgovore,
               pritožbe na ... odločbe kot odgovorna oseba v delovni organizaciji, tudi na razne
               pravne poduke sem se kot fizična oseba, kot sam moral često odzivati in tudi dobil
               odgovore, da smo pri kakšni zadevi ali pravna oseba alisam zamudili rok. Niti
               slučajno mi ni prišlo na misel, da bi smatral, da je sodstvo naredilo krivico pravni
               osebi v imenu katere sem pisal ali meni. Tu danes pa je prišlo do takšnega
               sprenevedanja, do takšnega tolmačenja prava, katerega je mislim, da v prejšnjem
               mandatu poslanka iz LDS-a ugotovila, da gre za, po njenem mnenju, ustvarjalno
               interpretacijo prava, tudi mislim da v podobno zahtevni temi, kjer je bila dovoljena
               ustvarjalna interpretacija prava in to iz ust številnih pravnikov, ki so ne samo
               povohali, ampak diplomirali na pravni fakulteti. Jaz moram reči, da sem zgrožen in
               revultiran. Da je v mnenju zakonodajno-pravne službe skoraj vsaka stvar se začne če,
               če, če, kot da v tej državi ne bi vedeli, da če čebula ne bi če imela, bi čebula bula bila. Takšni
               relativizmi za pravnike, so po mojem nekaj najhujšega, in to kažejo na ponovno
               uporabljanje, zlorabo prava, kot smo mu bili na tleh države skozi dolgih 50 let
               soočeni k zlorabi. Da so ene pravne norme veljale za ene, za druga pa za bolj
               posvečene. In to pravno mnenje je pisano s stališča posvečenih. Moram reči, da takega
               farizejstva, takšne apologetske vdanosti predpisani ideologiji dosmrtne zavezanosti
               jugoslovanski ideji, in dosmrtni zavezanosti dogmatski zavesti,in dogmatski upravi
               prava, še nisem doživel.</p>
               <p>Na popolnoma jasno in srednje jasno stališče predlagateljev, se odzivajo pravniki in
               pravne službe v tej hiši s tako, za lase privlečenimi zadevami. Sprenevedanjem,
               takšnim, govorim samo o teh razlagah teh rokov. In pa kar se je tu jasno pokazalo. Da
               je šlo pri tem, ta scenarij, da je prišlo po polnoči. Ker tu se zapiše, da je bilo
               tekom seje. Mi smo se zavedali nevarnosti lovljenja v zanko scenarija. Zato smo se
               nekateri, ali pa so se nekateri naši poslanci odpovedali svojim razpravam, da se bo
               zadeva končala pred polnočjo, da se ne bomo ulovili v to zanko, katero sedaj kažete
               jasno, in nastavljate. Bilo je dovolj časa, da bi v zakonitem roku poslali na ustavno
               sodišče mnenje državnega zbora. Zahtevo državnegazbora. Ni nobenega izgovora, kako
               boste pred Evropo branili, kdo vas bo še jemal v tej Evropi za resne? In hoteli ste
               to zanko, da, češ, vi ste potegnili prej kot v polnoči, sedaj tudi razpis
               referenduma, ki piše, takrat bi pa drugače razlagali, da v teh dneh do polnoči ste
               prekoračili rok. Jasno se vidi, da je nastavljen scenarij. In da tu potem te odgovore
               pišejo ljudje, to se govori po hiši, ki so dobesedno stranke v postopku. Ki zastopajo
               neko drugo stran, da ta hiša nima avtonomnega nastopa, da se je kolegica Irma v svoji
               prostodušnosti in odkritosrčnosti povedala, da pravno mnenje zakonodajne v celoti
               sledi izvajanju poslanskega kluba LDS. Kaj takega v tej hiši, vsaj spretno sem
               pričakoval iz pravniških ust. In to je popolnoma isto. Sedaj vem, da ni bil slučaj,
               to, kar je zadnjič bilo v poročilu napisano z notranjepolitičnega odbora. Ker je bila
               zahteva, da mora ustavno sodišče tako in tako odločiti, in tak sklep nazaj poslati.
               Sedaj se to kaže v polni, jasni luči. Gospodje, cesar je gol. Slekli ste sedo nagega.
               Popolnoma gol je cesar. Razgalili ste se do skrajnih možnosti. In princip, država, to
               smo mi, lahko delamo kar hočemo. Skrajni nihilizem ste pripeljali do skrajnega konca.
                   Gospod minister, jaz
               mislim, da se premišljeno niste podpisali pod to mnenje vlade, ker se zavedate, da bi
               si v tem slučaju sami napisali interpelacijo. Samo zastopanje takšnih stališč, ob
               tako jasnem, ko se v sleherni državi ve, kaj nek prekluzivni rok zahteva, uvajanje te
               dvojne pravne morale v tej državi - to je nezaslišano! In povejte mi, kje na svetu
               bodo našli pravnika, ki bo našel opravičilo za to, kar delate. Pa treba je narediti
               eno katarzo! Ali je možno na taki podlagi iti naprej? Ljudem govoriti, da v tej hiši
               sprejemamo zakonodajo,da sledimo pravni državi? Kaj vas ni sram, da niste izvršili
               svojega? Zakaj službe niso izvršile svojega? Mi v naši poslanski skupini in v Novi
               Sloveniji smo se zavezali in smo se, še enkrat poudarjam, odpovedovali razpravam, da
               se je lahko ob enajsti urikončalo. Vi ste sledili svojim vnaprej skovanim scenarijem
               in zdaj se izvlecite iz lastnih scenarijev sami!</p>
               <p>Da tu piše, ne vem, da je pa vsebinski del zahteve državni zbor izvršil v okviru
               roka - pa kaj si boste še izmislili?! Kaj si boste še izmišljevali? Ob predpostavki,
               da bi šlo za prekluzivni rok - ja, pa kaj ni pravo o tej zadevi dovolj jasno? Ne vem,
               koliko predpostavk in vsega, kaj vse si izmišljate, da neke za lase privlečene
               razloge vlečete ven. Pa to je sramota! Za takega, ki ni povohal prava,tiste, ki so pa
               povohali pravo, je pa to nadvse velika sramota. In priznajte, da je bil to scenarij
               in zanka že zadnjič, to, kar je Lavrinc napisal kot sklep odbora za notranjo politiko
               - se je zmotil, je bil izredno odkrit in jasen - to, kar so na poslanskem klubu
               sklenili, je on zapisal. Danes je Irma to potrdila in nehajmo se sprenevedati! Kako
               daleč je še lahko - saj imate ja tako izredno moč in se bojite ljudstva! Moram tu
               Jenka uporabiti: zakaj tako hrumite? Moram ga apostrofirati: Slovencev se bojite!
               Državljanov Slovenije se bojite. Blazno se jih bojite. <stage>/Oglašanje iz ozadja./</stage> A to je
               zloraba literature? Mislim, da so pesniki učitelji, ne pa naši...</p>
               <p>O vsebinskih zadevah, mislim, da je kolega Rokavec pa še nekateri zelo jasno in da
               je tudi v tem odgovoru zelo jasno napisano, in jih ni treba poudarjati. Samo ne
               delajte sramote tej hiši! Ne podpišite se pod vsako farizejstvo! Zakonodajno-pravna
               služba ne more delati samo za poslanski klub LDS, oblast, ideologijo in za... cilje.
               Ne more in ne sme! Pa če še tako priznavate, da je bilo tako narejeno. Pa če vas
               poslanci tega kluba še tako hvalijo, kako ubogate, kako se priklanjate, kako
               spoštujete vsako naročilo. Ne morete! Tudi mi poslanci opozicije  imamo pravico, da ste naš servis. In še
               enkrat, zadnjič, ko smo imeli na plenumu to sejo, so v dopoldanskih poročilih
               poročali, ste dali novinarjem, kaj je zakonodajno-pravna služba poslala v obtok. Pa
               še noben notranjepolitičen odbor pa ne plenum, pa nihče še ni zasedal! Zopet sem
               protestiral na plenumu zoper to. Zakonodajno-pravna služba ni organ kluba LDS, da
               pošilja prek tiskovnih služb nekaj v obtok in doktrinira slovensko javnost, kako je
               nekaj neustavno, kako se z nečim kršijo ustavne pravice in ne vem kaj vse.
               Dovoljujete si takšne prestopke, da je to nezaslišano!</p>
               <p>Prosim vse skupaj, apeliram na vas, najhujše, kar se bo v tej državi zgodilo, če bomo
               tem vašim smernicam sledili. Če boste odvzeli oblast ljudem, da lahko suvereno
               odločajo na referendumu. Ne bodo razveljavili nobene odločbe ustavnega sodišča. V
               postopku je zakon, ki bo lahko to vse uredil. Bodite tudi vi zavezani pravu in
               enakosti pred pravom! Ne pa, da zakonodajno-pravna služba izpolnjuje ukaze
               poslanskega kluba. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp29">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam, gospod Jerovšek. Vendar mislim, da tovrstne razprave res ne
               pripomorejo ne k razčiščevanju, temveč nasprotno, peljejo do tega, da bi se znalo
               zgoditi, da bo ta seja zaključena jutri zjutraj...</p>
            </sp>
            <sp xml:id="SDT3-OZNP-Nujna-042-2003-12-16.sp30">

               <speaker>JOŽEF JEROVŠEK:</speaker>

               <p>Saj sploh ni potrebna.</p>
            </sp>
            <sp xml:id="SDT3-OZNP-Nujna-042-2003-12-16.sp31">

               <speaker>PREDSEDNIK MAKSIMILJAN LAVRINC:</speaker>

               <p>Bom povedal, zakaj. Kolega Jerovšek, nisem vam dal besede. In če se ne boste znali
               obvladati, boste dobili opomin. To je najprej prijazno opozorilo.</p>
               <p>Zakaj? Zato, ker je vaše izvajanje, ki je bilo tudi nepotrebno glasno, povzročilo kar
               nekaj replik. Med njimi sem se k repliki javil tudi sam. <stage>/Oglašanje iz ozadja./</stage> Zdaj
               bi vaju oba opozoril, prvo opozorilo kolegu Zamerniku in kolegu Jerovšku - ja, potem
               pa rdeči karton in se bosta lahko poslovila. Tako. Tovrstnega pavlihovstva ne bom
               dovolil, no, res ne.</p>
               <p>Najprej bom dovolil repliko kolegu Potrču. Ne k repliki, k besedi, v redu. Potem je
               gospa Tina Bitenc Pengov in jaz sam.</p>
            </sp>
            <sp xml:id="SDT3-OZNP-Nujna-042-2003-12-16.sp32">

               <speaker>TINA BITENC PENGOV:</speaker>

               <p>Gospod predsednik, zelo na kratko. Glede očitkov ali pa lapsusov, kar se tiče
               zakonodajno-pravne službe. Zakonodajno-pravna služba kot vedno neopredeljeno,
               nepristransko izvršuje in predstavlja vsemu državnemu zboru svoje znanje in svojo
               oceno situacij in pravnih virov. Tako kot vedno je v situaciji, ko je pluralna
               sestava državnega zbora, seveda mnenje zakonodajno-pravne službe lahko s strani
               pozicije ali pa s strani opozicije pozdravljeno,  seveda, kar pa ni povšečno eni ali drugi strani, pa tudi
               kritizirano. Na to smo navajeni. Najbolj nas bodejo pa učitki, da mi delamo po
               kakršnihkoli navodilih. Zato javno in ponovno izjavljam, kar sem že večkrat v tem
               mandatu naredila, da mi ne delamo po nikakršnih navodilih, in da pravzaprav je to ena
               od temeljnih postolatov, ker mi dejansko delamo za oblastjo, potem državnem zboru
               sestavljata pozicija in opozicija. Hvala.</p>
            </sp>
            <sp xml:id="SDT3-OZNP-Nujna-042-2003-12-16.sp33">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Mojstru podtikanja, gospodu Jerovšku povem naslednje. Ne. Ne. To je tudi
               lahko kompliment za politika in sem ga tudi izrekel kot kompliment. Naslednje. Torej,
               kdor dela, greši. In če je prišlo do napake pri dikciji, tako v tem telefonskem
               pogovoru tistega sklepa, ki mi je bil vržen naprej kar nekajkrat, in torej je bilo
               res narejeno hitro, bi to ljudje, posebej tisti, ki prisegate na neke, tudi
               drugevrednote, morali sprejeti. To sem rekel zadnjič že kolegu Peterletu. Nekdo
               drugi, ki je podpisal tovrstni zakon, potem ko je šel ven v proceduro in seveda ven
               tudi iz te takrat še skupščine, je precej bolj grešil kot jaz tisti trenutek tako na
               hitro, pa sem mu vendar odpušča. Naj vrže kamen tisti, ki ni grešil. Enako bom rekel,
               da kolegica Pavlinič Krebsova, ki je danes razložila mnenje naše poslanske kupine, ni
               govorila tako kot je bilo predstavljeno, da se ji je zareklo, da je bila iskrena,
               temveč je bilen čisto navaden lapsus lingve. Hotela je povedati to, kar je bilo
               poudarjeno kar nekajkrat. Ampak seveda, če nekdo noče poslušati tega, kar povemo, to
               potencira. Vendar nekaj bom povedal, da je po mojem mnenju takrat, ko zmanjka teksta
               za vsebino, tudi to prav pride in v tem ste mojstri nekateri. S tem zaključujem svojo
               repliko. Besedo ima kolega Barovič.</p>
            </sp>
            <sp xml:id="SDT3-OZNP-Nujna-042-2003-12-16.sp34">

               <speaker>BOGDAN BAROVIČ:</speaker>

               <p>Ne bom kratil časa, spoštovanim kolegicam in kolegom. Tri leta, maksimalno, kolikor
               se je dalo uspešno, upam da sodelujem in zelo korektno v tem odboru. Vam gospod
               predsednik, Maks Lavrinc, ali do vas nisem bil v teh letih nikdar žaljiv. Vi ste bili
               danes do mene žaljivi, posmehljivi in zaničevalni, ker oba veva, pa tistih, ki hočejo
               vedeti, da sem govoril o potrditvenem referendumu, kjer odločajo ljudje o tem ali je
               zakon dober ali slab. Vztrajam pri trditvi, da je gospod minister izjavil, da se
               vlada ne strinja z zakonodajno pravno službo, kar ste hoteli pokazati kot mojo
               izmišljotino. Upam in želim, da bom to dokazal jutri, z magnetogramom. Žal sedaj ne
               morem.</p>
               <p>In četrtič. Vam spoštovani gospod predsednik, nisem očital prav ničesar, kot ste vi
               izjavili, ne strahu, ne opravičila, kajti vi ste zame, spoštovanja vreden človek, ne
               pa pojem, kot je beseda iskanje opravičila. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp35">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Kolegica Zupanova ima besedo. Pardon, se opravičujem. Ja, sem zapisal.
               Vse lepo po časi. Kolega Jerovšek ima repliko.</p>
            </sp>
            <sp xml:id="SDT3-OZNP-Nujna-042-2003-12-16.sp36">

               <speaker>JOŽEF JEROVŠEK:</speaker>

               <p>Gospod predsednik! Čeprav ste me skušal z žaljivko, v obrazložitvi pa pohvaliti, ne
               morem takšne vaše pohvale, tudi če gre za politika, ni sprejet.  Bil ste žaljiv, da podkital. Moram vam povedati,
               da sem zadnjič sprejel, da je šlo za napako in nisem se oglasil, čeprav se mi je
               tisti sklep zdel tudi izredno nekaj unikom, in sem sprejel, vendar v sinergiji s tem,
               kar je kolegica Irma, kar ni lapsus, ena beseda je lahko lapsus, napačno, cel stavek,
               tekst, misel, kako je neka služba zelo natančno povzela tisto, kar so ne poslanskem
               klubu dogovorili,to pa ni lapsus in v povezavi s tem, ne verjamem več, res ne
               verjamem več, da zadnjič niso bili sklepi taki pripravljeni, pa ste morda po telefonu
               malce napačno slišali, vendar je tu nek center odločanja znotraj, ki se dela vse po
               natančnem scenariju. Te pravne službe in ti pravniki se bodo mogli osvobodit. Jaz
               mislim, da je to potrebno in zaradi tega prosim, vi lahko žalite naprej, ampak take
               žaljivke so res neumestne v tem trenutku.</p>
            </sp>
            <sp xml:id="SDT3-OZNP-Nujna-042-2003-12-16.sp37">

               <speaker>PREDSEDNIK MAKSIMILIJAN LAVRINC:</speaker>

               <p>Jaz se opravičujem, če je bilo vzeto kot žaljivka, ampak bilo je mišljeno bolj kot,
               recimo ena duhovita pripomba, kot kvaliteta politiku. Očitno nimam teh vrlin, kot jih
               ima moj kolega Partljič, zato se bom poskušal vzdržati kakršnihkoli komentarjev.
               Kolegica Zupanova, potem kolega Potrč. Ne ni replike zdej, ni. ...<stage>/Vmesno
               oglašanje./</stage>... Ne, replika na repliko je dovoljena, je že bila enkrat in je ne bo
               več. Še razprave so, to stvar je treba pripeljati do konca, čimprej. Kolegica
               Zupanova, kolega Potrč, kolega Rokavec, kolega Kremžar. Še kdo. Ne, v redu. Zupanova,
               imate besedo.</p>
            </sp>
            <sp xml:id="SDT3-OZNP-Nujna-042-2003-12-16.sp38">

               <speaker>MAJDA ZPAN:</speaker>

               <p>Hvala lepa. Glede na pozno uro, mislim, da moramo biti jedrnati, vendar moram
               ugotoviti, da je zanimivo, da to temo potiskate v nočne ure. Zadnjič smo tik pred
               dvanajsto odločali, danes pa ponovno in se mi zdi, da nastopate danes izredno
               pokroviteljsko in izredno potrpežljivo, ugotavljate, da ste prosili, da ste
               spraševali, da ste nas skušali razumeti, tako sem razumela izvajanje kolegice, vendar
               če smo bili prej na svojem bregu v treh točkah, to se praviv točki glede tega, da
               zakon ni potreben, da nista potrebna ta zakona, da bi bilo potrebno opredeliti
               finančne posledice, smo sedaj naredili, smo sedaj na dveh bregovih, tudi pri četrti
               točki, to je pri rokih. In to se mi zdi, da je bistvo današnje teme.</p>
               <p>Vsebinska odločitev, je državni zbor sprejel v roku z dni. In čimprej to podal tudi
               ustavnemu sodišču, vendar pa ne v roku. Roki pa so za to, da se jih spoštuje. In rok
               je postal pomembno vprašanje in o njem imamo različna mnenja.  Zakonodajna-pravna služba, ponovno jo moram citirati, meni, da je
               predlagatelji referenduma tolmačijo rok preozko in da državni zbor mora skrbeti, da
               referendum ne bi imel ustavnega značaja in prav, zaradi tega je tudi večina
               izglasovala sklep,da ustavno sodišče odloči, da bi z zavrnitvijo zakona o izvršitvi
               8. točke odločbe ustavnega sodišča na referendumu nastale protiustavne posledice. Za
               to je državni zbor poskrbel, vendar, kot sem povedala je zamudil rok. Sprašujem se:
               Zakaj takšno ravnanje državnega zbora?</p>
               <p>Zanimiva je tudi ugotovitev zakonodajno-pravne službe, da državni zbor ni imel namena
               vplivati na kratenje pravice do referenduma, ali res tako, v takšni nočni uri si upam
               trditi, da je imel prav ta namen. Bojim se, da ste preveč vestni, da bi se vam to
               posrečilo, kljub vaši ohlapni presoji glede rokov.</p>
               <p>Zanimiva se mi zdi tudi trditev oziroma zadnji stavek gospoda ministra, ko je dejal,
               da po izteku tega roka ne bi bilo več moč razpisati referenduma, ali to tudi drži?</p>
               <p>Strinjam se s predlagatelji referenduma in mislim, da ustavno sodišče, da v tem
               primeru mora zavreči zahtevo državnega zbora, saj je bila očitno prepozno posredovana
               ustavnemu sodišču in vložena šele dan po preteku zakonitega roka za njeno vložitev.
               Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp39">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Besedo ima kolega Potrč, potem gospod Rokavec, potem gospod Kremžar.</p>
            </sp>
            <sp xml:id="SDT3-OZNP-Nujna-042-2003-12-16.sp40">

               <speaker>MIRAN POTRČ:</speaker>

               <p>Jaz se odpovedujem, dokler, ne bom kakšen novi argument slišal, nimam potrebe več
               govoriti. Hvala.</p>
            </sp>
            <sp xml:id="SDT3-OZNP-Nujna-042-2003-12-16.sp41">

               <speaker>PREDSEDNIK MAKSIMILJAN LAVRINC:</speaker>

               <p>Odlično. Koleg Rokavec.</p>
            </sp>
            <sp xml:id="SDT3-OZNP-Nujna-042-2003-12-16.sp42">

               <speaker>FRANCI ROKAVEC:</speaker>

               <p>Samo na kratko. Čedalje bolje se mi zdi, da je namen današnje obravnave in sprejetje
               ustreznega mnenja služi k potrebni pozitivni interpretaciji za zamujen rok pri
               vložitvi omenjene zahteve državnega zbora na ustavno sodišče. Ampak, bolj se pa želel
               povedati eno drugo vprašanje, ki ga je gospod Potrč v svojem izvajanju se dotaknil.</p>
               <p>Namreč, vprašanje je v tem, če seveda upoštevamo prekluzivni rok za zamujen pri
               vložitvi, ker je definitivno po moji oceno jasno omenjene pobude na ustavno sodišče,
               da to potem tudi pomeni, da je pač, ker je bil ta rok zamujen, da se zakon na podlagi
               tega pošlje v objavo v Uradni list. Menite, takšna interpretacija pa ne vzdrži. Zakaj
               ne? Ta državni zbor je malo pred 23.00 uro sprejel dokument,  da se pošlje omenjena pobuda v presojo ustavnemu
               sodišču, vendar službe državnega zbora niso naredile tistega kar bi morale. Zato v
               tem primeru pa trdim, da ni na mestu ugotovitev, da v primeru, če ta rok dejansko ni
               bil upoštevan, da potem pa druge variant ni kot da se zakon objavi v uradnem listu,
               to pa ni res. Državni zbor je opravil svoje in še drugo, rok za razpis referenduma ni
               tolmačen kot prekluzivni rok in državni zbor kot zbor je svoje delo opravil, službe
               niso opravile svoje delo. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp43">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Kolega Kremžar ima besedo.</p>
            </sp>
            <sp xml:id="SDT3-OZNP-Nujna-042-2003-12-16.sp44">

               <speaker>LEOPOLD (LEO) KREMŽAR:</speaker>

               <p>Hvala lepa predsednik. Težko je najti pravo besedo pa jo bomo našel. Jaz sem
               resnično ne bom rekel zgrožen, ampak lahko bi uporabil to besedo, nad nivojem
               današnje razprave. In prava besed ... Jerovšek, jaz sem bi čisto pri miru, ko si
               govoril. In ta razprava današnja je grozljiva, na tem odboru še ni bilo takšne
               razprave, toliko žalitev, toliko neznanja, toliko spuščanja v stroko, ki je res
               stroka od nestrokovnjakov z mano v red. Kemiki, zdravniki in novinarji presojamo ali
               je kaj v redu opravil ali ne. Sram nas je lahko vse skupaj. Poslanci nismo ....</p>
            </sp>
            <sp xml:id="SDT3-OZNP-Nujna-042-2003-12-16.sp45">

               <speaker>PREDSEDNIK MAKSIMILJAN LAVRINC:</speaker>

               <p>Kolega Jerovšek, zdaj bo pa, če dovolite Kremžar, besedo kolega Jerovšek to bo drugi
               opomin. Tukaj ni gostilna je seja odbora za notranjo politiko, velja poslovnik
               državnega zbora, do zdaj smo se ga vedno držali in zato prosim, da se vzdržite vseh
               nadaljnjih komentarjev glasnih seveda. Kolega Kremžar imate besedo.</p>
            </sp>
            <sp xml:id="SDT3-OZNP-Nujna-042-2003-12-16.sp46">

               <speaker>LEOPOLD (LEO) KREMŽAR:</speaker>

               <p>Hvala lepa. Hotel sem pravzaprav prositi, da nehamo žaliti ljudi, ki korektno
               opravljajo svoje delo, lahko ga naredijo dobro ali ne, to dobro ali ne pa bo
               ocenjeval nekdo, ki je za to kompetenten, da ocenjuje ali pravna stroka znotraj
               državnega zbora dobro dela ali ne. In to seveda kar zadeva pravno stroko in strokovno
               oceno nismo, mi smo za nekaj drugega v tem državnem zboru. In mi je hudo, ko poslušam
               kako od prve do zadnje razprave pravzaprav z nekaj vmesnimi seveda, ki niso bile
               takšne, žalimo, potikamo pravni stroki nečednost, vpliv politike takšen in drugačen,
               skratka nedostojno tega državnega zbora in tega odbora za notranjo politiko,
               nedostojno je. Ne bom imenoval nikogar posebej že zaradi tega, da mi ne bi
               replicirar, pa tudi zaradi tega, ker ne želim se spuščati na tak nivo, ker je, upam,
               da bomo jutri vzeli magnetogram in ga prebrali, da bokomu nerodno, ko se bo pogledal
               v ogledalo, ko bo prebral kaj je v današnji uri pozni govoril. Mimogrede seja zbora
               se je končala ob deveti uri in ni bilo možno prej sklicati seje odbora za notranjo
               politiko tako, da so izjave o tem, da tiščimo nekam stvari ali nekdo tišči v pozne
               nočne ure, pač drugih ur po deveti ni kot nočnih. In lepo prosim, bom takoj  in ni bilo možno prej sklicati
               sejo odbora za notranjo politiko tako, da so izjave o tem, da tiščimo nekam stvari
               ali nekdo tišči v pozne nočne ure, pač, drugih ur po deveti ni kot nočnih. In lepo
               prosim ...</p>
            </sp>
            <sp xml:id="SDT3-OZNP-Nujna-042-2003-12-16.sp47">

               <speaker>PREDSEDNIK MAKSIMILJAN LAVRINC:</speaker>

               <p>Jaz bi prosil ...</p>
            </sp>
            <sp xml:id="SDT3-OZNP-Nujna-042-2003-12-16.sp48">

               <speaker>LEOPOLD (LEO) KREMŽAR:</speaker>

               <p>... bom takoj končal. Moj nastop ima samo en namen, da protestrim proti takšnemu
               načinu razprave, da protestiram proti temu, da iz odbora za notranjo politiko in
               državnega zbora delamo cirkus in huje se pogovarjamo kot na tržnici. In mi je žal in
               obžalujem, da moram to poslušati. Upam, da seveda bo še kdo podobnega mnenja in da
               bomo nehali govoriti o tem in da se bomo posvetili temu zaradi česar smo tu, da
               odločamo o nekaterih zadevah. In predlagam, če je le možno, da preidemo k odločanju.
               Hvala.</p>
            </sp>
            <sp xml:id="SDT3-OZNP-Nujna-042-2003-12-16.sp49">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Besedo ima Pavlinič Krebs.</p>
            </sp>
            <sp xml:id="SDT3-OZNP-Nujna-042-2003-12-16.sp50">

               <speaker>IRMA PAVLINIČ KREBS:</speaker>

               <p>Hvala lepa, gospod predsednik. Meni je hudo, ampak ne zaradi mene osebno, ko me je
               gospod Jerovšek velikokrat citiral in obrnil, hudo mi je zaradi predstavnice
               zakonodajno-pravne službe, ki vedno, seveda, po moji oceni vestno in odgovorno
               pripravljajo svoje predloge. Če je bilo vse podtikanje, če je bil vzrok vsemi
               podtikanju moja navedba na začetku se ponovno opravičujem in ni bilo namenjeno temu,
               da bi vi gospod Jerovšek to zlorabili in uporabili kot napad na predstavnico
               zakonodajno-pravne službe. Gospod Jerovšek jaz vas samo nekaj lep prosim, da glede na
               to, da ste samo občasen gost našega odbora, da dvignete magnetograme s sej državnega
               zbora, kjer smo predstavljali stališče in mnenja poslanci Liberalne demokracije
               Slovenije. In samo veselje sem izrazila,ko sem prebrala stališča zakonodajno-pravne
               službe, ker smo se več čas odgovorno in z argumenti trudili oblikovati tako rešitev,
               da bi uresničili odločbo ustavnega sodišča. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp51">

               <speaker>PREDSEDNIK MAKSIMILJAN LAVRINC:</speaker>

               <p>Sem obveščen in jo tudi dajem ... Kolega Jerovšek ima besedo.</p>
            </sp>
            <sp xml:id="SDT3-OZNP-Nujna-042-2003-12-16.sp52">

               <speaker>JOŽEF JEROVŠEK:</speaker>

               <p>Hvala lepa. Kolegice in kolegi, jaz mislim, da smo tu v državnem zboru izvoljeni
               poslanci in zaradi tega protestiram proti temu, da nekdo reče, da sem nekompetenten
               izražat mnenja, ker pač nisem pravnik, ker sem kemik in da je bil nivo ne vem v
               kakšnem smislu. Jaz sem tudi zgrožen nad pravnim nivoje razprave in to javno povem.
               Ampak mislim, da imam kot poslanec tega državnega zbora pravico izražat mnenje. Tudi,
               če gospa Pavlinič Krebs me žali, da se občasen gost vašega odbora ...</p>
            </sp>
            <sp xml:id="SDT3-OZNP-Nujna-042-2003-12-16.sp53">

               <speaker>PREDSEDNIK MAKSIMILJAN LAVRINC:</speaker>

               <p>Kolega Jerovšek lepo prosim za trenutek prekinite in tistega, ki ima prižgan mobitel
               v tem prostoru in hudo moti, zares hudo moti, ne samo nas tukaj v tem prostoru, ampak
               gospe, ki bodo morale tipkat, naj se to stori zunaj, lepo prosim. 
               </p>
            </sp>
            <sp xml:id="SDT3-OZNP-Nujna-042-2003-12-16.sp54">

               <speaker>JOŽER JEROVŠEK:</speaker>

               <p>Jaz z gospo Irmo, mislim da se dobro razumeva, ampak ne razumem pa, da mi reče, da
               sem ji karkoli podtikal, ker sem jo še pohvalil v prostodušnosti in iskrenosti, ker
               je povedala točno tako in nisem nič obrnil, sem pa citiral, ker sem si sproti zapisal
               vaše besede in sem vas citiral. To ste rekli, vi ste pa meni sedaj dejali, da sem vas
               cirital in obrnil. Ničesar nisem obrnil. Še enkrat rečem, da ste prostodušno in
               iskreno povedati to kar se je dogajalo in sem vas pohvalil tako kot je, bolj iskreno
               kot je Lavrinc mene hvalil. Hvala lepa.</p>
            </sp>
            <sp xml:id="SDT3-OZNP-Nujna-042-2003-12-16.sp55">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Kolegica Potrata ima besedo.</p>
            </sp>
            <sp xml:id="SDT3-OZNP-Nujna-042-2003-12-16.sp56">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Jaz sicer nimam pravnega znanja in ne bi znala o
               rokih in prekoračitvah govoriti tako natančno in utemeljeno kot je to storil kolega
               Potrč, ampak vendarle se mi zastavlja temeljno vprašanje kakšen naj bi bil namen vseh
               postopkov za to, da bi se državni zbor sam spravil v situacijo zaradi katere sedaj
               razpravljamo o tem ali je bil rok prekoračen ali ne. In ker sem v življenju napisala
               že kar nekaj scenarijev, res da pa nobenega političnega, ne želim imeti nič zraven
               pri scenariju, ki naj bi se odigraval na tej izredni seji državnega zbora. Se mipa iz
               spomina dviguje neka druga pripomba. In če bi imela čas bi lahko, seveda, preverila v
               magnetogramu, da je nekdo drug takrat na tisti seji državnega zbora predlagal, da naj
               bi sejo ali prekinili pa preložili ali pa skrajšali in da so bili potem takemnameni
               na neki drugi strani drugačni. Tega sem se ovedala, seveda, šele dosti kasneje ko sem
               začela razmišljati zakaj novinarji res sprašujejo o rokih in kaj bi se utegnilo v
               zvezi s tem dogajati. Torej, odločno pa zavračam, da bi kot članica poslanske skupine
               Združene liste in te koalcije imela karkoli zraven pri kakršnemkoli scenariju, ki bi
               sedaj razpravljal v tako situacijo v kakršni smo. Hvala.</p>
            </sp>
            <sp xml:id="SDT3-OZNP-Nujna-042-2003-12-16.sp57">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Če ni več javljanja k besedi bom to sam najprej bom dal nekaj pojasnil.
               Na nek način sem bil kot predsednik ... Prosil bi vseeno za malo reda, miru, če ne
               bom opozarjal tudi naprej. Poglejte, ta odbor ima precej zoprnih tem, tako v
               narekovajih rečeno in ena od takšnih je tudi ta.  Zato seveda se vedno trudim, da bi svoje delo opravili
               kar najbolj korektno. Tudi moram reči, da do sedaj kakšnih hudih zapletov ni bilo.
               Zakaj sem se odločil sklicati sejo danes po seji državnega zbora, je zelo preprost
               razlog. Kolegica Majda, ne zato, da bi nekdo zaspal, in ne odglasoval tako kot meni,
               da je prav, temveč zato, ker je rok, ki ga je podpisal sodnik Ribičič, jutri do 12.
               ure. In torej, tako kot sem zadnjič naredil sejo na ponedeljek, namesto na torek, sem
               tudi danes menil, da je to boljše. Kerste imeli čas povedati vse, kar vas tišči.
               Sicer sam povem, da me tako ali tako ta postopek pred ustavnim sodiščem na nek način
               čudi. Če sem iskren, se mi zdi, kot da je, kot da gre za neko pravdo. Najprej mi
               nekaj rečemo, torej državni zbor, nato nekdo drug reče drugače. Potem je treba
               oblikovati neko mnenje, sedaj zopet mnenje na mnenje, in tako naprej. Torej, na nek
               način čuden postopek. Če mene vprašate. Ampak seveda, ker imam premalo
               ustavnopravnega znanja, in se ne čutim tako poklicanega razpravljatio teh stvareh,
               kot ste se počutili nekateri, bom raje tiho o tem. Povsem nepotrebna se mi zdi
               panika. Panika v opoziciji, zakaj se je ni napisalo, in ni neslo tisto, tisti
               trenutek. Poglejte, če bi mi jutri razpravljali, in bi razpravljali denimo do desete
               ure, ko se začne seja državnega zbora, imajo službe samo 2 uri časa, da to
               pripravijo, in da se to odda na pošto. In enako je ponoči. Če mi ob 11. zapišemo,
               oziroma nekaj sklenemo, ali pa ob pol 12. je to noro, da je pričakovati, da bo to
               nekdo nekam nesel. Tukaj je bilo ogromno diskusije okrog tega, je rok prekluziven,
               ali inštrukcijski, 100% trditve so bile rečene. Jaz se ne bi nikoli upal tega tako
               trditi. Zakaj? Zato, ker to presoja ustavno sodišče. Ne mi. To presoja ustavno
               sodišče, ki pa, če sem iskren, ne prvič, ne prvič, poskuša zlesti na področje
               zakonodajne veje oblasti, pa tudi izvršilne. To ni prvič. Ne samo v tej sestavi, tudi
               že prej je tako bilo. Ampak, torej, ker smo mlada demokracija, mlad sistem, in nimamo
               povsem preciznih zakonov, sevedaje možno, da poskuša vsak svoje. Torej širiti krila,
               dokler mu nekdo to ne, teh peruti ne postriže. Jaz predlagam, torej, tako kot sem
               vedno predlagal, oziroma ter pripravi ta naša služba mnenje, odbor bo, kot v vseh
               ustavnih presojah, bo odbor sprejel takšno mnenje, seveda če bo za to potrebna
               večina, da podpira mnenje zakonodajnopravne službe k odgovoru skupine poslank in
               poslancev, in tako naprej, in tako naprej. Seveda je pa del tega mnenja tudi razprava
               poslank in poslancev je del tega mnenja tudi mnenje vlade, in to vse skupaj z
               magnetogramom, ker bodo vse, tudi kakšne nebuloze, poslane tja, in da jih bodo brali,
               vse to bo tvorilo, bom rekel gradivo, na podlagi katerega se bo ustavno sodišče
               odločilo.  Tako, to je po moje
               tako kot je vedno in kar korektno, mogoče se bomo do tega opredelili. Če ima še kdo
               kakšen dodatni predlog, potem seveda bom to posebej upošteval, v kolikor ne, vključno
               s kolegom Vučkom, ki ima ta trenutek očitno neko diskusijo tam posebej, da se
               skoncentrirate na določitev o predlogu sklepa. Jaz pa še ne. Zdaj bom odgovarjal tako
               kot nekateri drugi. Prosim vas, da se zberete in odločali bomo o predlogu, da odbor
               za notranjo politiko podpira mnenje zakonodajno-pravne službe, vse ostalo so pa
               cesorije, ki sem jih navedel. Želi še kdo besedo? Ne. Potem prosim, da dvignete ta
               kartonček, gospa Zupanova bo povedala, kako bo glasovala.</p>
            </sp>
            <sp xml:id="SDT3-OZNP-Nujna-042-2003-12-16.sp58">

               <speaker>MAJDA ZUPAN:</speaker>

               <p>Samo vprašala bom, vi pravite da bomo odločali o predlogu sklepa. Dnevni red pa je
               bila obravnava odgovora.</p>
            </sp>
            <sp xml:id="SDT3-OZNP-Nujna-042-2003-12-16.sp59">

               <speaker>PREDSEDNIK MAKSIMILJAN LAVRINC:</speaker>

               <p>In takrat vedno odbor na podlagi 265. člena poslovnika sprejme mnenje in sicer
               mnenje pa glasi, to "mušter šimel", kamor hočete, odbor za notranjo politiko podpira
               mnenje zakonodajno-pravne službe in tako naprej in tako naprej. Jaz vsega ne bom
               prebiral, ker je moje nepotrebno. Je pa to vedno kolegica Zupanova. Se da preveriti.
               Še kdo? Kolega Jerovšek bo obrazložil svoj glas.</p>
            </sp>
            <sp xml:id="SDT3-OZNP-Nujna-042-2003-12-16.sp60">

               <speaker>JOŽEF JEROVŠEK:</speaker>

               <p>Tega sklepa seveda ne bom podprl. Ta sklep bo dodatno pripomogel, da državljani v tej
               državi ne bodo zaupali v pravo. Da bodo spoznali, da so v tej državi pravne norme
               raztegljiva stvar, žvečilni gumi. In ta sklep, takšno mnenje bo dodatno doprineslo k
               zmanjšanju ugleda državnega zbora. Tisti, ki boste glasovali za, boste glasovali za
               to, da se državni zbor popolnoma razvrednoti. Če boste to storili zavestno, potem ne
               vem, kako naj to komentiram, ampak praktično se tega sedaj morate zavedati in zaradi
               tega jaz tega sklepa ne morem podpreti in ga ne bom podprl. Hvala.</p>
            </sp>
            <sp xml:id="SDT3-OZNP-Nujna-042-2003-12-16.sp61">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa kolega Jerovšek. Še kdo? V kolikor ne, dajem takšen predlog na
               glasovanje, predlog mnenja, kdo je za in lepo prosim gospod Boženo Pem, da pošteje.</p>
               <p>Kdo je za? <stage>(12 članov.)</stage> Kdo je proti? <stage>(7 članov.)</stage></p>
               <p>Kdo ugovarja ugotavljanju rezultatu? <stage>(Ne.)</stage></p>
               <p>Potem ugotavljam, da je točka zaključena in s tem tudi seja in se vam zahvaljujem za
               nočno delo.</p>
               <stage type="time">(Seja je bila zaključena 16. decembra 2003 ob 22.25 uri.)</stage>
            </sp>
         </div>
      </body>
   </text>
</TEI>
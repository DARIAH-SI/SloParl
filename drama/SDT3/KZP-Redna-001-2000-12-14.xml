<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-KZP-Redna-001-2000-12-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za poslovnik</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">CC904404172F28ADC12569A700465C1E</idno>
               <idno type="custom" subtype="day">E487AD6F4B0496A5C12569B60029F2DF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=E487AD6F4B0496A5C12569B60029F2DF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KZP-Redna-001-2000-12-14.KZP" n="001">
               <name>Redna</name>
               <date when="2000-12-14"/>
            </setting>
         </settingDesc>
         <particDesc>
            <listOrg>
               <org xml:id="SDT3-KZP-Redna-001-2000-12-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KZP-Redna-001-2000-12-14.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA POSLOVNIK</stage>
            <stage type="session">1. nadaljevanje 1. seje</stage>
            <stage type="date">(14. december 2000)</stage>
            <stage type="chairman">Sejo je vodil Bojan Kontič, predsednik komisije.</stage>
            <stage type="time">Seja se je pričela ob 14.10 uri. </stage>


            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Lep pozdrav vsem! Predlagam, da z delom pričnemo, saj smo sklepčni, sedem članov od
               trinajstih je prisotnih. Opravičili so se: gospod Igor Štemberger za pričetek seje,
               gospa Silva Črnugelj in gospod Roberto Battelli. Po pooblastilu je namesto gospoda
               Janeza Podobnika prisoten gospod Ivan Božič.</p>
               <p>Skladno z dogovorom na prejšnji seji komisije, ki smo jo prekinili, danes
               nadaljujemo z <title>2. točko,</title> to je <title>obravnava predloga sprememb in
                  dopolnitev poslovnika državnega zbora Republike Slovenije.</title>
               </p>
               <p>Predlagatelj poslanec, gospod Pavel Rupar po skrajšanem postopku predlaga, da
               spremembo obravnavamo. Predlagatelja smo povabili k tej točki že na prejšnji seji in
               tudi na nadaljevanju te seje. Kot vidim, predlagatelja ni. Na predlog gospoda
               Podobnika smo, skladno s sklepom komisije, pozvali oziroma priporočili, zaprosili
               predlagatelja, da pri pripravi tega predloga sprememb upošteva tudi odločbo ustavnega
               sodišča, katere rok je potekel 21.10. tega leta, rok za uskladitev poslovnika, in
               gospod Rupar je dobil dopis s strani podpredsednika, gospoda Vučka. Zdaj bi dal
               besedo kar podpredsedniku, da pove, kako so ti pogovori potekali, potem pa
               nadaljujemo z obravnavo.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>Hvala lepa, predsednik. V glavnem, s predlagateljem, gospodom Ruparjem sva se o tej
               točki pogovarjala. On je načelno privolil v to, vendar pa, kot izgleda, pa seveda ni
               svojega predloga sprememb in dopolnitev poslovnika dopolnil z ustreznim tekstom. Jaz
               sem ga opozoril, da pač gre za skrajšani postopek in da komisija kot taka ne more
               posegati v besedilo njegovega predloga. Tako da drugih informacij okoli tega sam
               zaenkrat nimam. Hvala lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa, gospod podpredsednik. Glede na to, da predlagatelja ni tukaj, seveda tudi
               komisija ne more spreminjati njegovega predloga in je naša želja v bistvu
               neuresničljiva. Predlagam, da pač poskušamo to spremembo doseči pri drugi spremembi
               poslovnika. Že naslednja je sprememba mag. Vizjaka, ki tudi predlaga po skrajšanem
               postopku spremembe določenega člena, in da njega tudi zaprosimo oziroma nagovorimo,
               da to upošteva v svojem predlogu.</p>
               <p>Kljub temu, da gospoda Ruparja kot predlagatelja ni, predlagam, da to točko
               obravnavamo, ker nikjer v poslovniku ni napisano, da predlagatelj mora biti na seji,
               piše, da se ga povabi, nikjer pa ne piše, da mora biti prisoten na seji. Je pa
               nerodna zadeva, da predlagatelja ni, in to tudi kaže na odnos do dela te komisije in
               seveda tudi odnos samega predlagatelja do predloga sprememb poslovnika.</p>
               <p>Zdaj predlagam, da nadaljujemo. Najprej se moramo opredeliti do  skrajšanega postopka, ker predlagatelj predlaga,
               da obravnavamo po skrajšanem postopku. Predlagatelja ni in ne more utemeljiti dodatno
               svoje zahteve, zato prosim za mnenje, čeprav smo pismeno mnenje že dobili tudi
               sekretariata za zakonodajo in pravne zadeve, da poda mnenje, pred tem pa še gospod
               Anderlič želi besedo.</p>
            </sp>
            <sp who="SDT3:AnderličAnton">

               <speaker>ANTON ANDERLIČ:</speaker>

               <p>Seveda bi na prvi pogled lahko izgledalo, da gre za popolnoma nedolžno in naivno
               stvar. Gre, po mojem prepričanju - lahko mi kdo pojasni, da gre za kaj drugega -
               predvsem za to, da se poskuša omejiti razpravo o spremembah poslovnika in predvsem
               onemogočiti državnemu zboru, da uredi pravila svojega delovanja tako, kot imajo to
               narejeno sodobni parlamenti, kar imajo praktično vsi parlamenti v Evropski uniji.
               Konec koncev gre za to, da je v prejšnjem praktično cel mandat strokovna skupina
               pripravljala predlog sprememb poslovnika, da je tako rekoč stvar pripravljena in da
               bi lahko ta mandat naredil tisto, kar bo, in to seveda na začetku, kar bo slej ko
               prej moral narediti, torej sprejeti pravila obnašanja in pa dela državnega zbora kot
               najvišjega zakonodajnega organa v državi, ki bo moral kompatibilno sprejemati
               odločitve, kot jih sprejemajo tudi v drugih državah, vsaj približno, kar se tiče časa
               obravnav, načina obravnav, postopkov in tako naprej, kot to delajo v teh državah. To
               je tudi ena od stvari, ki so med vsemi tistimi vprašanji, ki naj bi jih država, ki se
               približuje Evropski uniji, naredila. Sam verjamem, da je to dvakratno tako rekoč
               manjkanje na tej komisiji samo poudarek točnotega stališča, o katerem sedaj govorim.</p>
               <p>Še bolj me prepričuje dejstvo, da je temu res tako, da je takoj naslednji dan ali
               celo isti dan poslanec iz iste poslanske skupine vložil še en predlog sprememb
               poslovnika; ker vsi vemo, da je za spremembo poslovnika potrebna dvotretjinska
               večina, je bilo iluzorno pričakovati ali pa, ne vem, gre res to pripisovati samo
               začetnim neizkušnjam poslancev na začetku mandata. Jaz sumim v to, trdim, da ne gre
               za to, ampak da gre preprosto za nastavljanje ovir v procesu odločanja. In zato to v
               splošni diskusiji povem, ker se veliko govori o tem, kaj naj bi bilo v tem mandatu
               storjenega, kako grozna da je pozicija in opozicija nima nobene moči. To je, recimo,
               drugi primer konkretnega poskusa oviranja dela državnega zbora, če odštejem seveda
               začetek zbiranja 200 podpisov za blokado enega izmed zakonov.</p>
               <p>Tako da jaz podpiram ta pristop, ki je bil tu načet. Nisem za to, da se zaradi tega,
               ker predlagatelja ni, ta postopek prelaga,  mislim, da po vsebini stvar ni problematična, ni sporna
               in se lahko o njej pogovarjamo. Verjetno bo sekretariat svoje mnenje tudi še povedal,
               kaj misli. Vendar pa v nobenem primeru ne želim, da bi to, kar se je začelo, torej s
               proceduralnimi vlaganji nekaterih zadev v proceduro oviralo delo državnega zbora in
               onemogočalo tisto, kar zares moramo narediti. Hvala lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Dobro, hvala. Še eno obvestilo: dr. Jožeta Bernika nadomešča gospod Ivan Mamič, se
               pravi nadomestni član.</p>
               <p>Besedo je želel gospod Petan, ampak predlagam, da govorimo o skrajšanem postopku,
               ali smo za skrajšani postopek ali ne.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Hvala za besedo, gospod predsednik. Torej, gre za to, da prej nisem vzel replike na
               vašo razpravo in tudi na razpravo gospoda Anderliča ne, bi pa želel svojo razpravo in
               repliko združiti v isto, pa bom zelo kratek, tako da lahko samo pridobimo.</p>
               <p>Prvič bi rekel, da dikcija, ki je bila podana, da je to pač odnos predlagatelja do
               tega predloga, moram povedati, da verjetno vemo, da ima vsak kakšne obveznosti,
               verjetno ima tudi lahko pravico predlagatelj kateregakoli zakona, ne samo tega, in
               katerikoli poslanec in ne samo ta, ki je predlagal to spremembo.</p>
               <p>Rekel bi, da gre pri tej spremembi za vsebino, ki pa ni nastala, ne vem, pred
               štirimi leti ali pa, ne vem, pred dvema letoma, ampak smo imeli priložnost videti,
               okusiti pred mesecem ali dvema pri formiranju državnega zbora te sestave. In vsebina
               govori ravno o tem. Najprej 1. člen, se pravi sprememba 10. člena govori o bolj jasni
               dikciji, kdaj je 20 dni - to sami veste - kdaj je kakšno dejanje začeto, kdaj se mora
               začeti in pa, seveda, tudi bolj jasno, kdaj je državni zbor konstituiran, ali takrat,
               ko je<gap n="..."/> Mislim, tu je predlog, da ne samo, ko je potrjena vsaj polovica mandatov,
               ampak tudi, ko se izvolijo predsednik in podpredsednik. Mislim, da je to vsebina, ki
               je tako ali drugače sprejemljiva verjetno za vse, in drugega odklonilnega stališča,
               razen političnega, skoraj si ne znam predstavljati.</p>
               <p>Pa vendar me malce vseeno preseneča ta jasnovidnost, zakaj so določeni koraki
               takšni, kot so. Samo to bi dejal, ker ne bi želel prehudo polemizirati, da vladajoča
               večina ima tako ali drugače več kot dve tretjini poslancev in lahko kadarkoli to
               zavrže, preglasuje, tako da tu ni nobenih problemov in govoriti o nekih ovirah in
               blokadi državnega zbora se mi zdi malce prehudo. Seveda, lahko to govorimo, nič ne
               trdim, da se tega ne sme, ampak gledano z vsebinske plati je to popolnoma odveč.
               Mislim, da je bolj pomembno, da pogledamo na vsebino teh dveh členov, ki se
               spreminjata. In če je volja, in meni se je zdelo, da vsebina odgovarja vsem,  ker smo se s tem problemom srečali
               pred kratkim in verjetno ne bi bilo dobro, da bi pustili ta problem zopet naslednji
               sestavi ali kdajkoli pač bo, ali čez štiri leta, recimo, v normalnem, če se stvari
               normalno odvijajo, in bolj gledamo na vsebino tega. In glede na to, da je
               dvotretjinska večina zagotovljena kadarkoli, v kateremkoli dnevu, potem verjetno ni
               noben problem, da se postopek lahko takojzačne. In glede na to, da ni nujno, da imamo
               seje državnega zbora, ki imajo sto točk in se potem vlečejo, ampak so lahko seje
               bistveno krajše, imamo lahko v bistvu vsak teden drugo sejo; tisti, ki poznate
               postopek, veste, da smo v bistvu ekspresno čez prvo oviro, če bi to bila ovira ali
               blokada, kot je bilo to predstavljeno. Sam tu ne vidim takih problemov, v tem sestavu
               državnega zbora ne, ker je 68 poslancev vladajoče večine vedno zagotovljenih, 22 je
               pa opozicije, in da bi bilo zdaj tistih 22 v opoziciji tako hudimano hudih pa, ne
               vem, da bi vsakemu šteli nekaj glasov, da bi lahko vedno zablokirali, se mi ne zdi,
               to se mi zdi bolj smešno kot pa resno, če se pogovarjamo resno o postopku, kako nek
               zakon ali nek predlog spraviti skozi državni zbor. Toliko. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa, gospod Petan. Glede na to, da ste se odzvali tudi na moj uvod, ko sem
               govoril o odnosu posameznikov oziroma predlagatelja do dela te komisije, vem, da je
               veliko obveznosti v državnem zboru, se tega zavedam. Tudi sam obenem povem, da je
               bila komisija, nadaljevanje seje komisije sklicano prvo, pred vsemi delovnimi telesi,
               se pravi, ko druga telesa še niso bila sklicana za danes. Gre pa za odnos - seveda se
               zavedam, da gospod predlagatelj lahko opravlja tudi katere druge obveznosti, za
               katere misli, da so bolj pomembne, vendar pričakujem v tem primeru vsaj opravičilo,
               tako na začetku te seje kot danes. Vendar tudi na začetku te seje, se pravi prejšnji
               teden, tako kot danes, opravičila s strani predlagatelja, da ga ne bo, nismo prejeli.</p>
               <p>Gospod Anderlič je še želel repliko.</p>
            </sp>
            <sp who="SDT3:AnderličAnton">

               <speaker>ANTON ANDERLIČ:</speaker>

               <p>Saj ne vem, če ima kakšen pretiran smisel. Gospod Petan je hotel sprenevedavo mene
               preveslati, ampak lahko verjamete, da jaz nisem naiven, zato tem argumentom niti
               slučajno ne verjamem; če pa kdo verjame, je pač to prej stvar nepoznavanja manir, ki
               se jih poslužujete.</p>
               <p>Sklepam, da če nekdo vloži spremembo poslovnika in to s skrajšano proceduro, da ima
               resen namen to narediti. In če je dobronameren, potem je zagotovo pripravljen slediti
               pobudi komisije. Gospod podpredsednik komisije, gospod Vučko, je imel nalogo, da se s
               predlagateljem pogovori, se je pogovoril - in kaj je dobil? Dobil je sicer nek mlačen
               odgovor, da seveda se je možno pogovarjati, ampak on se ne želi dogovoriti do
               komisije. In mi ne moremo urediti tistega, kar bi lahko, in to v ničemer ne ovira
               vaše želje po ureditvi nekega določenega problema, ne gre za to. In seveda, da
               podkrepljuje to mojo tezo konkretno ravnanje poslanske skupine  SDS, ker verjamem, da se tega ni Rupar sam
               spomnil, da je takoj zatem prišla nova pobuda za novo spremembo poslovnika. Čemu
               nista ti dve pobudi združeni v eni proceduri? Zakaj vi pravite, da bi se lahko
               razbremenil državni zbor? S tem bi se razbremenil, ko nam ne bi iz iste poslanske
               skupine v enem dnevu dali dve pobudi za poslovnik, in vi veste, da dve istočasno ne
               moreta teči. Torej, komisija se mora sestajati, zbor se bo moral sestajati in tako
               naprej. Mislim, ne, gospod Petan, saj veste, kajne? Drago bi vas plačal, če vas ne bi
               poznal, ampak ne bom tega počel, zato ker nimam namena kupčevati z vami.</p>
               <p>Moje prepričanje je tako in predlagam, da nadaljujemo proceduro po najbližji možni
               varianti in da ugodimo gospodu Ruparju v njegovih ambicijah, da se poslovnik
               spremeni. Sicer pa, gospod Petan, koalicija šteje 58 glasov in če gospoda Pečeta
               vprašate, prav gotovo se on ne šteje pri 58 plus 4 s svojimi štirimi poslanci v
               koalicijo; v to sem prepričan, in če ste še naprej vztrajni na tem, da delite
               opozicijo na več delov, potem je to vaš problem in tistih, ki vam to dovoljujejo, da
               jih štejete nekam drugam, kamor so se sami opredelili.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Dobro, o tem, kdo je v opoziciji, kdo je v poziciji, smo govorili že na prejšnji seji
               oziroma na začetku te seje komisije, in predlagam, da tega ne ponavljamo, ne obujamo
               spominov.</p>
               <p>Gospod Petan, zelo na kratko, če imate še na to repliko, potem preidemo na vsebinsko
               zadevo.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Hvala. Dobro, bom en del izpustil, gre pa za to, da tisto, kar je po poslovniku možno
               in dovoljeno, predlagam, da tudi na komisiji za poslovnik dopuščamo. Se pa strinjam s
               tem, da skušamo biti čim krajši in racionalni.</p>
               <p>Torej, tudi ta predlog spremembe je bil vložen v skladu s poslovnikom in tam je
               točno opredeljeno, po kakšnem postopku se lahko stvari, ali gre za manjše spremembe
               ali večje spremembe, lahko obravnavajo. In tako je tudi ta nastala in tu zdaj ne
               vidim, da bi bilo karkoli narobe, če je v skladu s poslovnikom. Drugo pa je, in to
               smo tudi v našem parlamentu že imeli, da nismo pa ravnali v skladu s poslovnikom.
               Prosim, če si ga kdo razlaga po svoje, ne tako, kot je črka zakona, to je pa druga
               zadeva. Ampak hotel sem nekaj reči. Tudi primere, ko smo pri samem glasovanju že
               dobivali različna stališča, predloge in mnenja, tudi s strani vlade, pa ni važno,
               katere vlade, imamo primere, tako da tu še najmanj vidim problem. Če je bilo tam
               možno, seveda novi poslanci v tem smislu težav, vendar k sreči, k sreči bom rekel, ne
               poznajo teh primerov, in upam in želim si, da bi naj ostalo samo pri tem, da tega ne
               bi bilo treba spoznati. Tako da tudi to ni nek navaden greh.</p>
               <p>Tisto o koaliciji, koliko šteje, tisto bom pa sicer izpustil, vendar mislim, da
               razni dodatki h koalicijskim pogodbam in posebne koalicijske pogodbe o podpiranju, to
               menda tudi spada bolj tja kot pa na to stran. Res ni 68, ampak 62 je pa vedno. Ampak
               to pustimo ob strani, pa ne bom razpravljal o tem. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Dobro. Želi predstavnik sekretariata za zakonodajo in pravne zadeve dodatno  obrazložiti pismeno pojasnilo
               oziroma mnenje k skrajšanemu postopku? <stage>(Ne želite.)</stage></p>
               <p>Komisija za poslovnik se mora na podlagi 204.a člena poslovnika opredeliti do
               predlaganega skrajšanega postopka, zato dajem na glasovanje ta predlog sklepa:</p>
               <p><q>"Komisija za poslovnik soglaša s predlaganim skrajšanim postopkom za sprejem
               predloga sprememb in dopolnitev poslovnika državnega zbora Republike Slovenije."</q></p>
               <p>Pri tem moram opozoriti, da sklep ne bo sprejet, če mu bo nasprotovala najmanj ena
               tretjina navzočih članov.</p>
               <p>Kdo se strinja s tem predlaganim sklepom? <stage>(9 članov.)</stage> Je kdo proti? <stage>(Nihče.)</stage></p>
               <p>Se pravi, ta sklep je sprejet.</p>
               <p>Prehajamo torej na vsebinsko razpravo. Ker ni predlagatelja, nam tudi ne more
               dodatno predstaviti svojega predloga. Zato ponovno dajem besedo predstavniku
               sekretariata za zakonodajo in pravne zadeve, če želi k temu, kar je zapisano v
               pismenem poročilu oziroma mnenju, dodati še kaj.</p>
            </sp>
            <sp who="SDT3:BitencPengovTina">

               <speaker>TINA BITENC-PENGOV:</speaker>

               <p>Gospod predsednik, hvala lepa za besedo. Prav na kratko.</p>
               <p>Ne bi ponavljala ugotovitev iz samega mnenja, opozorila pa bi, da zlasti v zvezi z
               2. členom mi plediramo na celovito proučitev problematike, ki je v celoti nekoliko
               bolj komplicirana, kot mogoče izgleda zgolj iz predloga za novo določbo. Hvala lepa.
           </p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala. Odpiram razpravo. Izvolite!</p>
            </sp>
            <sp who="SDT3:PavliničKrebsIrma">

               <speaker>IRMA PAVLINIČ-KREBS:</speaker>

               <p>Hvala, gospod predsednik. Pravzaprav ravno iz tega razloga, ki ga je gospa
               predstavnica sekretariata povedala, mogoče pogrešam predlagatelja, da bi vendarle
               prišli do konsenza.</p>
               <p>Mislim, da kar se tiče 1. člena, ni vprašljivo. Tu gre za preciziranje, ki je v
               skladu tudi z določbo ustave Republike Slovenije, in tu dvoma ne more biti.</p>
               <p>Je pa seveda strokovno bistveno težji 2. člen, in tu bi vendarle morali na tem
               odboru sprejeti in se pogovoriti o vprašanju. Do zdaj v starem poslovniku je - torej,
               mislim da ja - 15. člen dopuščal, da se konstituira državni zbor v trenutku, ko je
               izvoljen predsednik in vsaj en podpredsednik; takšna je bila razlaga 115. člena.
               Potem strokovna komisija, ki se je celo leto skupaj s strokovnjaki ukvarjala z
               vprašanjem, kdaj je državni zbor konstituiran, je predlagala, da je zadosti, da je
               izvoljen predsednik državnega zbora. Mislim, da je to v tem predlogu poslovnika, ki
               je pred nami. Tu bi vendarle bilo dobro, da bi s predlagateljem in skupaj s
               strokovnjaki to določbo bolj natančno prediskutirali, da bi se lažje odločali in da
               bi seveda tudi dvotretjinska večina, ki je potrebna,  bila zagotovljena in bi bili argumenti, ki narekujejo
               tako odločitev oziroma tak zapis v 2. členu poslovnika in ne v svojo težo. Hvala
               lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala. Gospod Vučko.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>Hvala lepa, predsednik. Nekje je že kolegica Krebsova povzela, kar sem mislil tudi
               sam povedati.</p>
               <p>Bi pa tukaj rekel, da 2. člen, tako kot je predlagan, seveda pogoje za
               konstituiranje državnega zbora, kot so veljali do sedaj, povečuje, in sicer, ko
               govori o tem, da je potrebno za konstituiranje izvoliti tudi podpredsednike državnega
               zbora. Tako da mislim, da upoštevajoč mnenje sekretariata za zakonodajo in pa
               tistega, kar je omenila kolegica, tudi tega dopolnjenega predloga delovnega gradiva
               za poslovnik, seveda sam osebno menim, da se določba v takšni obliki ne bi sprejela
               in bi bilo treba temu ustrezno spremeniti.</p>
               <p>Pa še nekaj, kar se mi zdi pomembno, in sicer, da v bistvu govorimo o konstituiranju
               državnega zbora. Bom rekel, hvala, da smo že konstituirali državni zbor, in da v
               bistvu govorimo o nečem, kar se bo zgodilo naslednjič, šele čez štiri leta. In sem
               prepričan, da bomo o tej določbi, glede na sklep komisije na začetku te seje, o tej
               določbi še govorili, ker bomo očitno, in smo se odločili, poslovnik obravnavali v
               celoti. Tako da se bomo v bistvu tukaj zdaj mučili za tole dvakrat. Gre pa po vsebini
               1. člena, pa ni sporen, tako da razen ta 2. člen bi bilo treba res proučiti in najti
               takšno solucijo, ki bi bila vsaj v skladu z dosedanjo prakso tega državnega zbora.
               Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala. Gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Hvala za besedo. Torej mislim, da ta 2. člen, ki se nanaša na 11. člen poslovnika, je
               zelo precizen, se pravi, predsednik in pa podpredsednik. Se pravi, govori v množini.
               Navsezadnje je to tudi praksa v državnem zboru. To se pravi, to moramo tudi
               upoštevati. Eden od vidikov, da se govori v množini pri konstituiranju, je pa ta, ker
               je do sedaj veljalo, da eno podpredsedniško mesto pripada opoziciji. In če to ne bi
               bilo v množini ali pa mogoče v dvojini, bi tudi še zadostovalo, ne čisto popolnoma,
               in bi se lahko zgodilo, da vladajoča večina seveda izvoli predsednika in
               podpredsednika, do katerega ima pravico, o tem sploh ni nobene dileme, tega mi ne
               oporekamo. Tisti član, se pravi tisti podpredsednik, ki bi bil s strani opozicije, bi
               pa lahko počakal. Govorim teoretično, ne trdim, da se to lahko zgodi. Mislim, da se
               bo tako zgodilo, da bi se, ampak lahko bi se - da bi se čakalo leto, dve, tri ali pa
               do konca mandata in podpredsednik s strani opozicije, ta funkcija bi bila lepo, ta
               institucija bi bila  lepo
               izigrana. Rekel sem, hipotetično govorim. Zato, če se to formira tako, kot piše, v
               množini, potem je ta možnost že apriori presežena in o njej ni mogoče govoriti niti
               hipotetično.</p>
               <p>To je eden od vidikov, pravim, ker lahko tudi tako gledamo na spremembo poslovnika.
               Seveda pa ne nasprotujem temu, kar je že bilo rečeno, da se s predlagateljem naveže
               stik in se skuša to kakorkoli drugače dogovoriti. O tem ne želim razpravljati, ker se
               mi zdi korektno. Ampak povedal sem en svoj vidik. To je moj pogled in mislim, da se
               marsikdo strinja s tem. Seveda, drugo pa je, kakšno je naše politično mnenje, ker do
               tega imamo pa pravico, ker državni zbor je tako ali tako politično telo. In če nam
               politično pač takšna dikcija ne odgovarja, jo pač lahko zavržemo, in to je tudi
               popolnoma legalno in legitimno in tu ni nobene dileme. Ampak če gledamo s to optiko,
               ki sem jo nakazal, potem mislim, da se bostez mano strinjali, da je množina verjetno
               primerna. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa. Želi še kdo razpravljati? Izvolite, gospa.</p>
            </sp>
            <sp who="SDT3:PavliničKrebsIrma">

               <speaker>IRMA PAVLINIČ-KREBS:</speaker>

               <p>Če dovolite, gospod Petan, mislim, da zdaj tu vi pač vstopate in razlagate stvari s
               strani predlagatelja, da se lahko v tej smeri z vami<gap n="..."/> Ne? Samo v svojem imenu,
               dobro. Ker ni bil moj pomislek, da se vsi trije podpredsedniki ne volijo v paketu.
               Ja, ali je pa to nujno potrebno za to, da se reče, državni zbor je konstituiran, ko
               so vsi trije podpredsedniki, ali je zadosti, da se vsi trije, ne vem, takoj na
               naslednji seji - ali je zadosti, da je predsednik državnega zbora, ne vem, če bi se
               dodalo <q>"lahko pa tudi"</q>, v kolikor - da se tu ne omeji nekega<gap n="..."/> ker saj veste, včasih
               zmanjka časa, da se poslanci dogovorijo, da se pride do treh predlogov. Ne vem, to je
               bil moj pomislek, ni pa vprašanje. Zdaj je ureditev, da je zadosti eden, po 15.
               členu, vsaj tako se je poslovnik tolmačil, da je zadosti izvolitev enega kot
               predsednika.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa. Gospod Petan, replika.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Ne, jaz ne bi temu rekel tako, rekel bi samo kot dopolnitev temu predlogu.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Saj to je isto.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Ja, ni isto, ker s tem se jaz tudi strinjam, ampak imam še drugi del, ki je moja
               celota. Zato sem rekel, da ni replika, ker replika je, če je napačno navedeno<gap n="..."/></p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Pojasnilo je to v bistvu<gap n="..."/></p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Ja, zato sem dejal, da je dopolnitev.</p>
               <p>Z vašim razmišljanjem se strinjam, vendar bojazen, ki sem jo navedel, pa verjetno še
               vedno obstaja. Zame bi bilo sprejemljivo tudi, če bi rekli, en podpredsednik,  ostali pa v času, samo hipotetično
               govorim, 30 dni, najkasneje 30 dni; potem je verjetno to tudi rešeno in je tako
               odpravljena tista bojazen, ki sem jo prej izpostavil. Če pa je samo en podpredsednik,
               potem pa je lahko bojazen, ki sem jo izrazil, da opozicija ostane brez
               podpredsednika, popolnoma upravičena. In da bi se temu izognili, tako očitkom kot,
               bom rekel, očitkom poziciji kot bojazni opozicije, da bi se to lahko zgodilo, je pa
               takšna dikcija, kot sem jo povedal. Tudi če navedemo kakšen rok, ampak precizno,
               potem je verjetno stvar urejena. Zakaj pa množina, sem pa prej tudi povedal. Bojazen
               je, lahko se zgodi, ne trdim pa, da bi se to zgodilo, lahko pa se zgodi. In da bi se
               temu izognili, je pač takšna rešitev, kot je tu predlagana, in jaz tudi tako
               podpiram, nisem jaz predlagatelj, ampak jo podpiram. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa. Še kdo želi v splošni razpravi? Ni želje po razpravi, zato zaključujem
               splošno razpravo.</p>
               <p>Prehajamo na drugo obravnavo predloga sprememb. Želi kdo vložiti amandma v drugi
               obravnavi? Ker v bistvu so bile polemike predvsem okoli 2. člena, okrog 1. člena je
               bilo nekako zaznati podporo. Gospod Vučko.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>Še enkrat bi se dotaknil tega 2. člena.</p>
               <p>Mislim, da bi bilo potrebno - predlagam tej komisiji, da bi se mogoče odločili, da
               kot komisija, ker glede na to, da predlagatelja ni, oblikujemo zdaj amandma, ki bo
               amandma matičnega delovnega telesa oziroma komisije. In sicer v tej smeri, da
               poskušamo najti to, kar je kolegica Krebsova rekla oziroma kar sem v začetku pri
               splošni razpravi sam opozoril. Za mene bi bila možna solucija ta, da se za besedo <q>"in
               podpredsedniki"</q> črta in se reče <q>"vsaj en podpredsednik državnega zbora"</q>, še posebej
               upoštevajoč ostale določbe poslovnika, 15. člena.</p>
               <p>Ali drug variantni predlog, za katerega - ali pa tako, kot je to zapisano v predlogu
               za nov poslovnik, kjer piše <stage>(citiram)</stage>, 8. člen naj bi se glasil oziroma sedanji 11.
               člen: <q>"Državni zbor se konstituira na prvi seji. Konstituiranje državnega zbora
               obsega: - potrditev poslanskih mandatov in izvolitev predsednika državnega zbora."</q>
               Pika. <q>"Državni zbor se  konstituira, ko je potrjena več kot polovica poslanskih mandatov."</q>
               Mislim, da je ta dikcija ustrezna, ker po mojem mnenju je najbolj pomembno to, da
               državni zbor lahko začne funkcionirati; začne pa lahko funkcionirati, ko je potrjena
               več kot polovica poslanskih mandatov in ko imamo predsednika državnega zbora. Ne
               rabimo še potem v isti sapi še podpredsednika.</p>
               <p>Se pravi, tu sta dve rešitvi, in komisija naj bi zdaj v razpravi izoblikovala nek
               predlog tega amandmaja in potem o njem tudi glasuje. Hvala lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Izvolite, gospod Delak.</p>
            </sp>
            <sp who="SDT3:DelakAnton">

               <speaker>ANTON DELAK:</speaker>

               <p>Najprej bi rekel, da je bilo vloženo ogromno delo, da smo prišli do tega materiala,
               ki ga nekako imenujemo nek osnutek, predlog ali kakorkoli hočemo; ogromno dela je
               bilo. In zaradi tega seveda predlagam, da sprejmemo predlog, ki je bil tule podan pod
               številko 2 - tisto, kar je že ta strokovna komisija nekako predlagala. S tem, da
               moram povedati pa še to, da je bilo tudi že soglasje vseh političnih strank
               tistikrat, takšen tekst. Hvala lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Dobro, hvala lepa. Gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Torej, moram to reči, da je bilo soglasje takrat, ko smo glasovali, do 69. člena bilo
               s preglasovanjem, kar je seveda v skladu s poslovnikom. Tu ne oporekam temu, da je to
               bilo nelegitimno, vendar ni bilo soglasje vseh poslanskih skupin, pač pa je bilo
               preglasovanje. To pa je bistvena razlika in, predsednik, če mi dovoliš, da se potem
               ne prijavljam več, bi samo še to rekel, da se s takšnim predlogom pač ne morem
               strinjati. Jaz vztrajam pri tem, ki je tu predlagan, o katerem se danes pogovarjamo.
               Seveda, kakšno večino imamo, ali imamo dvotretjinsko ali večjo, bomo pač videli pri
               glasovanju, tako da samo toliko lahko rečem.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Dobro. Predlagam, da zdaj najprej govorimo o 1. členu. Tu ni vložen noben amandma.
               Želi kdo še govoriti o 1. členu? Če ne, dajem predlagani 1. člen na glasovanje. Tu
               opozarjam, da je potrebno, ker je to pač vsebinska zadeva, opozarjam na to, da 94.
               člen ustave določa, da državni zbor sprejme poslovnik z dvotretjinsko večino navzočih
               poslancev. Skladno z dosedanjo parlamentarno prakso se spremembe in dopolnitve
               poslovnika sprejemajo prav tako z dvotretjinsko večino. S to večino pa se sprejemajo
               tudi vse vsebinske odločitve znotraj zakonodajnega postopka. Zato bomo o predlaganem
               amandmaju oziroma členu odločali z dvotretjinsko večino navzočih članov komisije.</p>
               <p>Obenem vas obveščam, da skladno s priporočilom komisije za poslovnik z dne 7.3.1995
               lahko o predlaganem sklepu oziroma tokrat o členu glasuje le članica oziroma član
               komisije, ki prijavi svojo navzočnost pred glasovanjem. Zato prosim, da najprej
               ugotovimo navzočnost in da dvignete roke tisti, ki želite sodelovati pri glasovanju.
               <stage>(9 prisotnih.)</stage></p>
               <p>Na glasovanje dajem torej predlagani 1. člen.</p>
               <p>Kdo je za?  <stage>(9 članov.)</stage></p>
               <p>Soglasno sprejeto.</p>
               <p>Prehajamo na 2. člen. Če sem pravilno razumel, je predlagan amandma, in sicer
               predlagan na način, da ga sprejme matično delovno telo, se pravi komisija in da je to
               amandma komisije za poslovnik, in bi se glasil:</p>
               <p>"Državni zbor se konstituira na prvi seji. Konstituiranje državnega zbora obsega:</p>
               <p>- potrditev poslanskih mandatov,</p>
               <p>- izvolitev predsednika državnega zbora.</p>
               <p>Državni zbor se konstituira, ko je potrjenih več kot polovica poslanskih
               mandatov."</p>
               <p>S tem amandmajem se torej nadomešča besedilo, ki je zdaj zapisano v 2. členu
               predlaganih sprememb. Izvolite, odpiram razpravo. Gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Hvala za besedo. Torej, s tem se - mislim, ne bom glasoval za, bom proti, bi pa
               utemeljil.</p>
               <p>V demokratičnih parlamentih sta opredeljeni pozicija in prav tako tudi opozicija;
               brez opozicije ne more biti demokratičnega parlamenta in tudi kakšnega demokratičnega
               političnega sistema ne. Po drugi plati pa tudi pravice opozicije morajo biti nekje
               vgrajene v zakonodajo, kajti s tem se že apriori v zakonodaji zapostavlja opozicija,
               kjer njene možnosti so nekako izpuščene. Če je dobra volja, potem se to lahko zgodi,
               če pa seveda politične volje ne bo, je pač to lahko mimo tega in je še vedno v skladu
               z zakonodajo. Na ta problem in pa s to vsebino tega člena se lahko tako tudi gleda.
               Zato menim, da tudi pravice opozicije morajo biti sistemsko vgrajene v zakonodajo in
               tisti osnovni dokument je seveda poslovnik državnega zbora, ki pač ureja delo in
               postopke pri delu državnega zbora in med ostalim tudi opredeljuje določene funkcije,
               ki so potrebne v državnem zboru za delo. Se strinjam, da je za določene funkcije
               nujno, da so, za nekatere je pa - seveda lahko gledamo tudi drugače - dobra volja
               večine.</p>
               <p>Menim, da ne bi bilo dobro, da bi že naprej dali možnost, da se zapostavljajo
               pravice in možnosti opozicije, za to gre. Strinjam se, da kakršnokoli dikcijo bomo tu
               sprejeli, ko bo skladna z zakonodajo, vendar drugo pa je, kakšno stopnjo
               demokratičnosti pa že v naših osnovnih dokumentih zagotavljamo tistim, ki so v
               manjšini. Za to gre in mislim, da je ta rešitev, ki je predlagana, se pravi, da so
               izvoljeni tudi podpredsedniki, kjer že avtomatsko dajemo poziciji neko možnost, je
               veliko boljša, ta je pa omejujoča za opozicijo, je pa seveda v skladu z zakonodajo
               in, bom rekel, tudi nekimi standardi, ni pa to nek močan standard,  samo mogoče bolj na koncu. In zaradi tega
               menim, da takšnega amandmaja ne bi bilo dobro podpreti, kajti že vnaprej se
               opredeljujemo, da bomo poziciji dali toliko, kot se nam bo v tistem trenutku zdelo
               potrebno in kolikor bomo pač ocenili, da jim lahko damo ali ji mislimo dati ali si
               zaslužijo ali kako bomo gledali na njih, ali zviška ali z aroganco, ali pa bomo v
               zakonodajo že vgradili, da bo imela opozicija v vsakem primeru neke pravice. Zato ne
               bom podprl tega in bom proti. Hvala lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Replika, gospod Vučko.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>Glejte, gospod Petan, ne vem, v čem bi predlagani amandma in pa dosedanji 11. člen
               ali pa predlog gospoda Ruparja, kakršen je - ta člen se ne nanaša in ne opredeljuje
               vloge opozicije v državnem zboru. Ta člen se nanaša na vprašanje konstituiranja
               državnega zbora in nič drugega. In s sprejetim amandmajem, tako kot je bil nekje
               formuliran, se nikakor ne posega v položaj opozicije. Treba je upoštevati, da še
               vedno velja, ob eventuelni spremembi tega amandmaja, še vedno 15. člen obstoječega
               poslovnika, ki pa govori, kaj se naredi po potrditvi mandatov in da je treba
               imenovati komisijo za volitve, imenovanja in administrativne zadeve ter izvoli
               predsednika in podpredsednike državnega zbora. Gre samo za to, da se bolj določno
               opredeli, kaj konstituiranje obsega, nič drugega. In ne vem, zakaj tu vedno govorite,
               da se nekaj posega pa opoziciji jemlje - čisto nič, namen, vsaj moj namen ni bil
               nikoli posegati v položaj ali pravice opozicije. Opozicija ima toliko, kolikor so ji
               volivci namenili in v skladu s poslovnikom, saj poznate bolje kot jaz, saj ste že
               dlje časa parlamentarec.</p>
               <p>Tako da ni pošteno ali pa - narobe sem rekel - ni umestno govoriti, da se s tem
               posega v položaj. Gre samo za to, da skušamo, vsaj moj namen je bil, bolj določno
               opredeliti, kaj konstituiranje državnega zbora obsega in nič drugega. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa. Gospa Bitenčeva je želela besedo.</p>
            </sp>
            <sp who="SDT3:BitencPengovTina">

               <speaker>TINA BITENC-PENGOV:</speaker>

               <p>Gospod predsednik, hvala lepa za besedo. Rada bi opozorila, da v zvezi s predlogom
               amandmajske rešitve, kot je bil predlagan, pa tudi v zvezi z osnovno rešitvijo, česar
               nismo izrecno izpostavljali, se postavlja vprašanje konsistentnosti oziroma
               skladnosti s 15. členom. 15. člen že doslej spada v okvir poteka prve seje in notri
               je pač besedilo, da po potrditvi in po tem, ko imenuje Kviaz, izvoli predsednika in
               podpredsednike državnega zbora, in to je v nekem smislu že, bom rekla, vgrajeno v
               prvo sejo v okviru konstituiranja državnega zbora.</p>
               <p>Zdaj, če bi šli mi z rešitvijo, kot je predlagana prek amandmaja, bi posledično
               posegli v potek verjetno prve seje, ker če bi rekli, da je državni zbor konstituiran,
               ko so potrjeni mandati in je izvoljen predsednik, je potem v bistvu konstituiranje na
               prvi seji, konstituiran za 
               prvo sejo, zadoščeno in bi bilo treba potem podpredsednike prenesti oziroma
               razmišljati o prenosu v 16. člen, da se, to se pravi, v okviru dokončnega
               konstituiranja v nadaljnjih 30 dneh izvoli podpredsednike, delovna telesa in imenuje
               generalnega sekretarja. Ker če je državni zbor konstituiran, ker je prvi stavek v
               vaši rešitvi, <q>"državni zbor se konstituira na prvi seji"</q>, zbor je konstituiran, ko je
               potrjena več kot polovica mandatov in izvoljen predsednik.</p>
               <p>Zdaj, po sedanji dikciji je bil zbor konstituiran, mi smo tako razlagali, ko je bil
               vsaj tudi še en podpredsednik izvoljen. To se pravi, da to posega vendarle v potek
               prve seje in ugotovitev točke, kdaj je državni zbor konstituiran, in je treba gledati
               celo poglavje, na kar smo mi pač opozorili, postopek je pa skrajšan.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa. Vsekakor je po tem opozorilu treba 2. člen oziroma amandma k 2. členu, ki
               posega v 11. člen obstoječega poslovnika, urediti tako, da je skladen z ostalimi
               členi, se pravi, tako s 15. kot 16. členom, naprej v obstoječem poslovniku. Kot je pa
               bilo opozorjeno, smo v skrajšanem postopku in ne moremo odpirati členov, ki jih
               predlagatelj sam ni odprl. Pri spremembi je potrebno ta 2. člen amandmirati tako, da
               usklajen z ostalimi členi. Zato predlagam, če je možno, zdajle deset minut odmora in
               v tem odmoru sepogovorimo, kako oblikovati amandma, da bo zadoščeno tudi ostalim
               členom poslovnika. Izvoli, gospod Vučko še.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>No, če ste dobro poslušali, sem jaz - gospod Delak se je potem bolj naslonil na to
               mojo predlagano drugo varianto, ko smo govorili. Jaz sem pa v prvi varianti rekel,
               zgolj s popravkom obstoječega predloga gospoda Ruparja, in to bi bilo mogoče v tem
               odmoru proučiti. In sicer sem rekel pod prvo, da se namesto, ko govori o
               podpredsedniku, sem jaz predlagal, da se zapiše, ravno zaradi tega, da ne bi prišlo
               do neskladja z ostalimi določbami poslovnika, <q>"najmanj en podpredsednik"</q>, potem smo
               pa že nekje bližje. Ampak se strinjam s tem, samo toliko v pojasnilo, kar je gospod
               Delak potem bolj povzel to drugo rešitev.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Tudi v tem primeru bomo verjetno neskladni tudi na ta način, če tako uredimo.</p>
               <p>Prekinjam sejo za deset minut.</p>
               <p><stage type="time">(Seja je bila prekinjena ob 14.57 uri in se je nadaljevala ob 15.07 uri.)</stage>
               </p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Nadaljujemo sejo; deset minut je poteklo.</p>
               <p>Usklajevali smo se, zdaj ne vem, koliko smo se uskladili. Sklepčni smo, osem nas je
               prisotnih od trinajstih in lahko nadaljujemo sejo.</p>
               <p>Želi kdo besedo? Gospod Vučko.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>Glede na to, kar smo uspeli s predstavnikom sekretariata ugotoviti, umikam svoje
               predloge, oba predloga, nekje za oblikovanje amandmaja kot amandma komisije, ker po
               eni in drugi varianti preveč posežemo v ostala določila poslovnika, ki urejajo
               konstituiranje državnega zbora.</p>
               <p>In predlagam, glede na to, da sem že v uvodu tudi povedal, da se pa s predlagano
               dikcijo oziroma rešitvijo, ki jo je gospod Rupar predlagal, pa ne strinjam, pa
               predlagam komisiji, da ta 2. člen črta. Hvala lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala. Želi kdo razpravljati? Gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Navedel bi še en vidik, zakaj je ta člen potreben.</p>
               <p>Namreč, vse poslance, in če lahko v tej fazi to še tako imenujem, nekako zavezuje in
               priganja, da se stvar čim prej pripelje do konca. Namreč, če tega ni, potem se mi
               lahko pogovarjamo tu še in še in v bistvu je stvar urejena in ni nobenih problemov in
               sami sebe v bistvu slepimo. To bi nas pa vseeno nekako prisililo, da bi bili bolj
               učinkoviti, bolj racionalni in da bi dosegli dogovor. Tako, kot je pa sedaj, pa se to
               lahko prelaga tudi, in to, mislim, da smo ne v tem sestavu toliko, ampak v prejšnjem
               sestavu še bolj lahko občutili. Tako, da tudi to je ena od intenc, mislim, da
               predlagatelja, vsekakor je pa to moje razmišljanje, ki ima kar trdna tla. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala. Replika, gospod Vučko.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>Glejte, gospod Petan, če bi se na eni res vsebinski določbi tako prepričevali drug
               drugega, bi človek še razumel. Govorimo pa o določbah, ki bodo naslednjič
               uporabljene, če bo vse normalno v tej državi potekalo, šele čez štiri leta. Še enkrat
               poudarjam, da bomo mi po sklepu komisije o poslovniku razpravljali kot o kompletno
               novem. In imam občutek, da tukaj krademo bogu čas, državi pa denar.</p>
               <p>Zato prosim, da bi počasi, vsaj jaz mislim, začeli to skleniti, ker govorimo o
               določbi, ki bo prišla v poštev čez štiri leta, mogoče malo prej, če bo vse v redu.
               Tako da bomo to še zmeraj v novem poslovniku še enkrat diskutirali. Pojdimo naprej,
               da bomo čim bolj učinkovito delovali.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Replika, gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Bom čisto kratek. Gospod Vučko, jaz razumem to, kar ste rekli, vzamem in se strinjam,
               vendar praksa pri nas v delu državnega zbora je pa pokazala, da na začetku mandata
               smo govorili, je še prehitro, imamo še štiri leta časa, potem, ko je pa prišlo zadnje
               leto, smo rekli, zdaj smo pa v časovni stiski, pa tega ne moremo, in ne bi bilo
               higienično. Mislim, da vi, hvala bogu, niste tega še poslušali, ampak sam sem bil pa
               tega že kar navajen. Najprej je bilo še preveč časa, potem smo prišli pa v časovno
               stisko in se stvari niso dale urediti. Mislim pa, da če bi tu dosegli neko soglasje,
               da bi potem verjetno vsa diskusija, ki se bo verjetno potem ponovila pri poslovniku,
               odpadla, ker bi imeli v bistvu principielno rešitev že dana, za to gre. Hvala. 
               </p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala. Gospa Irma Krebs.</p>
            </sp>
            <sp who="SDT3:PavliničKrebsIrma">

               <speaker>IRMA PAVLINIČ-KREBS:</speaker>

               <p>Hvala. Mislim, da se zelo napačno pogovarjamo. Tu ni vprašanje več, ali bi mi želeli
               ali ne bi želeli. Mislim, da smo pravzaprav dolžni mnenje sekretariata, ki je tu dano
               in tudi predlagatelj je bil z vso dolžno pozornostjo za dosego zakonitosti s to svojo
               spremembo, za katero nihče ne trdi, ali je dobra ali slaba, ampak stvar mora biti v
               skladu tudi z ostalimi členi poslovnika. Nekih stvari iz konteksta ne moremo jemati
               Mislim, da smo dolžni spoštovati mnenje sekretariata, ki tu predlagatelja in tudi
               nas, ko se odločamo o njegovem predlogu, opozarja, da če spremenimo, se pravi,
               pristanemo samo na spremembo 11. člena, je stvar nekonsistentna z ostalimi določbami
               tega dela poslovnika, ki se ukvarja s konstituiranjem državnega zbora. Mislim, da je
               to tista dolžna pozornost in zato še enkrat poudarjam, da mi je žal, da
               predlagatelja, ki je seveda neke cilje zasledoval, ni tu, da bi vendarle tudi sam se
               opredelil do teh pomislekov, ki jih tu izraža sekretariat in smo jih seveda dolžni z
               odgovornostjo sprejemati vsi, mi, ki se o tem odločamo in tudi predlagatelj na drugi
               strani. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa. Želi še kdo? Replika, gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Samo dopolnil bi rad. Strinjam se v veliki meri z vami, vendar pa mislim, da bi se
               našla taka rešitev, ki tako hudo ravno ne bi posegala. Je pa res, da bi potem pri
               pripravi poslovnika pa morali določene člene črtati. Ampak, ne vem, neke hude
               kolizije ali pa izključujočega mnenja vsebine členov pa verjetno ne bi bilo. Bi se to
               dalo, mislim, če bi bila volja, bi se dalo. Res pa je, kot sem rekel, da bi potem pač
               morali kakšen člen črtati, s tem se pa strinjam. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Ja, s tem da je amandma možno še vlagati, če bo kdo mislil, da je možno spremeniti.
               Replika, gospa Irma.</p>
            </sp>
            <sp who="SDT3:PavliničKrebsIrma">

               <speaker>IRMA PAVLINIČ-KREBS:</speaker>

               <p>No, samo to. Tu bi vendarle predlagatelj, ki se je zavzemal za določeno rešitev,
               moral odreagirati, ker je on edini, ki tu vztraja, da je rešitev taka, in bi jo moral
               spraviti v sistem, da bi bila stvar skladna z ostalimi določbami. Tu se ne more
               odgovornost dati zdaj na nas, da ne bomo podprli, da smo apriori proti taki vsebini.
               To absolutno ni res. Da je vprašanje poslovnika in njegovih sprememb aktualno, se
               zavedamo pri teh kupih materiala, ki ga imamo pred sabo; in da smo proti temu
               predlogu, ni res, želimo pa, da je tak, da se da vklopiti v sistem, ki je danes, če
               že parcialno rešujemo vprašanja poslovnika. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa. Želi še kdo? <stage>(Ne.)</stage></p>
               <p>Se pravi, prvi amandma je bil umaknjen. Zdaj imamo k temu členu samo en amandma, ki
               se glasi: črta se 2. člen.</p>
               <p>Če ne želi nihče razpravljati, dajem to na glasovanje. Predvsem najprej prosim, da
               prijavite navzočnost tisti, ki boste glasovali oziroma tisti, ki bomo. <stage>(8
               prisotnih.)</stage></p>
               <p>Kdo je za amandma, da se črta 2. člen? <stage>(6 članov.)</stage> Je kdo proti? <stage>(2 člana.)</stage></p>
               <p>Amandma je s potrebno dvotretjinsko večino sprejet.</p>
               <p>Prehajamo na 3. člen, ki govori: <q>"Spremembe in dopolnitve poslovnika začnejo veljati
               15. dan po objavi v Uradnem listu Republike Slovenije."</q> Želi tu kdo besedo? <stage>(Ne
               želi.)</stage></p>
               <p>Ta člen dajem na glasovanje. Zopet, kdo bo glasoval o tem členu,  da se najprej izjasnimo. <stage>(8 prisotnih.)</stage></p>
               <p>Kdo je za 3. člen? <stage>(6 članov.)</stage> Je kdo proti? <stage>(Nihče.)</stage></p>
               <p>Člen je s potrebno večino sprejet.</p>
               <p>V obravnavo in sprejem dajem naslov predloga. Ima kdo tu željo po razpravi? <stage>(Je ni.)</stage></p>
               <p>Ponovno ugotavljamo pripravljenost oziroma navzočnost za glasovanje. <stage>(8
               prisotnih.)</stage></p>
               <p>Kdo je za naslov predloga? <stage>(6 članov.)</stage> Je kdo proti? <stage>(Nihče.)</stage></p>
               <p>Tudi naslov je sprejet.</p>
               <p>Prehajamo na tretjo obravnavo.</p>
               <p>Ugotavljam, da je bil vložen in sprejet amandma k 2. členu, torej je 2. člen tudi v
               tretji obravnavi odprt. Želi kdo vložiti amandma k 2. členu v tretji obravnavi? Ne
               želi.</p>
               <p>Ponovno ugotavljamo navzočnost za glasovanje o sklepu: "Komisija za poslovnik
               predlaga državnemu zboru, da obravnava in sprejme predlog sprememb in dopolnitev
               poslovnika <stage>(EPA-28-3)</stage> predlagatelja gospoda Pavla Ruparja."</p>
               <p>Kdo bo glasoval o tem sklepu? <stage>(8 prisotnih.)</stage></p>
               <p>Kdo je za ta predlagani sklep? <stage>(6 članov.)</stage> Je kdo proti? <stage>(2 člana.)</stage></p>
               <p>Tudi ta sklep je sprejet s potrebno dvotretjinsko večino.</p>
               <p>Predlagam, da sem tudi poročevalec, ker ga moramo določiti - poročevalec matičnega
               delovnega telesa na seji državnega zbora. Ali kdo temu nasprotuje? <stage>(Ne.)</stage></p>
               <p>S tem zaključujem 2. točko dnevnega reda.</p>
               <p>Prehajamo na <title>4. TOČKO DNEVNEGA REDA - RAZNO.</title>
               </p>
               <p>V začetku prve seje komisije smo se odločali o sodelovanju komisije za poslovnik s
               Pravno fakulteto v Ljubljani pri pripravi posveta na temo <q>"Zloraba procesnih pravic v
               odločanju parlamenta in občinskih svetov"</q>. Program vam je bil takrat predstavljen.
               Edini pomisleki so bili stroški priprave, se pravi naša udeležba pri pripravi. To smo
               zdaj prejeli oziroma na začetku nadaljevanja seje ste vsi ta pismeni predlog
               prejeli.</p>
               <p>Ponovno odpiram razpravo o tem predlogu, ali sodelujemo pri pripravi tega posveta
               kot komisija za poslovnik ali ne. Izvolite, gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Ni to direktno s tem vprašanjem, ampak mislim, da so še druge stvari. Mislim, da smo
               se pogovarjali tudi precej o stroških. Dobro. Mene malo moti to, no, ker tu je malo
               čudno napisano, da smisel celo ni v tem, da bi državni zbor prevzel stroške, ker bodo
               to pokrili s kotizacijo udeležencev. Se pravi, če mi gremo tja, smo udeleženci in
               potem tako lahko pokrijemo. To je malo čudno napisano. To je pač ta naš del, ampak,
               dobro, tako pač je. Hvala.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Govori naprej, če preberete, da je to polovična kotizacija za poslance in
               funkcionarje državnega zbora, ki bi se posveta udeležili.</p>
               <p>Gospa Veliščkova je želela besedo. 
               </p>
            </sp>
            <sp who="SDT3:VeliščekJožica">

               <speaker>JOŽICA VELIŠČEK:</speaker>

               <p>Hvala lepa, gospod predsednik. Sama imam pač to nehvaležno vlogo v tem trenutku.
               Absolutno podpiram tak posvet, da se ga organizira in izvede, in mislim, da je tudi
               zelo dobro, da pri tem sodelujeta taki dve instituciji, se pravi, pravna fakulteta in
               državni zbor.</p>
               <p>Tudi v tem dopisu je napisano, da naj državni zbor ne bi imel stroškov, kjer se bo
               za posvet pobirala kotizacija. Sodelovanje državnega zbora naj bi pomenilo oziroma
               naj bi bilo v tem, da se poudari pomen, aktualnost in koristnost posveta, s čimer se
               absolutno strinjam. Naprej pa je tekst nekonsistenten, ker če niso potrebna sredstva
               državnega zbora za kotizacijo in se bodo tako sredstva celotnega posveta pokrila s
               kotizacijo, se pravi, se takoj naprej pa državnemu zboru pa vseeno določijo nekatere
               naloge v zvezi s tem, ki pomenijo sredstva iz državnega zbora.</p>
               <p>Tako da bi želela opozoriti, da smo proti koncu leta, da so finančne možnosti zelo
               majhne, sploh ne vem, kako bi jih iz letošnjih sredstev, tudi če bi bilo, lahko
               izvedli. Mislim, da - če lahko povem - že do sedaj pri vseh posvetih, ki jih je imela
               pravna fakulteta, je bila za udeležence izdržavnega zbora znižana kotizacija za 10%.
               Gre pač za sodelovanje, za zelo dobro sodelovanje med tema dvema institucijama. Tu se
               seveda ponuja še nekaj več v zvezi s kotizacijo.</p>
               <p>Prosila bi za razumevanje, da so sredstva omejena, da pač ta poslovnik državnega
               zbora ni tako poceni, da bi ga lahko dali, niti ne vemo, koliko bo teh sredstev, in
               udeleženci posveta si lahko gradivo za obravnavo dobijo tudi tako, da se pač naredi
               neka skriptica, kjer se fotokopira poslovnik iz Uradnega lista, če je to nujno
               potrebno za obravnavo te teme. Sem pa prepričana, da vsakdo, ki se bo udeležil te
               teme, že ima poslovnik oziroma si ga lahko pridobi.</p>
               <p>V zvezi s tem, da bi knjigo, ki smo jo izdali v državnem zboru, je pa to ravno tako
               nek strošek. Jaz bi pogledala, če imamo še kaj na zalogi tega, pa mogoče primeroma
               nekaj damo tam na vpogled, ko se bo ta posvet organiziral.</p>
               <p>Prosim za razumevanje in tudi za v bodoče bi res prosila v dobro nadaljnjemu delu v
               državnem zboru, da se o vseh stvareh, o katerih se pogovarja in se pač predvidevajo
               sredstva iz proračuna državnega zbora, najprej o tem dogovorimo in potem se tak
               posvet organizira. Hvala lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala. Po tej dodatni informaciji bi lahko naredil zaključek, da smo sicer  zelo veseli, ker nas je pravna
               fakulteta povabila k sodelovanju, in da smo pripravljeni sodelovati, nimamo pa
               sredstev, ki bi jih lahko za to namenili. Se pravi, da se zahvaljujemo za povabilo in
               s tem tudi povemo, da ne bomo soorganizator tega, razen če je kakšen drug predlog.
               Izvolite. Gospod Anderlič je bil najprej.</p>
            </sp>
            <sp who="SDT3:AnderličAnton">

               <speaker>ANTON ANDERLIČ:</speaker>

               <p>Podpiram gospo generalno sekretarko, kot vedno, tako da ni nobene dileme v zvezi s
               predlogi, ki so konstruktivni, sploh tako, kot je zdaj.</p>
               <p>Ko to podrobno pogledam, seveda ta nekonsistentnost je očitna, vendar izgleda, da se
               ni to dobro prebralo. Če bi se to dobro prebralo, se to sploh ne bi na komisiji
               znašlo. Namreč, prvič, gospod Kontič, izgleda, da je soorganizator tega, bi bil v tem
               primeru, ker ne rabi nobenih honorarjev in tistega, za kar se kotizacija namenja,
               gospod Vrišar prav tako ne. Ja, če v imenu komisije tam nastopajo, če mene kam
               pošljete, verjemite, da ne bom za to zaračunal honorarja.</p>
               <p>Druga stvar je: tisti gospodje, ki so delali na poslovniku in smo za to plačali, je
               nedostojno, da zdaj organizirajo posvet, povabijo poslance in to še enkrat
               zaračunajo. Pa bom prenehal komentirati in ne bom analiziral naprej tega pisma več.
           </p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Dobro, hvala.</p>
            </sp>
            <sp who="SDT3:AnderličAnton">

               <speaker>ANTON ANDERLIČ:</speaker>

               <p>Dogovorite se. Jaz nimam proti posvetu nič, da se razumemo, in bom tudi šel tja
               takrat, ko bo to organizirano. Vendar če bo to za študente in za vse tiste tam
               organizirano, je vendarle to še kako koristna zadeva in sodi v sklop aktivnosti, ki
               se jih tam dela. Če pa mi pridemo tja zraven, če nas bodo seveda povabili in če je to
               v neki soorganizaciji, pa je najbrž neka nova oblika ali pa neka podkrepitev
               nekaterih teoretičnih in drugih dognanj z nekaterimi praktičnimi izkušnjami, in jaz
               tu res ne vidim nobenega velikega problema in nobene velike potrebe, da bi o tem
               sploh posebej razpravljali. Dogovorite se delovno, kako boste to izvedli. Če res nič
               ne stane - to, da pa kdor si prebere poslovnik, ni pa nič hudega, in če je v Uradnem
               listu izdan, je tako ali tako dostopen vsem. Hvala lepa.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Danes o tem govorimo predvsem zato, ker program smo imeli predstavljen na prejšnji
               seji in smo se nekako strinjali s programom, se nam je zdel primeren, nismo imeli pa
               ovrednotenih stroškov te organizacije. No, zdaj nam je vseeno nekaj več jasno, kaj
               želijo. Gospa Veliščkova, prosim.</p>
            </sp>
            <sp who="SDT3:VeliščekJožica">

               <speaker>JOŽICA VELIŠČEK:</speaker>

               <p>Gospod predsednik, ne vem, če sem vas pravilno razumela v vašem zaključku, vendar ne
               bi želela, da izpade intervencija, da komisija za poslovnik oziroma državni zbor ne
               bi želel biti soorganizator. Seveda je smiselno, da je soorganizator in tu v drugem
               odstavku celo piše, da bi se s tem poudaril pomen tega posveta. Jaz pač do neke mere
               ugovarjam, kako je to izvedeno, ta posvet. Če se kotizacija pobira, se najbrž lahko
               te stvari tudi iz te kotizacije plačajo oziroma najbrž to ni nujno potrebno za
               izvedbo posveta. To je nek dodatek, ki bi se dal udeležencem posveta in ki bi šel na
               račun državnega zbora.</p>
               <p>Mislim, da bi bilo smiselno odgovoriti na dopis pravne fakultete tako, da smo za to,
               da pa pač iz teh in teh razlogov teh stroškov ne moremo prenesti, da  se jih pa da na drugačen način
               realizirati.</p>
            </sp>
            <sp who="SDT3:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa. Se strinjamo s tem predlogom?</p>
               <p>Ta zadnji predlog dajem tudi na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Se pravi, odgovorimo pravni fakulteti.</p>
               <p>Želi še kdo pod točko razno? <stage>(Ne.)</stage></p>
               <p>Hvala lepa. Zaključujem to sejo.</p>
               <stage type="time">(Seja je bila končana 14. decembra 20000ob 15.27 uri.)</stage>
            </sp>
         </div>
      </body>
   </text>
</TEI>
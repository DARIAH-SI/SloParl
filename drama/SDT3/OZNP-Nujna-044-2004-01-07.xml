<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZNP-Nujna-044-2004-01-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">AE75AC8198F33FE9C1256E13002E5A9A</idno>
               <idno type="custom" subtype="day">41133445052C5CB4C1256E14003A17EB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=41133445052C5CB4C1256E14003A17EB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZNP-Nujna-044-2004-01-07.OZNP" n="044">
               <name>Nujna</name>
               <date when="2004-01-07"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZNP-Nujna-044-2004-01-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZNP-Nujna-044-2004-01-07.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">44. nujna seja</stage>
            <stage type="date">(7. januar 2003)</stage>
            <stage type="chairman">Sejo je vodil Maksimiljan Lavrinc, predsednik odbora.</stage>
            <stage type="time">Seja se je pričela ob 11.07 uri.</stage>


            <sp xml:id="SDT3-OZNP-Nujna-044-2004-01-07.sp1">

               <speaker>PREDSEDNIK MAKSIMILJAN LAVRINC:</speaker>

               <p>... odbor Državnega zbora Republike Slovenije za notranjo politiko. Točka dnevnega
               reda je znana. Obravnavali bomo zahtevo skupine poslank in poslancev državnega zbora
               za oceno ustavnosti odloka o razpisu naknadnega zakonodajnega referenduma o zakonu o
               izvršitvi 8. točke odločbe Ustavnega sodišča Republike Slovenije OE 246/02, s
               predlogom za začasno zadržanje.</p>
               <p>Uvodoma moram ugotoviti, torej da predlogov za širjenje dnevnega reda ni bilo, tudi
               za to, da bi se ta točka ne obravnavala. Zato ugotavljam, da je dnevni red določen.
               Ugotoviti moram tudi, zaradi zapisnika, da je seje zadržan naš kolega dr. Miha Brejc
               in da so namesto našega člana Butolen Antona, z nami gospa Stana Stopar in namesto
               Franca Sušnika Jože Tanko. Ugotavljam, da bi z obravnavo točke lahko začeli, vendar
               moram uvodoma ugotoviti eno napako, ki se je zgodila meni kot predsedniku, za kar sem
               se seveda, že vsakemu posebej opravičil. Ni izpolnjena procesna predpostavka iz
               mislim, da 265. člena poslovnika, ki pravi, da se ocena za ustavno presojo lahko
               presoja oziroma obravnava nanaši seji odbora, takrat ko imamo pred seboj tako mnenje
               zakonodajno-pravne službe kot tudi mnenje vlade. Zato moram biti iskren, da sem v tem
               smislu malo ministra zavedel, moram reči, da bi bilo možno tudi ustno, ampak so me
               opozorili iz strokovne službetako, in iz zakonodajno-pravne službe, da bi lahko kdo
               potem tudi izpodbijal. In ker ne želim tovrstnih zapletov, vas ljubeznivo prosim, da
               z razumevanjem sprejmete, da bi se seja nadaljevala ob 14.30. Kot pojasnilo še za
               naprej, kako bi seja tekla.</p>
               <p>Kot po običaju ste dobili mnenje zakonodajno-pravne službe, dobili bomo tudi mnenje
               vladne službe, torej vlade. Predlagal bom sklep, kot je v navadi, se da odbor za
               notranjo politiko podpira mnenje zakonodajno-pravne službe, vse vas bom pozval, torej
               dobil semže, k tako oblikovanemu sklepu je možno dodati še ločena mnenja, ker sem eno
               takšno ločeno mnenje nekaterih članov odbora že dobil za dopolnilno mnenje, bom vse
               poslanske in poslance, člane odbora pozval, da danes do 24. ure pripravijo dodatna
               ali ločena mnenja. Tako bi jutri zjutraj lahko vse skupaj dostavili predsedniku
               državnega zbora in jaz domnevam, da tokrat ne bo zamudil 12. ure, ko je treba to vse
               skupaj predati ustavnemu sodišču, tako kot je ustavno sodišče zapovedalo. Torej,
               skratka jaz ocenjujem da bi bila lahko seja, če si ne bomo ponavljali zadev, zelo
               kratka in po moje tudi, ne samo poslovniško, tudi sicer korektna do vseh, tako da
               imate tisti, ki bi želeli neka dodatna mnenja pisati, ki se denimo z mnenje ne
               strinjate, čas, da te stvari poveste, zapišete in seveda v pisni obliki dostavite
               sekretarki odbora gospe Boženi Pem. Hvala za razumevanje. <stage type="mag">(nadaljevanje)</stage> Uvodoma bi še, torej preden rečem, da bi sejo
               prekinili, mi dovolite še nekaj besed. Jaz bi... pa dajte prosim vas malo
               prisluhniti, ne želim biti neka velika zvezda, nimam tovrstnih pretenzij danes, sploh
               ne, ker bi bil raje doma, ker imamo navsezadnje dopust.</p>
               <p>Glejte, v ponedeljek imamo javno predstavitev mnenj, imamo jo kot sem povedal, kot
               je razvidno iz sklica v tej veliki dvorani. Pričakujem se veliko razpravljalcev, zato
               da bi ne padlo vse na enega in jaz prav iz tega mesta pozivam vse tri podpredsednike,
               da se dogovorimo tako, magari danes po seji, da bo vsak nekaj časa vodil tisto javno
               predstavitev mnenj. In sicer tako, da bi tako, denimo, če začnemo ob 9-ih, jaz ob
               9.30 uri, ko bom začel, pa tiste tehnikalije obrazložil, se malo sprostil pa bo nekdo
               drugi vodil to, se bomo zmenili in se bomo pol ure in tako dalje. Skratka, želim, da
               bi ta predstavitev ne bila predvsem neko moje vodenje seje, pa poslušanje in tako
               naprej, drugi bi pa lepo tam zadaj sedeli in se tiho hihitali. Toliko je bila moja
               želja. Zdaj mislim, da sem povedal vse, kar je potrebno in se zahvaljujem za
               razumevanje. In ob 14.30 uri, pa nasvidenje v istih prostorih.</p>
               <p><stage type="time">(Seja je bila prekinjena ob 11.12 uri.)</stage> <stage type="mag"/>
               </p>
               <stage type="time">(Seja se je nadaljevala ob 14.35 uri.)</stage>
            </sp>
            <sp xml:id="SDT3-OZNP-Nujna-044-2004-01-07.sp2">

               <speaker>PREDSEDNIK MAKSIMILJAN LAVRINC:</speaker>

               <p>Nadaljujemo s prekinjeno 44. nujno sejo odbora. V tem času oziroma zdajle na klop ste
               dobili tudi mnenje vlade Republike Slovenije z dne 7.1.2004 in s tem so izpolnjeni
               poslovniški pogoji, da se s samo točko spopademo, jo dokončamo in tako zaključimo to
               sejo.</p>
               <p>Bom šel kar po vrsti. Najprej bi povedal o tem, da sem prej pozval k ločenim
               pritrdilnim in ločenim odklonilnim mnenjem, zato bom dal vsem tistim, ki boste želeli
               to predstaviti, tudi besedo. Dal sem tudi vedeti, da bi naša strokovna služba vse
               tovrstne pismene izdelke sprejela, in tako bi se dogovorili, do 24.00 ure danes,
               jutri pa se vse skupaj oblikuje v predlog, ki ga damo predsedniku državnega zbora,
               zato da se ta do roka oglasi ustavnemu sodišču, ki je pozvalo k temu, da se da mnenje
               k tej zahtevi za ustavno presojo.</p>
               <p>Torej, toliko sem želel povedati v uvodu. Sedaj sprašujem najprej po vrsti, ali želi
               zakonodajno-pravna služba dodatno pojasniti mnenje? Prosim, gospa Tina Bitenc
               Pengov.</p>
            </sp>
            <sp xml:id="SDT3-OZNP-Nujna-044-2004-01-07.sp3">

               <speaker>TINA BITENC PENGOV:</speaker>

               <p>Gospod predsednik, glede na to, da so ga vsi prejeli in v tem vmesnem času se imeli
               tudi možnost z njim detajlno seznaniti, ker ni predolgo, menim, da v tem hipu ni
               treba ničesar dodajati, če bo pa treba, pa v nadaljevanju. Hvala lepa.</p>
            </sp>
            <sp xml:id="SDT3-OZNP-Nujna-044-2004-01-07.sp4">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam, gospa Bitenčeva. Ali želi predstavnik vlade, se pravi minister,
               besedo?</p>
            </sp>
            <sp xml:id="SDT3-OZNP-Nujna-044-2004-01-07.sp5">

               <speaker>DR. RADO BOHINC:</speaker>

               <p>Mi smo zavzeli stališče do te zahteve. Stališče je v pismeni obliki predloženo. V
               bistvu je stališče povzetek naših dosedanjih pogledov na to vprašanje. To je, da je
               odločanje o zakonu na referendumu po svoji vsebini odločanje o sami odločbi ustavnega
               sodišča in da bi to pomenilo kršitev načel pravne države, zaupanja v pravo in da
               presoja kršitve človekovih pravic ustavnopravno ni dopustna vsebina referendumskega
               odločanja. Zato vlada podpira zahtevo skupine poslank in poslancev za presojo
               ustavnosti odloka o razpisu referenduma. Hvala.</p>
            </sp>
            <sp xml:id="SDT3-OZNP-Nujna-044-2004-01-07.sp6">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu ministru. Vmes moram za zapisnik ugotoviti, da se nam je namesto
               Pavla Ruparja pridružil kolega Jožef Jerovšek. Drugih nadomestil ni in tudi opravičil
               ne.</p>
               <p>Odpiram razpravo. Kdo od kolegic in kolegov želi besedo? Izvolite, po vrsti.</p>
            </sp>
            <sp xml:id="SDT3-OZNP-Nujna-044-2004-01-07.sp7">

               <speaker>MIRAN POTRČ:</speaker>

               <p>Hvala lepa, gospod predsednik. Skupina poslank in poslancev, ki je vložila zahtevo za
               oceno ustavnosti odloka o razpisu naknadnega zakonodajnega referenduma, je ob
               soglasju k mnenju, ki ga je oblikovala zakonodajno-pravna služba državnega zbora,
               oblikovala tudi nekaj svojih argumentov za utemeljenost zahteve <stage type="mag">(Nadaljevanje)</stage> za oceno ustavnosti sprejetega odloka in hkrati
               tudi zahteve za presojo ustavnega sodišča, da se začasno zadrži do dokončne odločitve
               izvajanje tega odloka.</p>
               <p>Sam sem se v imenu kolegic in kolegov in skupaj z njimi potrudil, da sem vsem vam to
               dostavil vnaprej, zato sam nimam želje, da bi zavlačeval s sejo in bral, kar je
               zapisano. Če bodo vprašanja, rade volje odgovarjam. Če bo polemika s tem, bom pač
               tudi sam si dovolil vzeti besedo. Naša želja, gospod predsednik ter članice in člani
               odbora, je, da se to mnenje priloži kot mnenje, ki gre na ustavno sodišče. Da ne bi
               vzbujali posebnih razprav o tem, soglašamo, da je to tudi dopolnilno pozitivno
               mnenje, ki ga je oblikovala skupina poslank in poslancev. Če bo pa kje in kakorkoli
               želja, da se o tem glasuje, smo pripravljeni seveda tudi to sprejeti. Hvala lepa.
           </p>
            </sp>
            <sp xml:id="SDT3-OZNP-Nujna-044-2004-01-07.sp8">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Potrču. Kot predsedujoči bi prosil, da bi se vsi nadaljnji
               razpravljavci opredelili do naslednjega.</p>
               <p>Razmišljal sem, da bi zadevo kar najbolj poenostavil, pa obenem bil korekten do
               vseh, da bi zapisali tako, kot vedno zapišemo, torej da odbor za notranjo politiko
               podpira mnenje zakonodajno-pravne službe in tako naprej, da ne filozofiram. In bi
               dodali k temu, kar sicer ne damo, sestavni del tega mnenja so tudi pritrdilna in
               odklonilna ločena mnenja. S tem smo zajeli vse, ker domnevam, da so pozitivna in
               negativna. Seveda pa ob tem, da bi se potem jutri vse te priloge posebej - torej že
               danes se zapišejo tiste, ki so, tiste pa, ki bodo jutri prišle oziroma prišle do
               polnoči, tako kot smo predlagali, da bi se zadeva iztekla, pa se zraven dopišejo
               jutri. Prosim.</p>
            </sp>
            <sp xml:id="SDT3-OZNP-Nujna-044-2004-01-07.sp9">

               <speaker>MIRAN POTRČ:</speaker>

               <p>Gospod predsednik, neprijazno je ugovarjati predsedniku, zato bom raje vprašal kot pa
               ugovarjal. Če se to razume, da je sestavni del v smislu pošiljanja gradiva, potem je
               meni to razumljivo in sprejemam. Če pa je sestavni del v vsebinskem smislu, potem pa
               najbrž plus in minus hkrati, predpostavljam, da kaj takšnega bo, ne more biti mnenje
               odbora. Potem je pač o mnenju odbora eventualno treba glasovati. Zato sem uvodoma
               rekel, da pristajam na to, da se o tem mnenju glasuje. Hvala.</p>
            </sp>
            <sp xml:id="SDT3-OZNP-Nujna-044-2004-01-07.sp10">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Ja, naj pojasnim. Sem malo v zagati in bi bil kar hvaležen, če bi mi kdo
               lahko pomagal. V poslovniku piše, da mi sprejemamo mnenje, in mnenje je eno, to je to
               mnenje, ki ga bomo z večinskimi glasovi podprli. Seveda, treba je pa dodati tisto,
               kar nekdo še misli, da je treba zapisati v tem mnenju, in, recimo, tu je en predlog.
               Potem nekdo drug misli, da so nekatere stvari, ki so zapisane notri, da se z njimi ne
               strinja in ima lahko neko ločeno mnenje, odklonilno mnenje. In seveda, če se to da na
               nek način tako v enem stavku zapisati, sem jaz to oziroma so mi pomagali zapisati. Če
               pa ne, pa lahko samo napišemo tako, torej da se sprejme mnenje, in potem se doda,
               priloge pa so, imamo dvopičje in je prvo pritrdilno ločeno mnenje skupine poslancev s
               prvopodpisanim Miranom Potrčem; potem imamo odklonilno ločeno mnenje poslanke te in
               te, recimo, in tako naprej. Tudi to je možno. Prosim. <stage type="mag"/>
               </p>
            </sp>
            <sp xml:id="SDT3-OZNP-Nujna-044-2004-01-07.sp11">

               <speaker>MIRAN POTRČ:</speaker>

               <p>Gospod predsednik, tudi to je možno soglašam. Možno je pa tudi, da se odbor odloči o
               tem, da je to mnenje sestavni del mnenja, ki ga je oblikovala služba. Potem je treba
               glasovati.</p>
            </sp>
            <sp xml:id="SDT3-OZNP-Nujna-044-2004-01-07.sp12">

               <speaker>PREDSEDNIK MAKSIMILJAN LAVRINC:</speaker>

               <p>Če lahko...</p>
            </sp>
            <sp xml:id="SDT3-OZNP-Nujna-044-2004-01-07.sp13">

               <speaker>MIRAN POTRČ:</speaker>

               <p>Soglašam s tem, da to naredimo.</p>
            </sp>
            <sp xml:id="SDT3-OZNP-Nujna-044-2004-01-07.sp14">

               <speaker>PREDSEDNIK MAKSIMILJAN LAVRINC:</speaker>

               <p>Ja, v tem primeru, torej če bi se pa dogovorili za tovrstno početje, bom pa seveda,
               vsako mnenje, ki ste ga pripravili dal na razpravo in glasovanje. Samo v tem primeru,
               pa moram ugotoviti, da tisto, kar bi šlo od tukaj ne more biti, če smo dali rok do
               24. ure, odklonilna mnenja, potem ta pot ne bi bila prava. Jaz mislim, da je tukaj
               potem taka zagata, da ne gre.</p>
               <p>Možno je vse, jaz ne vem, lahko gremo tako, da po principu eleminacije,
               prosim...</p>
            </sp>
            <sp xml:id="SDT3-OZNP-Nujna-044-2004-01-07.sp15">

               <speaker>MIRAN POTRČ:</speaker>

               <p>Jaz ne nasprotujem, da se predlagateljem referenduma, da čas do 24. ure, da dajo
               odklonilno ločeno mnenje in ga priložijo. Ne nasprotujem in tudi ne zahtevam, da ga
               moram po vsebini videti, ampak to potem ni mnenje odbora. Če pa gre za mnenje odbora,
               potem ne glede na to, kakšne so razmere, ali je bilo hitro ali počasi ali pravočasno
               sklicano, potem smo vsi dolžni do seje odbora pripraviti predloge, ki bi jih naj
               odbor upošteval. Najbrž je tako običajno bilo.</p>
            </sp>
            <sp xml:id="SDT3-OZNP-Nujna-044-2004-01-07.sp16">

               <speaker>PREDSEDNIK MAKSIMILJAN LAVRINC:</speaker>

               <p>Definitivno. Tako je po moje tudi moč razumeti poslovnik. Torej vsak posamezni član
               lahko ima drugačno mnenje in tega lahko doda, pove, doda - jaz sem prosil tudi zato,
               da bi olajšal delo tudi strokovni službi, da so ta mnenja zapisana. Zato, ker
               drugače, če se tukaj povzema, kaj je kdo rekel, se lahko tudi citira napačno, zaradi
               tega sem želel, da so mnenja posameznih poslank in poslancev zapisanain priložena.
               Tako, da mislim, da bi bilo najbolj korektno tako, da sprejmemo takšen sklep kot je
               ponavadi, torej, da odbor podpira, da sprejmemo ali ne sprejmemo, torej o tem
               glasujemo. Potem pa se kot priloge zapišejo brez kakšnega posebnega dodatnega stavka,
               se zapišejo še priloge, pritrdilo ločeno mnenje, odklonilno ločeno mnenje in vse, kar
               do 12. ure pride, tako kot sem si predstavljal, je to potem kot priloga.</p>
               <p>Sicer moramo glasovati, seveda. Prosim Petan, seveda, proceduralno - najprej o tem,
               kako bomo peljali zadevo. Prosim.</p>
            </sp>
            <sp xml:id="SDT3-OZNP-Nujna-044-2004-01-07.sp17">

               <speaker>RUDOLF PETAN:</speaker>

               <p>Hvala za besedo. Torej glede na to, da smo že dopoldne začeli s to sejo, dejansko je
               res, da nismo čisto razčistili, kakšna naj bi bila ta ločena mnenja. Seveda
               predsednik moram povedati, da ne mislim tukaj kritizirati tvoje delo, to moram
               najprej povedati. <stage type="mag">(nadaljevanje)</stage> Dejstvo pa
               je, da moramo pa zdaj najti neki dogovor, kako bomo zadevo speljali. To, da bi o
               vsakem mnenju posebej razpravljali, potem se moramo ob polnoči dobiti ali pa jutri
               zjutraj, to mislim, da ne bi imelo smisla. Jaz bi, ne glede na to, kakorkoli že
               predlagal, da glasujemo o mnenju zakonodajne-pravne službe ali o tistem predlogu ali
               o mnenju, ki ga bomo pač mi tukaj izoblikovali. S tem, da pripišemo, da pa del tega
               ali pa dodatek k temu so pa ločena mnenja, ki jih lahko posamezniki podajo. Zdaj, kaj
               se bo s tistim naredilo, to je druga, na koncu koncev mislim, da nima smisla, da
               razpravljamo. Pa bomo zadevo uredili, kakorkoli, če imamo res namen, da nekaj iz tega
               naredimo, pa da se iz te šlamastike, v kateri smo že tako ali tako, pa ne želim
               razpravljati po čigavi zaslugi, da se nekako pametno izvlečemo iz tega. Za
               predlagatelj to sicer ni najboljši predlog, ampak v redu, dajmo vsak nekaj pojesti
               tega. Če bo to jasno zapisano, da je tudi to mnenje del tega, kar smo na odboru
               pripravljali, v zvezi z odborom, kakorkoli, mi ni važno, kako se bo reklo, samo da se
               bo vedlo, da je to tudi zraven, da bo poslano na ustavno sodišče. Potem je zadeva,
               mislim da pokrita.</p>
               <p>In ne bomo komplicirali ali je to zdaj del tistega sklepa, to ni važno. Sklep bo
               kakršen bo, važno, da bo zraven priloženo, da se bo vedelo, da imamo tudi drugi
               kakšno mnenje, glede na to, da nam je to bilo sporočeno kot možnost ob začetku seje,
               zaradi tega. Drugače je to druga zadeva. V tem kontekstu to predlagam. Hvala.</p>
            </sp>
            <sp xml:id="SDT3-OZNP-Nujna-044-2004-01-07.sp18">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. In tudi tako bomo šli. Še kdo? V kolikor ne... Prosim kolega Kremžar.</p>
            </sp>
            <sp xml:id="SDT3-OZNP-Nujna-044-2004-01-07.sp19">

               <speaker>LEOPOLD (LEO) KREMŽAR:</speaker>

               <p>Glejte, jaz si znam predstavljati, da bi odbor ob tem siceršnjem splošnem sklepu
               vendarle lahko imel neko večinsko mnenje oziroma neko mnenje, ki bi ga večinsko
               sprejel, jasno, po proceduri, da ga izglasuje, normalno. In to ni nič slabega v tem.
               Ob tem, ker odbor najbrž ne bo sprejel pet različnih in nasprotujočih si mnenj, ampak
               bo sprejel enovečinsko. Ob tem pa se lahko in je prav tako, priložijo drugačna mnenja
               ali pa tudi pritrdilna mnenja k temu, če kdo mislim, da mora pač napisati pritrdilno.
               Ampak, če odbor sprejme neko mnenje in to izglasuje večinsko, to pomeni, da je to
               mnenje odbora.</p>
               <p>Če se jaz s tem ne strinjam imam pravico napisati na list papirja. In prosim, da se
               to priloži zraven in bo pisalo, da pač Kremžar in pa Petan mislita drugače. In to je
               čar cele zgodbe, ki ko jaz poznam. In mislim, da je prav, v kolikor sem jaz razumel,
               kolega Potrč predlaga, da to, kar je napisano, da o tem glasujemo kot o mnenju
               odbora. Tako jaz razumem zadevo. In če bo to izglasovano kot mnenje odbora, bo to pač
               mnenje odbora, če pa ne bo, pa ne bo. Ob tem pa lahko vsak od nas priloži še zraven
               list ali več listov<stage type="mag">(Nadaljevanje)</stage> papirja,
               na katerem bo napisal svoje. Hvala.</p>
            </sp>
            <sp xml:id="SDT3-OZNP-Nujna-044-2004-01-07.sp20">

               <speaker>PREDSEDNIK MAKSIMILJAN LAVRINC:</speaker>

               <p>Ja. V tem primeru mora odbor sam pripraviti in odločiti o tem, da bo v celoti,
               recimo, če sem prav razumel sedaj Potrča pa še njegovega interpreta, kolega Lea,
               odbor sprejel mnenje in bo glasilo: Odbor sprejema mnenje <stage>(dvopičje)</stage>: in potem bomo
               povzeli celotno mnenje zakonodajno pravne službe in nadaljevali z odstavkom, ki se
               začne tako, kot je predstavil kolega Potrč. In še naprej. In potem seveda bomo šli
               naprej za naslednje predloge, ki bodo tukaj dani. Ampak to pomeni, da smo na ta
               način, ta ločena mnenja, ki smo jih vabili, ker smo se dogovarjali tako v začetku
               seje, da jih povabimo, da do 24. ure pridejo na ta naslov, dali drugače in da bomo
               dali drugačno težo in to iz čisto nekega proceduralnega razloga. Meni se pa to zdi
               nekorektno, kot predsedujočemu. Prvič, o teh stvareh poslovnik sploh ni natančen in
               sem se o teh stvareh pogovarjal tako z ZPS-jem kot s strokovno sodelavko. Možno je
               seveda vse. Navsezadnje tudi to, da jutri še enkrat potem se sestanemo ob 9. uri,
               odločamo in razpravljamo še o tistem. Ali pa, davzamemo tako, kot je rezimiral kolega
               Petan, da se odloča najprej o mnenju, torej, ki ga imamo pred seboj in naredimo tako,
               kot smo to počeli vedno, da se odbor solidarizira z mnenjem zakonodajno pravne službe
               in... Solidaliziral z mnenjem, ga povzel. In seveda, da damo, kot se pravi, kot
               priloge k temu mnenju še mnenja posameznih poslank in poslancev iz vrst odbora. Jaz
               bi torej to sejo vodil tako, ker sem bil tako nasvetovan in vidim najmanj zapletov.</p>
               <p>Če je večinsko mnenje takšno, potem seveda bo najboljše, da to ugotovimo z
               glasovanjem. Kolikor je večinsko mnenje drugačno, da bi šli po vrsti in se seveda
               najprej opredelili do prvega dela, potem do drugega dela in potem do tretjega dela,
               potem moramo tudi o tem razpravo odpirati po mojem, drugače to ne gre. Jaz sem želel
               stvar bolj poenostaviti, morda preveč.</p>
               <p>Sprašujem, kdo je za takšen način, kot sem ga predlagal. Torej še enkrat povem, da ne
               bo pomote. Nisem ga predlagal sam, sem ga povzel. Najprej bomo odločali, torej
               odločali bomo samo o mnenju, ki ga je pripravila zakonodajno pravna služba. Vsa
               ostala ločena mnenja ne glede na težo in na to, kolikšno podporo v odboru imajo, pa
               bomo dali kot priloge.</p>
               <p>Sprašujem, kdo je za takšen predlog? Hvala lepa. Ugotavljam, da večina. Je kdo proti?
               <stage>(3 člani.)</stage> <stage type="mag">(Nadaljevanje)</stage> Naprej so želeli
               besedo - torej zdaj je vsaj scenarij znan - kolega Barovič, potem kolega Petan in
               kolegica Zupanova.</p>
            </sp>
            <sp xml:id="SDT3-OZNP-Nujna-044-2004-01-07.sp21">

               <speaker>BOGDAN BAROVIČ:</speaker>

               <p>Hvala, gospod predsednik. Glede na to, da je sklic današnje seje z eno točko, ki
               govori "obravnava zahteve skupine poslank in poslancev državnega zbora" in tako
               naprej, s predlogom za začasno zadržanje, smo v Slovenski nacionalni stranki
               obravnavali to zahtevo in sprejeli tudi stališče, ki ga bom ta trenutek zelo na
               kratko podal.</p>
               <p>V Slovenski nacionalni stranki absolutno nasprotujemo datumski preložitvi aktivnosti
               za začetek izvajanja postopka v zvezi z referendumom ali, če hočete, začasnemu
               zadržanju. Nasprotovanje Slovenska nacionalna stranka utemeljuje:</p>
               <p>V Slovenski nacionalni stranki smo še vedno prepričani, da ustavna odločba za
               izvrševanje potrebuje zakonsko osnovo, kar je razvidno tudi iz dveh ustavnih določil,
               135. in 153. člena.</p>
               <p>Prav tako v Slovenski nacionalni stranki kot utemeljitev izražamo nasprotovanje
               začetku delitve dopolnilnih odločb brez zakonske podlage. Slovenska nacionalna
               stranka ocenjuje, da je treba počakati na referendumsko odločitev glede ustreznosti
               ali neustreznosti zakona in po potrebi pripraviti nov, ustreznejši zakon kot podlago
               ustavni odločbi.</p>
               <p>In tretja utemeljitev Slovenske nacionalne stranke, ki prav tako sodi v utemeljitev
               našega nasprotovanja datumski prestavitvi, je, da ocenjujemo - in dokaz temu je, da
               ocenjujemo, da je ustavno sodišče prekoračilo pooblastila s tem, ko se je postavilo v
               vlogo aktivnega zakonodajalca, na kar - da ne boste mislili, da je to zraslo zgolj in
               samo na našem zelniku - je opozoril jasno in glasno tudi pravni strokovnjak državnega
               zbora, gospod Cerar. Hvala lepa.</p>
            </sp>
            <sp xml:id="SDT3-OZNP-Nujna-044-2004-01-07.sp22">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Naprej ima besedo kolega Petan.</p>
            </sp>
            <sp xml:id="SDT3-OZNP-Nujna-044-2004-01-07.sp23">

               <speaker>RUDOLF PETAN:</speaker>

               <p>Hvala za besedo. Torej, predsednik, jaz se bom odpovedal tej razpravi, glede na to,
               da smo sprejeli ta sklep, da smo v zvezi s temi ločenimi ali dopolnilnimi mnenji tam
               v bistvu vse zapisali. Lahko govorim, da je to pač neko mnenje tudi poslanske
               skupine, sicer sem jaz podpisan, vendar to zdaj ne spremeni stvari, zato ne bi želel
               ponovno odpirati. Če pa bi se na tej seji odprlo še kakšno vsebinsko vprašanje, s
               katerim se ne strinjamo, bi si pa, predsednik, vzel to pravico, da bi se kasneje na
               to oglasil. Zdaj se odpovedujem temu, najavljam samo, da imam tu pripravljeno svoje
               ločeno mnenje, v katerem je vsebina zapisana. In, predsednik, to mnenje ti dajem,
               tako da ne bo treba do 24.00 ure zaradi nas komu dežurati. In zaenkrat ne bi
               razpravljal o vsebini. Če pa bi prišlo do tega, da bi se tu razvila širša diskusija,
               potem pa najavljam, da bi se oglasil. Hvala.</p>
            </sp>
            <sp xml:id="SDT3-OZNP-Nujna-044-2004-01-07.sp24">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Kolegica Zupanova ima besedo.</p>
            </sp>
            <sp xml:id="SDT3-OZNP-Nujna-044-2004-01-07.sp25">

               <speaker>MAJDA ZUPAN:</speaker>

               <p>Hvala lepa. V poslanski skupini Nove Slovenije nasprotujemo in imamo odklonilno
               stališče do zahteve skupine poslank in poslancev državnega zbora za oceno ustavnosti
               odloka oziroma imamo celo pripombe in stališča k mnenju zakonodajno-pravne službe,
               kot je bilo zaželeno, da jih <stage type="mag">(Nadaljevanje)</stage>
               pripravimo. Samo na kratko bi povzela v šestih točkah, in sicer, da poslanci Nove
               Slovenije protestiramo proti navedbam predlagateljev pobude za oceno ustavnosti
               odloka; da je odlok v nasprotju s prvim odstavkom 90. člena in s prvim odstavkom 63.
               člena ustave. Drugič, poudarjamo, da je že potekel prekluzivni rok, v katerem bi
               lahko ustavno sodišče odločalo o ustavnosti vsebine referendumskega vprašanja.
               Tretjič, da predlog za zadržanje odloka o razpisu naknadnega zakonodajnega
               referenduma do dokončne odločitve ustavnega sodišča ni utemeljen. Četrtič, menimo, da
               sam odlok o razpisu referenduma kot akt državnega zbora ni ne v materialnem in ne v
               formalnem pogledu v nasprotju z ustavo. Petič, ostro protestiramo zoper mnenje
               zakonodajno-pravne službe, da so podpisniki zahteve za razpis referenduma
               okvalificirani kot storilci dejanj oziroma ravnanj, ki jih kazenski zakonik
               opredeljuje kot kaznivo dejanje, vzbujanje narodnostnega, rasnega ali verskega
               sovraštva, razdora ali nestrpnosti. In šestič, menimo, da je treba ugotavljati
               odgovornost zakonodajno-pravne službe, ki je v primeru razpisanega referenduma
               napravila že več strokovnih napak.</p>
               <p>Na kratko sem povzela šest točk, ki jih je naša poslanska skupina pripravila, in
               vam, gospod predsednik, predajam to odklonilno mnenje. Hvala lepa.</p>
            </sp>
            <sp xml:id="SDT3-OZNP-Nujna-044-2004-01-07.sp26">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Repliko ima gospa Tina Bitenc Pengov.</p>
            </sp>
            <sp xml:id="SDT3-OZNP-Nujna-044-2004-01-07.sp27">

               <speaker>TINA BITENC PENGOV:</speaker>

               <p>Hvala lepa za besedo, gospod predsednik. Vsekakor je poslanska skupina napačno
               tolmačila naše navedbe v mnenju, ki ga je naša služba v skladu s poslovnikom
               pripravila za odbor za notranjo politiko. Mi smo hoteli samo pokazati nivo varstva v
               tej državi pred razpihovanjem kakršnekoli nestrpnosti ali razlikovanja. Gre za to, da
               je izrecno že ustava taka dejanja opredelila kot protipravna. In, seveda, nadaljnje
               sankcioniranje takih ravnanj je urejeno tudi v kazenskem zakoniku, kar so vse
               instrumenti, ki jih je mogoče uporabljati pri uravnavanju, vodenju razprave in
               varovanju te družbe pred tovrstnimi nastopi. Hvala lepa.</p>
            </sp>
            <sp xml:id="SDT3-OZNP-Nujna-044-2004-01-07.sp28">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Če ne, bom šel lepo po vrsti.</p>
               <p>Na glasovanje bom dal predlog sklepa, da odbor za notranjo politiko podpira mnenje
               zakonodajno-pravne službe k zahtevi skupine poslank in poslancev za oceno ustavnosti
               odloka o razpisu naknadnega zakonodajnega referenduma o zakonu o izvršitvi 8. točke
               odločbe ustavnega sodišča Republike Slovenije, številka UI-246/02 in tako naprej, s
               predlogom za začasno zadržanje.</p>
               <p>Kdo je za takšen predlog sklepa? <stage>/Oglašanje iz ozadja./</stage> Aha, prekinjam glasovanje in
               dajem besedo gospodu Petanu za obrazložitev.</p>
            </sp>
            <sp xml:id="SDT3-OZNP-Nujna-044-2004-01-07.sp29">

               <speaker>RUDOLF PETAN:</speaker>

               <p>Se opravičujem, bom čisto kratek. Torej, z določenimi stališči se v naši poslanski
               skupini strinjamo, z določenimi pa ne. Zato ne bomo podprli tega predloga in zaradi
               tega imamo tudi svoje ločeno mnenje. Hvala. <stage type="mag"/>
               </p>
            </sp>
            <sp xml:id="SDT3-OZNP-Nujna-044-2004-01-07.sp30">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo želi obrazložiti glas? V kolikor ne, potem predlagam, da o
               predlogu sklepa glasujemo.</p>
               <p>Kdo je za, in prosim, če se poštejejo glasovi? <stage>(13 članov.)</stage> Kdo je proti? <stage>(5
               članov.)</stage></p>
               <p>Ugotavljam, da je takšen sklep sprejet.</p>
               <p>In s tem mislim, da je izčrpana ta točka. Hvala lepa za sodelovanje.</p>
               <stage type="time">(Seja je bila zaključena 7. januarja 2004 ob 15.02 uri.)</stage>
            </sp>
         </div>
      </body>
   </text>
</TEI>
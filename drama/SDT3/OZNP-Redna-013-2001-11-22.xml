<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNP-Redna-013-2001-11-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">342823E6E4913D1EC1256B1000476A93</idno>
               <idno type="custom" subtype="day">0D1FA5B1A7DF7505C1256B0C0052A4E3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=0D1FA5B1A7DF7505C1256B0C0052A4E3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNP-Redna-013-2001-11-22.OZNP" n="013">
               <name>Redna</name>
               <date when="2001-11-22"/>
            </setting>
         </settingDesc>
         <particDesc>
            <listOrg>
               <org xml:id="OZNP-Redna-013-2001-11-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNP-Redna-013-2001-11-22.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA NOTRANJO POLITIKO</stage>
            <stage type="session">13. seja</stage>
            <stage type="date">(22. november 2001)</stage>
            <stage type="chairman">Sejo vodi Maksimiljan Lavrinc, predsednik odbora.</stage>
            <stage type="time">Seja se je pričela ob 13.43 uri.</stage>


            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Nismo sklepčni, tisti, ki niso prisotni, seveda bodo KVIAZ-u prijavljeni kot
               neopravičeno prisotni. In glede na razumevanje predsednika KVIZ-a bo to sigurno huda
               kazen. Seja bo ob 13.30. Tako, da imate še čas za kosilo. Vodila bo pa gospa
               potrata.</p>
            </sp>
            <sp who="SDT3:PotrataMajda">

               <speaker>PODPREDSEDNICA MAG. MAJDA POTRATA:</speaker>

               <p>Začenjam 13. sejo odbora državnega zbora Republike Slovenije za notranjo politiko,
               ki je bil sklican za 9. uro, pa zaradi nesklepčnosti prestavljen na 13. uro in 30.
               Predlagam, da delo poteka po dnevnem redu, ki ste ga dobili z vabilom za sklic
               seje.</p>
               <p>In sicer prehajam na <title>1. TOČKO DNEVNEGA REDA</title> <stage>(če seveda temu nihče ne
               ugovarja.)</stage> <title>KI PRAVI TAKOLE, OPREDELITEV DO VSEBINE O PREDLOGU ZAKONA O SPREMBI ZAKONA O
               POSEBNIH POGOJIH ZA VPIS LASTNINSKE PRAVICE NA POSAMEZNIH DELIH STAVBE V ZEMLJIŠKO
               KNJIGO, SKRAJŠANI POSTOPEK.</title>
               </p>
               <p>Odbor je o postopku že se opredelil in sicer na 12. redni seji 7. novembra, zato
               začenjam splošno razpravo. Pred tem pa bi želela povedati, da smo k tej točki vabili,
               ministrstvo za pravosodje, sodni svet Republike Slovenije, vrhovno sodišče Republike
               Slovenije slovensko sodniško društvo, sekretariat za zakonodajo in pravne zadeve ter
               predstavnika državnega sveta Republike Slovenije, gospod Branka Grimsa.</p>
               <p>K tej točki ste prejeli predlog zakona, ki je objavljen v poročevalcu, to je 82.
               številka letošnjega leta, mnenje sekretariata za zakonodajo in pravne zadeve z
               datumom 15. november 2001, amandma vlade Republike Slovenije z datumom 9. november
               2001 in ustavno odločbo, ki pa nosi datum 10. maj leta 2001, dobili pa ste jo na
               prejšnji seji. To se pravi na 12. seji. Prav tako ste takrat dobili tudi mnenje
               državnega sveta.</p>
               <p>V okviru splošne razprave vabim najprej k besedi predlagatelja zakona. Prosim.</p>
            </sp>
            <sp who="SDT3:JenullHinko">

               <speaker>HINKO JENULL:</speaker>

               <p>Hvala za besedo. Spoštovane poslanke in poslanci. Povsem na kratko bom razložil
               zakaj je potrebno sprejeti zakon o spremembah zakona o posebnih pogojih za vpis
               lastninske pravice na etažni lastnini.</p>
               <p>Z zakonom o zemljiški knjigi je državni zbora, takrat ko ga je izdal, določil v
               skladu s klasičnimi pravnimi načeli, stroge formalne pogoje za vknjižbo. Se pravi,
               kdor želi vknjižiti kakšno stvarno pravico, mora predložiti v izvirniku in v skladu z
               zakonom overjeno zasebno listino ali javno listino. Zakonodajalec se je že takrat
               leta 1995 zavedal, da zaradi drugačnega gledanja formalnosti pravnih poslov, ki so,
               ki je bilo v prejšnjem obdobju, vsi posamezniki in pravne osebe nimajo listin, ki bi
               izpolnjevale stroge formalne pogoje po zakonu o zemljiški knjigi.</p>
               <p>Zato je s 136. členom zakona o zemljiški knjigi dovolil dve izjemi. In sicer za
               tiste, ki sploh nimajo listin, ki so predvidene za vknjižbo, je dovolil, da sprožijo
               postopek kot velja za obnovo in nastavitev zemljiške knjige. Za tiste, ki listine
               imajo, pa je pomanjkljivost teh listin samo ta, da na listinah niso overjeni podpisi,
               pa je dovolil vknjižbo na podlagi takih listin z določenimi dodatnimi pogoji in
               sicer, da se dokaže, da overitev ni možna, da ni razloga za dvomopristnosti podpisov
               in da je bila pogodba davčno overjena. Te izjeme po zakona o zemljiški knjigi so
               veljale za obdobje 5 let od uveljavitve zakona in to obdobje je že poteklo. In te
               izjeme danes po zakonu o zemljiški knjigi ne veljajo več.</p>
               <p>V letu 1999  je državni zbor
               sprejel še zakon o posebnih pogojih za vpis lastninske pravice na etažni lastnini.
               Namreč ugotovil je, prvič, da zaradi poteka tega roka in drugič tudi zaradi zelo
               strogih obličnostnih zahtev, povzroča posameznikom in pravnim osebam vpis etažne
               lastnine velike težave. In zato je v tem zakonu zakonodajalec ponovno določil
               nekatere izjeme od strogih obličnosti, da bi na ta način olajšal vpise.</p>
               <p>Prvič je določil, da se ta dva odstavka 136. člena zakona o zemljiški knjigi
               uporabljata še nadaljnjih 5 let, potem je določil izjemo za stanovanja kupljena po
               stanovanjskem zakonu. Tam zadošča pogodba z zadnjim prodajalcem, to se pravi takrat,
               ko je šlo iz družbene lastnine v zasebno in potem je določil še eno izjemo, in sicer
               če je prva pogodba, to se pravi pogodba med investitorjem gradnje in prvim kupcem,
               predložena v, ni predložena v izvirniku ali voverjeni fotokopiji, se šteje, da je
               tudi primerna za vknjižbo. S tem je želel olajšati situacijo, ker so zlasti te
               pogodbe, ki jih je imel v mislih, bile sklepane v tistem obdobju brez overitev ali so
               recimo posamezne družbene pravne osebe kupovale večje število stanovanj v blokih, pa
               je potem obstajal samo en original ali pa ga sploh ni bilo in tako dalje.</p>
               <p>Zgodilo se je pa naslednje. To določbo, ki je bila dobro umišljena, so nekateri
               zlorabljali. In sicer se je zgodilo, da posamezniki teh originalnih pogodb niso
               imeli, ne zato, ker sploh ne bi obstajale, ampak zato, ker so svoja stanovanja
               zastavili upnikom, predvsem bankam. Ker pa ta stanovanja niso bila vknjižena ali
               poslovni prostori, niso bili vknjiženi v zemljiški knjigi, je banka kot upnik
               zahtevala original pogodbe in ga je obdržala do vračila kredita. Prišlo je do
               nekaterih situacij, da so potem na podlagi te določbe, taki nevestni dolžniki oziroma
               zastavitelji na podlagi fotokopije dosegli vknjižbo stanovanja, ki pa seveda, pri
               čemer seveda ni bila vknjižena tudi hipoteka banke. še hujša situacija je ta, da so
               nekateri od njih potem tako vknjiženo stanovanje brez bremen prodali naprej in sicer
               potem je seveda dobroverni tretji, ki je kupil, nič ni hotel slišati o tem, da je
               stanovanje zastavljeno banki in se je skliceval na napublicitetno načelo v zemljiški
               knjigi in je tu prihajalo in še prihaja do sporov in težav.</p>
               <p>Zaradi vsega navedenega je na predlog združenja bank, ustavno sodišče ugotovilo, da
               je ta 7. člen zakona o posebnih pogojih, ki dovoljuje vknjižbo brez izvirnika, da je
               v neskladju z ustavo. In je naložilo zakonodajalcu, da v 6 mesecih to pomanjkljivost
               odpravi, do takrat pa dovoljuje uporabo tega člena pod pogojem, da izvršilno sodišče
               potrdi zemljiško knjižnemu sodišču, da konkretno stanovanje, za katerega original ne
               obstaja, ni bilo zastavljeno.</p>
               <p>Vlada je poskušala tako ureditev, ki začasno velja, uporabiti tudi za ustavno
               uskladitev tega člena, vendar je ugotovila, da to ni možno. Namreč evidence o
               zastavitvi oziroma o izvršbah na nepremičnine niso tako popolne, da bi lahko
               izvršilno sodišče v vsakem posameznem primeru zanesljivo potrdilo, da posebni del
               stavbe res ni bil zastavljen. To je eno. Drugo. Od uvedbe notariata, se zastavne
               pogodbe sklepajo tudi v obliki notarskih listin.Tiste notarske listine so samo pri
               notarjih in sploh izvršilno sodišče ne more zanesljivo potrditi, da ni bilo morda
               zastavljeno kje drugje, še zlasti, ker je lahko bilo zastavljeno pri vsakem od
               notarju, kjerkoli v Sloveniji. Zato smo se odločili predlagati najprej, da se ta 7.
               člen črta, menimo, da te situacije še vedno rešuje 136. člena zakona o zemljiški
               knjigi po postopkih, ki so tam določeni, potem smo pa na mnenje sekretariata, ki ga
               imate, ki opozarja, da je vprašljivo ali bi veljal prvi in drugi odstavek, z
               amandmajem predlagali tako besedilo kot ga imate. Torej, da  tisti, ki nima listine, ki je primerno za
               vknjižbo, lahko zahteva, da se opravi postopek po zakonu o zemljiški knjigi, kot v
               primeru obnove in nastavitve. Hvala lepa.</p>
            </sp>
            <sp who="SDT3:PotrataMajda">

               <speaker>PODPREDSEDNICA MAG. MAJDA POTRATA:</speaker>

               <p>Tudi vam hvala, gospod Jenull. Dajem besedo predstavnici sekretariata. Ne želi, ali.
               Oprostite, gospod, predstavnik sekretariat.</p>
            </sp>
            <sp who="SDT3:unknown-M">

               <speaker>GOSPOD STRLE:</speaker>

               <p>Hvala za besedo. Sekretariat za v dodatnem pisnem mnenju dejansko izrekel tako kot
               je že gospod državni sekretar omenil, torej da se prvotni predlog novele, ki je
               predvidel črtanje 7. člena zakona, torej da ne sledi v celoti odločitvi ustavnega
               sodišča. Sekretariat je menim, da v tem primeru, če bi bilo tako, bi že samo ustavno
               sodišče odločbo, to določbo 7. člena lahko razveljavilo, vendar tega ni storilo, je
               celo v obrazložitvi izrazilo stališče, da ustavno sodišče ne dvomi v upravičenost
               takšne izjeme kot je bila v 7. členu. Vendar je samo v primeru, da določi še dodatne
               pogoje, ki se nanašajo na vpis in ugotavljanje obstoja zatave oziroma zavarovanja
               terjatve zastavno pravico na tej nepremičnini.</p>
               <p>Torej kot je že ustavno sodišče nakazalo, je potem tudi sekretariat v svojem mnenju
               nakazal na primernost smiselne uporabe določb o nastavitvi in obnovi zemljiške
               knjige, tudi za tak primer. To stališče, ki je v mnenju sekretariata, pa je tudi
               vlada s svojim amandmajem nekako primerno, po našem mnenju upoštevala. S tem, da je
               eventualno nekoliko razširila primere, glede na prejšnji 7. člen, nekoliko razširila
               primere oziroma situacije, v katerih bo ta 7. člen zdaj prišel v poštev. Prej namreč
               so bili določeni konkretno primeri, ki jih že gospod državni sekretar naštel, sedaj
               je pa določba precej, se pravi bolj splošna in bi lahko zajemala tudi eventualno
               druge primere pomanjkljivosti teh listin. In tudi naslednje prenose, ne samo prvi
               prenos, ampak tudi drugi, tretji nakup te nepremičnine. Toliko. Hvala.</p>
            </sp>
            <sp who="SDT3:PotrataMajda">

               <speaker>PODPREDSEDNICA MAG. MAJDA POTRATA:</speaker>

               <p>Se vam zahvaljujem, gospod Strle. In dajem besedo članicam in članom odbora. Kdo
               želi razpravljati? Če ne, zaključujem splošno razpravo. In ker obravnavamo zakon po
               skrajšanem postopku, ga v skladu z 204.a členom poslovnika državnega zbora,
               obravnavamo na isti seji tudi v drugo in v tretje, zato predlagam, da ocenimo zakonsko besedilo kot primerno
               za prehod na drugo obravnavo. Ali kdo temu nasprotuje, prosim, če potrdite ta
               sklep.</p>
               <p>Kdo je za? <stage>(? članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep o tem, da je zakonsko besedilo primerna za prehod na drugo
               obravnavo sprejet.</p>
               <p>In začenjam razpravo in glasovanje o členih ter o amandmajih. Imate vložen amandma
               vlade k 1. členu. In ga dajem v razpravo. Kdo želi besedo? Če ne, potem predlagam, da
               o amandmaju glasujemo.</p>
               <p>Kdo je za amandma vlade v predloženi obliki? <stage>(? članov.)</stage></p>
               <p>Ugotavljam, da je amandma soglasno sprejet.</p>
               <p>In vsem se zahvaljujem, ki so sodelovali pri tej točki.</p>
               <p>Zdaj predlagam samo še dodatni sklep o tem, kdo bo poročevalec na seji državnega
               zbora. Predlagam, da je to predsednik odbora, gospod Maksimiljan Lavrinc. Soglašate,
               prosim.</p>
               <p>In se oproščam, ker sem pred tem izrekla zahvalo, preden smo glasovali o sklepu, ki
               ga bo poročevalec predlagal državnemu zboru. Odbor za notranjo politiko predlaga
               državnemu zboru, da sprejme naslednji sklep. Predlog zakona o spremembah zakona o
               posebnih pogojih za vpis lastninske pravice na posameznih delih stavbe, se sprejme.</p>
               <p>Kdo je za ta sklep? <stage>(? članov.)</stage></p>
               <p>Ugotavljam, da je soglasno sprejet.</p>
               <p>Zahvala pa vseeno velja.</p>
               <p>Prehajamo na <title>2. TOČKO DNEVNEGA REDA, PREDLOG ZAKONA O AMNESTIJI, IN SICER
                  TRETJA OBRAVNAVA.</title> K tej točki dnevnega reda smo vabili. Ministrstvo za
               pravosodje, vrhovno sodišče Republike Slovenije, kazenski oddelek, slovensko sodniško
               društvo, sekretariata za zakonodajo in pravne zadeve. Torej to je seznam vabljenih.
               Zdaj pa še kaj ste k tej točki prejeli. Predlog zakona objavljen v poročevalcu štev.
               89/2001, mnenje sekretariata za zakonodajo in pravne zadeve z datumom 15. november
               2001. Zdaj pa mislim, da ste dobili na klopi še apel Ivana Potočnika, pardon dopis iz
               kabineta predsednika republike, ki v prilogi vsebuje pobudo za amnestijo. In sicer za
               splošno amnestijo vsem obsojencem in obsojenkam v Republiki Sloveniji.  Pobudo je podpisalo 283 podpisnikov
               iz zavoda za prestajanje kazni zapora v Dobu, to je eno, kar ste dobil.</p>
               <p>Nato ste dobili še čistopis predloga amandmaja k predlogu zakona o amnestiji. Ob tem
               predlagam, da bi predlog amandmaja sprejeli kot amandma odbora.</p>
               <p>Vseeno se pa moram vrniti k temu, da ste pred tem še tudi dobili apel Ivana
               Potočnika s prejšnjim gradivom, s pošto. Ta apel pa nosi datum 20. november 2001. Ker
               je to tretja obravnava, prosim, da bi dali besedo najprej predlagatelju.</p>
            </sp>
            <sp who="SDT3:BohincRado">

               <speaker>DR. RADO BOHINC:</speaker>

               <p>Hvala lepa, gospa predsedujoča. Spoštovane poslanke in spoštovani poslanci. Naj samo
               v dveh besedah odgovorim na ta dva apela, od katerega smo dobili obsojenca Jožeta
               Ogrinca in sopodpisnikov danes in že poprej Potočnikov. To so zadeve, ki se
               pravzaprav, kar zadeva naše ministrstvo, ponavljajo že od prvega dne, ko smo začeli
               pripravljati amnestijo in, seveda, zavzemanje je bilo v tej smeri, da naj bi bila to
               splošna amnestija, pripravili so zelo razdelan, predlog obsojenci, kjer naj bi
               dobesedno vsak obsojenec na dneve imel določeno, koliko bi bil amnestiran za svoje
               dejanja.</p>
               <p>No, to je seveda sedaj tretja obravnava zakona, zato se ne bi spuščal v izhodišča,
               ki so nas vodila pri pripravi in predlogu zakona. Vendar pa naj samo povem to, da
               splošna razprava ne bi bila po naši oceni primerna in tudi po oceni, seveda,
               državnega zbora, ki je sprejel zakon že v prvi obravnavi, predvsem zaradi tega, ker
               vendarle gre za vrsto kaznivih dejanj, ki so po svojem pomenu, po svoji nevarnosti
               taka, da jih družba pač ne more oceniti, kot tako lahkotna, da bi za njihove storilce
               veljala amnestija.</p>
               <p>Mislim - naj samo ta stavek še rečem - da je že dejstvo, da parlament, država daje
               pomilostitev, ne glede na kakšnemu okviru, vendarle neko potrdilo pravne stabilnosti
               države, ki lahko tudi ljudi z obrobja, tudi ljudi, ki so se pregrešili zoper zakon,
               pomilosti ne da bi pri tem trpela, bom rekel, pravna varnost, siceršnja pravno
               varnost v državi. Toliko, kar se tiče teh apelov obsojencev. Mi, seveda, jim
               pojasnjujemo tudi neposredno v zavodih, ko gremo, razloge. Ampak vendarle, jasno,
               pravico imajo, interes pa tudi, da bi bila amnestija čim širša.</p>
               <p>No, sedaj bi se, če dovolite, samo z nekaj besedami vrnil k samemu zakonu, ki je v
               tretji obravnavi. Zaradi tega bi samo želel temeljiti predlog amandmaja k 2. členu,
               ki vsebinsko ničesar ne spreminja že poprej pripravljenega in sprejetega zakona v
               drugi obravnavi. Gre pa vendarle, sledili smo mnenju sekretariata za zakonodajo in
               pravne zadeve državnega zbora, ki nas je opozoril, dapredvsem pri amandmajih, ki jih
               je zbor sprejel v drugi obravnavi, še vendarle dodamo poleg tiste zakonske predpise
               iz prejšnje veljave, prejšnje uveljavitve, ki sicer jih amandmaji niso zajeli, vendar
               pa že zaradi  pravne
               konsistentnosti je potrebno, da pač to zajamemo v tem amandmaju. Tako imamo v tej
               prvi točki k sedmim alineam dodana besedila. V prvih dveh je citiran uradni list, ki
               je podlaga za ta dejanja, se pravi temeljno besedilo za kazenski zakonik leta 1977.</p>
               <p>Druge spremembe se pa nanašajo pravzaprav bodisi na točno besedilo zveznega naslova,
               zveznega kaznivega dejanja, če to tako rečem, ki je navezano na to sedanje dejanje,
               za katerega amnestija ne bi veljala, in pa nekateri členi so spremenjeni, ker se je
               med temzakonodaja že menjala, prejšnja.</p>
               <p>Moram pa poudariti še enkrat. V ničemer to ne spreminja vsebine, že zaradi tega ne
               tudi praktičnih posledic za to ne bo, ker nimamo nobenega obsojenca pri nas v
               zaporih, ki bi bil obsojen že po nekdanje kazenskem zakonu, torej jugoslovanskem
               zveznem zakonu. Tako, da bi seveda jaz podpiral ta amandma, ki naj bi bil amandma
               odbora in naj mi bo dovoljeno reči, da smo se tudi usklajevali in uskladili s
               sekretariatom za zakonodajo in pravne zadeve. Hvala lepa.</p>
            </sp>
            <sp who="SDT3:PotrataMajda">

               <speaker>PODPREDSEDNICA MAJDA POTRATA:</speaker>

               <p>Tudi vam hvala, gospod Bohinc. Ali želi besedo predstavnica sekretariata? Prosim.</p>
            </sp>
            <sp who="SDT3:unknown-F">

               <speaker>GOSPA _______________:</speaker>

               <p>Hvala za besedo. Torej, podrobneje ne bi povzemala tega mnenja, pisnega, ki ste ga že
               prejeli in ste se imeli z njim v bistvu čas tudi seznaniti.</p>
               <p>Dodatno bi pa k 2. členu pač tudi jaz rada povedala, da smo ob ponovnem pozornem in
               takšnem pregledu posameznih alinei in posameznih sklicevanj pač ugotovili, da je
               glede na to, da se je zakonska materija v času veljavnosti kazenskega zakona SRS
               oziroma SFRJ spreminjala, da je bilo v dveh alineah, in sicer v prvi in deveti,
               nejasno, katero kaznivo dejanje je vsebovano v teh dveh alineah. Glede na to, tu se
               je namreč pač zakon spreminjal tako, da sta bila odstavka na katera se pač prvotno
               besedilo teh alinei sklicuje, črtana. Zaradi tega je bilo pač tudi ob sugestiji, kako
               nomotehnično to izvesti, s strani predlagatelja pač je bila opravljena ena ponovna
               preučitev in pripravljen tak amandma, ki je bil v bistvu že uvodoma obrazložen in o
               kateremboste sedaj tudi odločali. Hvala.</p>
            </sp>
            <sp who="SDT3:PotrataMajda">

               <speaker>PODPREDSEDNICA MAJDA POTRATA:</speaker>

               <p>Tudi vam hvala. Besedo ima predsednik odbora, Maksimiljan Lavrinc.</p>
            </sp>
            <sp who="SDT3:LavrincMaksimiljan">

               <speaker>MAKSIMILJAN LAVRINC:</speaker>

               <p>Hvala lepa za besedo. Jaz predlagam dve stvari, torej da se oblikuje odgovor za to,
               da ne bomo ostali nemi za odgovor na te peticije oziroma na te dopise, tako tudi
               seveda uradu predsednika republike. Ob tem pa ugotavljam, da očitno nekaterim še ni
               jasno, da je amnestija darilo države ob njeni 10-letnici, torej ob njeni 10-letni
               samostojnosti, ne pa pravica. Ker je bilo vse povedano, že celo z amandmaji
               korigirano za katera kazniva dejanja soglašamo kot politiki, da jih je treba
               vključiti in katera pa ne, mislim, da se iz tistega magnetograma lahko pripravi
               korekten odgovor. Toliko o tem.  Drugo bi pa predlagal naslednje. Da se našo strokovno službo zadolži
               ali pa nekoga, ki bo se potrudil, eden od podpredsednikov lahko tudi, da bi eno od
               sej opravili tako, da bi si ogledali, torej dva zapora, recimo v Sloveniji. To pa je,
               enega, ki je najslabši in enega, ki je najboljši. Zato, da dobimo neko predstavo o
               tem, tudi zato, ker je v domeni tega odbora, je tudi izvrševanje kazinskih sankcij.
               Jaz mislim, da smo precej bosi, kar se tega tiče. Pa da bi imeli za v bodoče malo
               lažjopredstavo, kako vse skupaj izgleda. Jaz mislim, da bi se to z gospodom Wohinzem,
               dalo dogovoriti in da, torej, ampak to v prihodnjem letu seveda. Res tako naredimo,
               da bi tudi na ta način seveda potem omogočili, da se tudi ta naša vloga udejani.
               Hvala.</p>
            </sp>
            <sp who="SDT3:PotrataMajda">

               <speaker>PODPREDSEDNICA MAG. MAJDA POTRATA:</speaker>

               <p>Hvala, gospod Lavrinc. Oba predloga se mi zdita zelo utemeljena. Sodim, da je
               izvršitelj prvega, odgovor, odbor za notranjo politiko. Drugi pa nalaga strokovnim
               službam, pripravo tega. Vprašujem, ali ima kdo od članov odbora kaj proti tema dvema
               pobuda ali s pobudama soglašate. Vidim, da nihče ne ugovarja, torej si bomo ti dve
               pobudi zapisali kot eno kratkoročno, pa drugo malo bolj v naslednje leto umaknjeno
               nalogo. Hvala. Ali želi še kdo razpravljati v zvezi s tem? Ko lahko vendarle
               amandmaje vlagamo samo k členom, ki so bili amandmirami v drugi obravnavi. Če ne,
               potem predlagani amandma dajem na glasovanje.</p>
               <p>Kdo je za predlagani amandma? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog amandmaja, ki bo posredovan kot predlog amandmaja odbora,
               sprejet.</p>
               <p>In dajem na glasovanje še sklep. Odbor za notranjo politiko predlaga državnemu
               zboru, da sprejme naslednji sklep. Predlog zakona o amnestiji se sprejme.</p>
               <p>Kdo podpira ta sklep? <stage>(? članov.)</stage> Je kdo proti? <stage>(Nihče.)</stage></p>
               <p>Soglasno sprejet.</p>
               <p>Znova predlagam, da je poročevalec predsednik Maksimiljan Lavrinc. Upam, da
               soglašate. Ne.</p>
            </sp>
            <sp who="SDT3:LavrincMaksimiljan">

               <speaker>MAKSIMILJAN LAVRINC:</speaker>

               <p>Jaz predlagam, da je podpredsednica, ker takrat me pa res sigurno ne bo več tukaj.
           </p>
            </sp>
            <sp who="SDT3:PotrataMajda">

               <speaker>PODPREDSEDNICA MAG. MAJDA POTRATA:</speaker>

               <p>Zadrega utegne nastati edino, če bi po kakšnem spletu okoliščin ta zakon obravnavali
               pred četrto uro danes oziroma po četrti uri, ker tudi mene takrat ne bo. Predlagam,
               da je v tem primeru eden od podpredsednikov, drugih, če ne bo. Mislim, da bomo kar
               pri prvem sklepu morali ostati. Pri prvem predlogu, da bo poročevalec predsednik
               odbora, Maksimiljan  Lavrinc.
               Ste za? Hvala.</p>
               <p>Prehajam na <title>3. TOČKO DNEVNEGA REDA, TO JE PREDLOG DOPOLNITVE POSLOVNIKA VARUHA
                  ČLOVEKOVIH PRAVIC.</title> K tej točki smo vabili urad varuha človekovih pravic,
               generalno sekretarko varuha, gospo Bojano Kvas. K točki pa ste prejeli predlog
               dopolnitev poslovnika. To pa s te dobili s sklicem za 13. sejo odbora. V skladu z 51.
               členom zakona o varuhu človekovih pravic, varuh sprejme poslovnik oziroma dopolnitev
               poslovnika po predhodnem mnenju pristojnega delovnega telesa državnega zbora. Glede
               na to, da smo mi pristojno delovno telo, bi se morali v zvezi s tem poslovnikom
               izreči, zato najprej dajem besedo predstavnici predlagatelja, to je gospe Bojani
               Kvas.</p>
            </sp>
            <sp who="SDT3:KvasBojana">

               <speaker>BOJANA KVAS:</speaker>

               <p>Hvala za besedo, gospoda predsedujoča. Spoštovani poslanci. Širšo obrazložitev zakaj
               so potrebne navedene dopolnitve poslovnika, smo podali pisno, zato bi jaz želela tu
               res povsem na kratko povedati in poudariti, da gre pravzaprav, da je potrebno
               poslovnik spremeniti zaradi tega, ker gre zgolj za uresničitev določb zakona o
               varstvu osebnih podatkov in pa sklepa državnega zbora. V juliju letos so bile
               sprejete spremembe zakona o varstvu osebnih podatkov. Po tej noveli je varuh dobil
               pristojnosti, da izvaja neodvisni nadzor varstvu osebnih podatkov. Zaradi tega je
               bilo potrebno dopolniti veljavni poslovnik v 11. členu tako, da se doda nova alinea,
               med področje, za katere je pristojen, nekatera se delijo pristojnosti področje dela
               varuha in se navede tudi varstvo osebnih podatkov. V, druga dopolnitev pa je potrebna
               glede upoštevajoč dejstvo, da je ob podajanju oziroma, ja o podajanju poročila 5. in
               6. rednega poročila varuha človekovih pravic, letos v septembru parlament podprl
               pobudo varuha, da se v obstoječi instituciji organizira notranja organizacijska
               enota, ki se specializira za področje varstva otrokovih pravic. Tudi to področje se
               na novo uvaja v poslovniku v 11. členu. Tako, da se veljavni člen,11. člen poslovnika
               dopolni še z dvema novima področjema. Z varstvom osebnih podatkov kot sem prej
               povedala in pa z varstvom otrokovih pravic.</p>
               <p>Druga dopolnitev poslovnika pa se nanaša na 40. člen poslovnika, ki govori, da varuh
               predloži državnemu zboru poročilo o svojem delu in sicer ugotovitvah, predlogih in
               oceno stanja človekovih pravic v državi. 40. člen dopolnjujemo, da to poročilo
               vsebuje tudi poročilo o ugotovitvah, predlogih, priporočilih in stanju varstva
               osebnih podatkov. V kolikor o tem področju varuh ne izdela posebnega poročila. Zakon
               o varstvu osebnih podatkov namreč ta novela predvideva, da varuh človekovih pravic
               izdela tudi to poročilo.  Tako
               da obe dopolnitvi sta pravzaprav realizacija zakona in pa sklepa parlamenta, sklepa
               državnega zbora, in sicer 14. sklepa ob obravnavi obeh rednih letnih poročil varuha.
           </p>
            </sp>
            <sp who="SDT3:PotrataMajda">

               <speaker>PODPREDSEDNICA MAG. MAJDA POTRATA:</speaker>

               <p>Hvala lepa, gospa generalna sekretarka varuha Bojana Kvas.</p>
               <p>Odpiram razpravo. Kdo želi besedo? Če besede ne želite - mislim, da je to posledica
               tega, da je vse v skladu z našimi zahtevami - dajem na glasovanje samo sklep - da bi
               na podlagi 51. člena zakona o varuhu človekovih pravic sprejeli sklep, ki se
               glasi:</p>
               <p><q>"Odbor za notranjo politiko daje pozitivno mnenje k predlogu dopolnitev poslovnika
               varuha človekovih pravic."</q></p>
               <p>Kdo je za tak sklep? <stage>(... članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet soglasno.</p>
               <p>Določiti moramo poročevalca - ne? Ni treba. Torej, ne bo zadrege s tem, kdo naj bi
               bil poročevalec</p>
               <p>Vsem, ki ste bili vabljeni na to sejo in ki ste se je udeležili, hvala.</p>
               <stage type="time">(Seja je bila končana 22. novembra 2001 ob 14.18 uri.)</stage>
            </sp>
         </div>
      </body>
   </text>
</TEI>
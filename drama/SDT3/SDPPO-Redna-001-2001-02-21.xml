<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-SDPPO-Redna-001-2001-02-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Slovenski del Pridružitvenega parlamentarnega odbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">45FC23EE6982C39FC12569EA004B64F1</idno>
               <idno type="custom" subtype="day">DDC012294D8B781BC12569FA00365ACA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=DDC012294D8B781BC12569FA00365ACA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-SDPPO-Redna-001-2001-02-21.SDPPO" n="001">
               <name>Redna</name>
               <date when="2001-02-21"/>
            </setting>
         </settingDesc>
         <particDesc>
            <listOrg>
               <org xml:id="SDT3-SDPPO-Redna-001-2001-02-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-SDPPO-Redna-001-2001-02-21.SDPPO">
                        <orgName key="SDPPO">Slovenski del Pridružitvenega parlamentarnega odbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">SLOVENSKI DEL PRIDRUŽITVENEGA PARLAMENTARNEGA ODBORA  DRŽAVNEGA ZBORA REPUBLIKE SLOVENIJE</stage>
            <stage type="session">1. seja</stage>
            <stage type="date">(21. februar 2001)</stage>
            <stage type="chairman">Seja je vodil dr. Slavko Gaber, predsednik pridružitvenega parlamentarnega
            odbora.</stage>
            <stage type="time">Seja se je začela ob 9.04 uri.</stage>


            <sp xml:id="SDT3-SDPPO-Redna-001-2001-02-21.sp1">

               <speaker>PREDSEDNIK DR. SLAVKO GABER:</speaker>

               <p>Začenjam 1. sejo slovenskega pridružitvenega parlamentarnega odbora in vas vse prav
               lepo pozdravljam. Pozdravljam tudi gospoda ministra za evropske zadeve, gospoda
               Bavčarja. In želim pravzaprav reči, da je to naše uvodno srečanje, na katerem je moj
               predlog in moja želja in mislim, da tudi želja podpredsednika, da se dogovorimo o
               načinu dela. Na sejo smo vabili tudi nadomestne člane in sicer z nekim povsem
               določenim namenom. Ideja je, da bi se v pripravah na posamična srečanja tako
               pridružitvenegaodbora kot celoti kot tudi biroja, da bi poskušali skupaj dogovoriti o
               temeljnih stvareh in se na ta srečanja pripraviti. Zato bi vas prosil, da vedno ko
               dobite ta vabila, tudi nadomestni člani oziroma članice to vzamete kot vabilo, ki je
               namenoma poslano in je pravo vabilo, ni zgolj neke vrste nadomestno vabljenje.</p>
               <p>Mi se bomo v zelo kratkem srečali na 1. seji biroja, in sicer je to 6. marca v
               Bruslju. Na tem srečanju naj bi po eni strani se spoznalo vodstvo z obeh strani. Kar
               nekaj je sicer tudi novih ljudi v tem, v tej celotni strukturi, od stalnih članov
               mislim da, prejšnjih, v prejšnji zasedbi so tukaj gospod Kramberger, gospod Feri
               Horvat in pa gospod Peterle, ki se nam bo mislim da še pridružil danes tukaj. Na
               drugi strani pa delegacija, če sem prav obveščen, tudi ni prav stara. Vi ste sicer že
               srečali z njimi, Ebner je tisti, ki je vseskozi že v tej strukturi in pa Volčič. Ja
               vem, iz prejšnjega so bili že nadomestni, nekateri so bili nadomestni člani.</p>
               <p>Tako da jaz bi želel vas vse skupaj opozoriti, da smo prejeli gradiva s seznamom
               članov delegacije naše, seznam njihovih članov, odlok o ustanovitvi, za katerega bi
               bilo pametno, da si ga še enkrat pogledamo, da ugotovimo kaj je tisto za kar smo
               zadolženi in pa v gradivu, ki smo ga danes prejeli, mislimda na mizo, imamo tudi
               poslovnik dela tega pridružitvenega parlamentarnega odbora. To bo podlaga za naše
               delo. Jaz sprašujem  ima v
               zvezi s to 1. točko, a želi kdo o njej razpravljati.</p>
               <p>Potem pod <title>2. TOČKO DNEVNEGA REDA, BI SI POGLEDALI, PA ŠE BOLJ ALI MANJ SE
                  SEZNANILI S TEM, KAJ JE PREDLOG, KI SMO GA IZ BRUSLJA DOBILI ZA TO 1. SREČANJE
                  BIROJA, KI JE PREDLOG ZA SREČANJE 25. APRILA,</title> kjer bi se pa mi vsi skupaj
               dobili. Prosim. Feri Horvat.</p>
            </sp>
            <sp xml:id="SDT3-SDPPO-Redna-001-2001-02-21.sp2">

               <speaker>FRANC (FERI) HORVAT:</speaker>

               <p>Podpredsednik jaz bi glede na izkušnje iz prejšnjega mandata imel ta predlog, da če
               je možen dogovor, da se čim bolj pripravimo doma in poenotimo v tem smislu, da ko
               govorimo o, ko opisujemo situacijo, ko poročamo tam, da je čim manj različnih
               interpretacij stanja. Zdaj, da me ne bo nekdo narobe razumel, da hočem, da je neko
               enoumje in da vsi isto govorimo o posameznih temah. ... ko pa opisujemo dejstva, da
               takrat pa ni dobro in to se je dogajalo v praksi, da dajemo različne opise, različne
               interpretacije. Da bi se raje doma prej zmenili, se poskušali poenotiti in potem čim
               bolj enotno opisati situacijo na posameznih področjih.</p>
               <p>Drugo je potem, da lahko pa potem posamezni člani, predstavniki posameznih strank
               oziroma poslanskih skupin pa rečejo, mi pa imamo eno določeno vprašanje, aktualno, pa
               različne poglede. No, in kakšnega mnenja so ostali kolegi, ki so bili prisotni na
               tem, vendar te pripombe smo celo slišali potem tudi od kolegov, tako da neformalno od
               poslancev evropskega parlamenta.</p>
            </sp>
            <sp xml:id="SDT3-SDPPO-Redna-001-2001-02-21.sp3">

               <speaker>PREDSEDNIK DR. SLAVKO GABER:</speaker>

               <p>Hvala. Zdaj jaz seveda predlagam, da se okrog tega dogovorimo. Ideja in bojda praksa
               je bila v prejšnjem mandatu ta in tudi o tem bi rad videl, da se danes dogovorimo, da
               se na posamične teme takšnega vsakokratnega srečanja pripravijo poslanci, ki to,
               poročevalci, ki to področje posebej dobro poznajo in jaz bi predlagal, da bi bila
               takšna praksa tudi. In predlagam torej, da bi bil tak dogovor tudi tokrat. Jaz se
               strinjam, da bi bilo pametno v kolikor je mogoče se dogovoriti o tem na kakšen način
               bodo tekla ta naša poročanja, pri čemer delim tudi to mnenje, da seveda tam kjer so
               razlike v mnenjih strank, bodo te razlike verjetno, upam pa da ne na škodo ter
               države, pač prezentirane, tu nekje v teh okvirih bi se gibali. Kolega Kacin.</p>
            </sp>
            <sp xml:id="SDT3-SDPPO-Redna-001-2001-02-21.sp4">

               <speaker>JELKO KACIN:</speaker>

               <p>Hvala predsednik. Rad bi vas obvestil, da sem že pred časom v vlogi predsednika
               odbora za zunanjo politiko 
               povabil enega od podpredsednikov evropskega dela pridružitvenega odbora, gospoda
               Dimitrija Volčiča, na uradni obisk v Slovenijo. Glede na to, kako uspešno je prav
               nedavno logiral v senatu, in spravil pod streho globalni zaščitni zakon za slovensko
               manjšino in ob dejstvu, da je on tudi novi poročevalec za Slovenijo v evropskem
               parlamentu, bi se mi zdelo primerno, da ob tej priliki organiziramo en delovni
               pogovor z njim, ampak zaprt za javnost.</p>
               <p>Torej, ker gre za italijanskega politika slovenskega porekla, z ugledom in
               izkušnjami, se mi zdi, da bi en pogovor z njim, pred začetkom našega dela, lahko
               veliko prispeval k tem tvojim pričakovanjem in opozorilom o tem, kako naj bi čim bolj
               učinkovito delali. In ker se naj bi to zgodilo v roku naslednjih treh tednov, bi te
               brž ko bom dobil fiksn datum o tem obvestil in bi predlagal, da se takrat v čim
               večjem številu udeležimo tega pogovora z njim, ker se mi zdi, da bi bil to eden od
               pomembnih kamenčkov v mozaiku pred začetkom opravljanja te funkcije in bi lahko
               veliko prispeval prav k učinkovitosti našega nastopanja doma in na tujem. Hvala.</p>
            </sp>
            <sp xml:id="SDT3-SDPPO-Redna-001-2001-02-21.sp5">

               <speaker>PREDSEDNIK DR. SLAVKO GABER:</speaker>

               <p>Hvala. Ampak potem sem mislim nekaj besed spregovoriti pod naslednjo točko. Mi
               računamo, da se bo biro dobil z njim, med drugim na tem srečanju 6. v Bruslju, tako
               da bomo pač poskusili akumudirati te postopke tudi na ta način. Želi še kdo
               razpravljati o tem načinu dela? Torej, pravim še enkrat, dobivali se bomo skupaj na
               ta način, tako nadomestni člani oziroma članice kot seveda ta osnovna postavitev.</p>
               <p>Namen je preprost, priprava na posamične točke in pač seveda na celoto teh srečanj.
               Dogovorili se bomo, ko bodo dnevni redi znani posamičnih srečanj, kdo bo poročevalec
               oziroma poročevalka za posamično področje. Seveda bomo poskušali tudi skozi različna
               druga srečanja delati v prid temu, da bi Slovenija pač se približevala uniji tako kot
               načrtujemo. Ne vem, gospod minister, bi želel ti kaj reči o tem začetku.</p>
            </sp>
            <sp xml:id="SDT3-SDPPO-Redna-001-2001-02-21.sp6">

               <speaker>IGOR BAVČAR:</speaker>

               <p>Hvala lepa predsednik. V tem primeru oziroma v tem trenutku bi jaz rekel, da sem
               vesel, da je prišlo do konstituiranja, to je izjemno pomembno. Mi bomo tako kot v
               preteklih zasedanjih pomagali pri vseh potrebnih gradivih in asistirali, bom rekel,
               tudi pri vprašanjih pri katerih boste želeli, tako da računam da bo to sodelovanje
               tako dobro, kot je bilo v prejšnjem mandatu. V tem trenutku bi morda bilo to
               dovolj.</p>
            </sp>
            <sp xml:id="SDT3-SDPPO-Redna-001-2001-02-21.sp7">

               <speaker>PREDSEDNIK DR. SLAVKO GABER:</speaker>

               <p>Hvala. Jaz se zahvaljujem za to pripravljenost. Moram priznati, da seveda bomo mi
               veliko te pomoči tudi potrebovali, sam sem opravil že nek krajši pogovor tudi z vodjo
               naše pogajalske skupine in jaz se prav tako priporočam za normalno sodelovanje pri
               tem projektu, kot pri tem.</p>
            </sp>
            <sp xml:id="SDT3-SDPPO-Redna-001-2001-02-21.sp8">

               <speaker>GOSPOD ____________:</speaker>

               <p>Hvala gospod predsednik. Jaz bi podprl to razmišljanje in predlog kolega Ferija
               Horvata v zvezo z našim delom oziroma z nastopanjem našega dela pridružitvenega
               parlamentarnega odbora na skupnih sejah. Vendar praksa kaže, da pač to ni bilo vedno
               tako in verjetno si ne moremo
               tudi v tem trenutku delati iluzije, da bo v bodoče kaj boljše. Namreč to je parlament
               in poslanci se pač suvereno vsak kot posameznik odloča kako, o čem in kaj bo
               razpravljal. Vendar bi pa to priporočilo, bi pa bilo res umestno, da nekako na
               tistih, te skupne zadeve, ki so, da jih nekako prezentiramo in državo predstavljamo
               skupaj. Konec koncev nas ti gospodje, ki so, predstavniki Evropske unije tukaj pri
               nas, tukaj čez cesto,nas pravzaprav tako zelo dobro poznajo, tudi osebno poznajo
               poslance in poslanske skupine, tako da se mi v bistvu kaj dosti pretvarjati tako ne
               moremo v Bruslju ali v Strasbourgu, kjerkoli že pač smo, kjer ta srečanja potekajo.
               Drugače pa, torej podpiram to razmišljanje kolega Ferija Horvata. Hvala lepa.</p>
            </sp>
            <sp xml:id="SDT3-SDPPO-Redna-001-2001-02-21.sp9">

               <speaker>PREDSEDNIK DR. SLAVKO GABER:</speaker>

               <p>Najlepša hvala. Aurelio Juri.</p>
            </sp>
            <sp xml:id="SDT3-SDPPO-Redna-001-2001-02-21.sp10">

               <speaker>AURELIO JURI:</speaker>

               <p>Gospod predsednik, jaz sem bil seveda v prejšnjem mandatu tudi nadomestni član. Smo
               pa vsi nadomestni člani tudi redno sodelovali, tako kot je Ciril predlaga, seveda na
               ... sestanke naše delegacije, pri čemer sem imel to čast, da sem dvakrat bil
               poročevalec, pri dveh stvareh. Pri zadnji torej prometna politika in zlasti peti
               koridor, povezovanje seveda slovenskega primorja, Luke Koper itn., je bila tema do
               katere ni bilo različnih mnenj in tukaj smo bili vsi enotni. Prvič, ko sem pa poročal
               o znanem koprskem primeru, seveda da so bila različna mnenja v naši delegaciji, ker
               so pač predstavniki desnega dela seveda nasprotovali tistimoji razpravi in bile so
               tudi neke posledice in pri teh stvareh je iluzorno pričakovali, da se bomo poenotili
               in je prav, da različna mnenja se vendarle prikažejo. Ob tem ni bilo nobenih težav in
               tudi s strani seveda naših partnerjev na oni strani ni bilotakih pač vprašanj. Zato
               jaz pravim, ni nikoli v prejšnjem mandatu bila dilema kako bomo lahko enovito in
               enotno seveda zastopali naše skupno dogovorjene pozicije, ki je šlo za seveda
               nacionalne interese, ki imajo svojo verifikacijo. To smo bili relativnoenotni in jaz
               se tega ne bojim, da bi tudi v tem mandatu se to odvijalo. Je pa res, da včasih
               neumestno, da za nepomembne stvari si skakamo v besedo in se med seboj prepiramo, kar
               pa ni lepo vis-a-vi drugih strani delegacije. Ampak v tem primeru mislim, ko je šlo
               za kaj takega, ni bilo velikih takih dogajanj. Pridružil bi se pa predlogu, ki ga je
               dal Kacin, da ne glede na to, da se dobite sedaj na biroju tudi z Volčičem, da ko bo
               Volčič v  Sloveniji, takrat v
               Ljubljani, če ne drugo, iz naslova zahvale za to, kar je storil, se mi za trenutek
               zberemo, usedemo, magar cela delegacija in nadomestni člani in tisto urico, pol urece
               z njim pogovorimo.</p>
            </sp>
            <sp xml:id="SDT3-SDPPO-Redna-001-2001-02-21.sp11">

               <speaker>PREDSEDNIK DR. SLAVKO GABER:</speaker>

               <p>Hvala. Je še kakšna razprava na to temo? Potem sprašujem, ker o tem je pametno
               vendarle, da se dogovorimo, ali prav razumem, da se strinjamo, da se z Volčičem pač
               dobimo tudi mi, ko bo tukaj v Sloveniji na Kacinovo povabilo. Predlagam, da da in če
               ni potrebno, okrog tega ne bi glasovali. Je kdo drugačnega mnenja? Prav.</p>
            </sp>
            <sp xml:id="SDT3-SDPPO-Redna-001-2001-02-21.sp12">

               <speaker>GOSPOD ______:</speaker>

               <p>... gospod predsednik, bom zelo vesel tvojega vabila, če bom lahko prisostvoval.
           </p>
            </sp>
            <sp xml:id="SDT3-SDPPO-Redna-001-2001-02-21.sp13">

               <speaker>PREDSEDNIK DR. SLAVKO GABER:</speaker>

               <p>Vsekakor, vsekakor.</p>
               <p>Jaz bi potem prešel še k <title>2. TOČKI DNEVNEGA REDA.</title> Kot vidite, se in kot je
               bilo že omenjeno, se nam pač bližata ti dve srečanji. Najprej seveda srečanje biroja
               v Bruslju. O tem vas pravzaprav obveščam. Tam se bomo pa dogovorili o srečanju
               pridružitvenega parlamentarnega odbora in sicer naj bi to potekalo 25. aprila v
               Bruslju. Pred vami je tudi osnutek dnevnega reda, ki smo ga dobili. Mi bomo na biroju
               pač to uskladili in potrdili. Sprašujem, ko ste si to pogledali, ali želi kdo na kaj
               posebej opozoriti. Midva s podpredsednikom in seveda tudi sekretarko odbora bomo
               poskušali pač temu, tudi vašim pripombam ustrezno se dogovoriti za ta dnevni red. Po
               tistem, kar sem bil sam podučen, ni pravih posebnosti. V tem predlogu dnevnega reda
               je nekaj običajnega, podobnega. Sledi se nek napredek v tem približevanju in
               diskutira se o vprašanjih na podoben način, kot se je doslej. Odpiram razpravo na to
               temo. Izvoli.</p>
            </sp>
            <sp xml:id="SDT3-SDPPO-Redna-001-2001-02-21.sp14">

               <speaker>GOSPOD _______:</speaker>

               <p>Jaz se strinjam s tem dnevnim redom. Sedaj ne vem ali bi mi predlagali na biroju pod
               točko razno ali kjerkoli drugje, tudi izmenjavo mnenj, če že ali pa vsaj informacije
               okrog težav, seveda, potek ko bomo mi izpolnili našo obvezo do seveda preoblikovanju
               Duty Free-jev itn. Težav do katerih prihaja v našem prostoru vis-a-vi seveda
               določenega ravnanja na oni strani, konkretno vprašanje cenejšega bencina v Italiji.
               Ne zato, da bi karkoli pričakovali, da bomo dosegli, ampak le, da povemo  našem partnerjem, v kolikor bi se
               ponavljale take poteze in taka politika, bo v Sloveniji naklonjenost projektu EU,
               počasi upadala. In je prav, da naši kolegi vedo, da včasih tovrstne politike seveda
               ne vodijo, ne olajšujejo poti. Zdaj ne vem v katerem kontekstu, pa ne vem kaj
               minister misli, ampak mislim da problematiziranje tega, brez ambicij, da bi karkoli
               dosegli, ampak samo da seznanimo naše kolege s situacijo, vkateri se mi nahajamo,
               seveda je prav da to postavimo kot ena izmed točk ali pa pod točko razno. Jaz se tudi
               s tem strinjam, vendarle treba o tem spregovoriti. Hvala.</p>
            </sp>
            <sp xml:id="SDT3-SDPPO-Redna-001-2001-02-21.sp15">

               <speaker>PREDSEDNIK DR. SLAVKO GABER:</speaker>

               <p>Hvala. Zdaj jaz vidim sicer v tem, kar je pred nami tukaj na mizi, kar nekaj točk, o
               katerih je mogoče, vsekakor eno v prvem delu pod točko 3, ampak o tem lahko gospod
               minister reče kakšno besedo, ker se tudi javlja za besedo. Kjer je to mogoče omeniti,
               če gre za to raven. Če gre za to raven opozorila. Ampak, prosim.</p>
            </sp>
            <sp xml:id="SDT3-SDPPO-Redna-001-2001-02-21.sp16">

               <speaker>IGOR BAVČAR:</speaker>

               <p>Torej uvodoma bi najprej rad rekel, da bi bilo potrebno, da je moje mnenje in moj
               predlog, če hočete, da bi celotno zasedanje parlamentarnega odbora pridružitvenega
               intonirali v smislu naših ambicij. Mi smo zdaj v nekem posebnem položaju, tudi vizavi
               drugih, nekaterih drugih držav kandidatk, ... naše ambicije končati pogajanja.
               Pritisk, ki ga tudi mi iz vladne ravni izvajamo na predstavnike komisije tudi držav
               članic glede naših ambicij, končati pogajanja do konca letošnjega leta in biti
               pripravljeni za vstop konec prihodnjega leta, bi po mojem mnenju moral doživeti
               določeno obravnavo tudi na tem odboru, predvsem v točki 3, kjer govorite, kjer je
               predlog za obravnavo poročila evropske komisije, pa tudi dokumenta, ki ne velja več
               oziroma ki je v bistvu samo analiza njegovega izvajanja za nazaj, partnerstva za
               pristop. V tem delu bi morali po mojem mnenju dodati tudi v dnevni red predpristopno
               strategijo in "roade map" pogajanj, kar pomeni, da bi ta "acsation strategie" ti
               ključni papirji, ki so bili sprejeti v Nici in ki so bili sprejeti tudi ob poročilu
               in tako naprej, doživeli obravnavo z naše strani. Po mojem bi mi morali, tudi
               parlamentarcem povedati, da s to ambicijo resno mislimo. Naša ocena je, da glede na
               probleme, ki jih imajo druge države, da mi utegnemo ob seveda primerni odločitvi v
               pogajanjih, resnično konec leta ali v začetku prihodnjega leta biti pred pomembnimi
               odločitvami, kako in na kakšen način zaključiti pogajanja. Mislim, da bi ta pritisk
               tudi z vaše strani bil zelo dobrodošel. Mislim, da bi to lahko intoniralo celotno
               zasedanje, ker bi izpostavilo seveda to našo ambicijo, da s tem pač resno mislimo in
               v tem kontekstu se mi zdi to še posebej pomembno. Meni, če grem naprej po dnevnem redu. Mislim, da bi
               moral parlament izpostaviti, čeprav je vprašanje ali dati to posebej na dnevni red,
               ampak tudi ukrepe, ki jih, ravno zato, da bi ta ambicija bila dosežena, uveljavljati
               doma, predvsem znotraj parlamentarnega odločanja, poslovnik in podobno, tu vse te
               reforme, ki jih delate. Mogoče bi to bilo v točki 7, kjer bi govorili o teh
               vprašanjih. Mislim, da bi bilo dobro, če bi točko okoli privatizacije razširili na
               kompletno zgodbo o privatizaciji, ne samo na bančništvo in zavarovalništvo. Vi veste,
               dagremo že v ... letošnje leto, da gremo v privatizacijo SRD-a, da gremo v vprašanje
               telekomunikacij, verjetno tudi transporta, Luke Koper, aerodroma, to kar bo vlada v
               tem tednu obravnavala. Pa mislim, da bi tukaj na tem področju bilo potrebno narediti
               en večji, malo bolj ambiciozen načrt in tudi dnevni red temu primerno razširiti.</p>
               <p>Kar zadeva vprašanja, o katerih govori Juri. Mislim, da jih je možno vzpostaviti v
               kontekst diskusije, ki jo imamo. Jaz sem večkrat ta vprašanja postavljal oziroma tudi
               dajal na dnevni red tudi pridružitvenega odbora. Korespodenca, moja korespodenca v
               Verheugnem, tudi zdaj pred sprejemom tega zakona in tako naprej, je pokazala, da
               seveda tukaj neposredne formalne povezanosti teh vprašanj ni, je pa v kontekstu
               spoštovanja pravnega reda in ne vezave na Duty freeje. Mogoče je potrebno z naše
               strani intonirati ta vprašanja in pač povedati, ker je tudi znotraj unije ta uredba
               doživela veliko kritik, nasprotovanje komisije in ni razloga, da se mi temu ne bi
               pridružili. V vaših diskusijah je to lahko omeniti. ... lahko na tem področju po
               mojem mnenju, to lahko rečemo. Formalno postavljati pa to "e quit ...", češ mi smo
               zaprli Duty freeje, vi pa, to nikoli ni bilo vprašanje v, na ta način tretirano. In
               mislim, da na ta način postavljeno vprašanje ne bi doseglo tega efekta. Bolj gre za
               vprašanje spoštovanja njihovega lastnega pravnega reda, njihovih principov štirih
               svoboščin in tako naprej.</p>
               <p>Sicer ocenjujem, da bo nekaj političnih tem. Ebner je napovedoval nekatera
               vprašanja. Domnevam, da bo vprašanje kulturnega sporazuma z Avstrijo oziroma
               vprašanje avstrijske skupine državljanov, če že ne govorimo o manjšini. Kajti veste,
               da je tam v tisti zgodbi problem s prevodom. Oni govorijo o Volksgrupe. Tako, da
               opozarjam na to vprašanje. Domnevam,da ena zadnjih sestankov, bi seveda vi to celo
               pozabili in na koncu Ebner zaključeval to zgodbo celo z omenjenim "Foib", če se ne
               motim. To bi bilo treba pač pogledati te zapise. Jaz mislim, da je treba biti pozoren
               pri postavljanju tovrstnega dnevnega reda, vprašanj, ki z našim vstopom nimajo
               veliko, je pa to res, da je parlamentarni pridružitveni odbor mesto,  kjer je priložnost za različne
               politične ambicije tudi evropskih parlamentarcev, in najbrž bo pod točko razno
               odprtih tudi nekaj takih vprašanj.</p>
               <p>Menim, da je sicer dnevni red v redu in da bi mi ta svoj del opravili v točki 3 in
               7, kar zadeva vlado; prav gotovo bi bilo to treba tako narediti. Na prejšnjih
               zasedanjih smo mi samo enkrat nastopili, kajne? Na začetku smo imeli nastop in potem
               je bila diskusija vaša, mi smo imeli praktično po tistem nastopu samo še odgovore na
               vprašanja poslancev. Tako da potem vi ostali, tako da se bomo konkretno dogovorili,
               kako in na kakšen način bova s Potočnikom sodelovala. Toliko.</p>
               <p>Domnevam, da bi v točki 3, v prvi alinei, naredili pregled stanja o pogajanjih, tak,
               zelo hiter, ampak dosti natančen, tako da bi evropskim parlamentarcem predvsem
               predstavili, kje smo v tem trenutku.</p>
            </sp>
            <sp xml:id="SDT3-SDPPO-Redna-001-2001-02-21.sp17">

               <speaker>PREDSEDNIK DR. SLAVKO GABER:</speaker>

               <p>Hvala. Prav. Če pravilno razumem tvoj predlog v tem delu, kjer govorimo o stanju na
               področju gospodarskih in administrativnih reform, mi predlagamo nekaj obsežnejših,
               okrog privatizacije in pa okrog urejanja področja telekomunikacij še posebej, da tu
               nekaj razširimo. O tem se bomo verjetno še nekaj bolj detajlno pogovorili in se
               opremili s podatki.</p>
               <p>Tudi vprašanje urejanja našega notranjega delovanja se lahko pri tem omeni. Ne vem,
               ali je to te vrste materija, da bi posebej o točkah govorili, glede poslovnika -
               mislim, da to bolj spada v nek kontekst diskusije. Na sploh se mi zdi, da je verjetno
               pametno takrat, kadar so stvari res takšne, da zahtevajo posebno diskusijo, jo
               posebej odpirati, drugače pa raje v kontekstu nekatere stvari poskušati omeniti,
               naznačiti in razrešiti, jih pravzaprav dati v obstok morda za kako drugo
               priložnost.</p>
               <p>Feri Horvat, Jelko Kacin, Roman Jakič in potem Aurelio Juri, imajo besedo.</p>
            </sp>
            <sp xml:id="SDT3-SDPPO-Redna-001-2001-02-21.sp18">

               <speaker>FRANC (FERI) HORVAT:</speaker>

               <p>Hvala za besedo, predsednik. Predvsem bi se osredotočil na to 7. točko, ki največ teh
               vsebinskih vprašanj zajema, ki bodo predmet naše poslanske diskusije, poleg 3., o 3.
               točki, kjer bo vlada in komisija in bo ta del nastopil.</p>
               <p>V smislu tega bi - in se zelo strinjam s tem, kar je minister uvodoma rekel, kar bi
               neko osnovno vodilo in cilj moral biti, ta afirmativni pristop - bi verjetno bilo
               dobro, da mi v tej 7. točki, čeprav ni posebne alinee, nek prikaz ključnih
               gospodarskih gibanj, najnovejših podatkov, da jih posredujemo, argumentov, ker to je
               podkrepitev tega, da smo dejansko ne samo pri prevzemanju zakonodaje, ampak tudi na
               drugih področjih v svoji gospodarski kondiciji. Navsezadnje, tudi če vzamemo zadnjo
               oceno mednarodnega denarnega sklada, kljub tudi nekaterim opozorilom in kritičnim
               pripombam, da je globalna ocena dobra in tudi prognoza, in da bito lahko. Ne
               vztrajam, da je to posebna alinea, ampak običajno je tako ali tako bilo tako, da smo
               nek tak pregled tudi v tem delu dali.</p>
               <p>Drugo, še ena zadeva, ki bi utegnila oziroma da bodo tudi oni postavljali vprašanja
               in se ne bo dalo izogniti. Že pri 3. točki, ampak to bo minister opravil v političnem
               delu, odnosi s sosedi, s Hrvati. Tu je, vemo, največ vprašanj bilo in čisto konkretna
               vprašanja, okoli Ljubljanske banke, okoli drugih vprašanj,  da jih tu ne naštevam, in to bo gotovo prisotno in bo
               dobro že uvodoma najbrž povedati v ministrskem izvajanju in pa seveda tudi mi, da se
               pripravimo potem na ta del. In pa ne samo s sosedi, ampak zdaj seveda gotovo postaja
               aktualno, bolj kot je bilo prej, glede na spremembe v Jugoslaviji, tudi kaj se dogaja
               na tem področju, poleg ocen, ki jih bo dala vlada oziroma minister, tudi kaj je na
               gospodarskem področju in podobno.</p>
               <p>Tu bi pa opozoril na eno zadevo, ne mislim, da bi jo tudi kot posebno točko dajali,
               ampak da se nanjo pripravljamo - to je pa to, kar mi je zadnjič malo tudi v oko
               padlo, ko je bil Lombardero tukaj in ko je govoril med drugim o teh aranžmajih,
               gospodarskih, trgovinskih, konkretno o prostotrgovinskih sporazumih s temi državami.
               Vem, da je to v pogajanjih še vednoodprta tema. In na to bi se morali pripraviti, ne
               mislim danes, ampak zaprositi, da dobimo od vlade ustrezne predloge in stališča, in
               da potem, ko bomo imeli zadnje delovne priprave, podrobnejše, da se pripravimo na to,
               kaj bomo rekli. Ker mislim, da je tu iz tega, tako kot sem sam Lombardera razumel,
               dosti restriktiven pristop k temu bil izražen, čeprav smo včasih prav iz kabineta
               Verheugena ali pa tudi od visokih funkcionarjev slišali bolj toleranten odnos, da je
               tudi za Unijo, za članice Unije zanimivo,da imamo mi čim bolj urejene gospodarske
               odnose, tudi institucionalno urejene, s temi državami, v smislu tistega, da igramo
               vlogo mostu in tako dalje; da se ne bi kar tako temu odpovedali, ker bo to verjetno
               aktualno konkretno že v povezavi z urejanjem odnosov z Zvezno republiko Jugoslavijo,
               ker prej ali slej bo treba urediti tudi nekatere stvari za gospodarsko sodelovanje.
               Navsezadnje, če je točna informacija, Madžarska je sklenila, tudi sklepa nekatere
               take aranžmane, kljub temu, da je kandidatka, z nekaterimi državami. Tako da bi to
               bila lahko morda ena tema.</p>
               <p>In pa še čisto samo eno metodološko vprašanje, da ne bi bil predolg. Tega pa ne
               predlagam za to plenarno zasedanje, ampak bolj za ta sestanek 6. Mi smo se na
               prejšnjih srečanjih nekajkrat pogovarjali o tem z evropskimi parlamentarci, da bi
               imeli možnost tudi sodelovati na posameznih sejah delovnih teles evropskega
               parlamenta, na odborih, ne na vseh, ampak takrat, ko bi recimo na nekem delovnem
               telesu bile točke, ki so lahko zelo zanimive za nas - kot opazovalci, seveda, ne s
               kakšno pravico odločanja. In oni tega niso zavračali takrat, ampak so rekli, ja, to
               bi pa lahko napravili. Recimo, poslanske skupine, vsaj za socialiste moram to reči,
               oni nas obveščajo o svojih sestankih, pripravah na zasedanje evropskega parlamenta,
               in celo vabijo tudi, da se lahko udeležimo nekaterih srečanj.</p>
            </sp>
            <sp xml:id="SDT3-SDPPO-Redna-001-2001-02-21.sp19">

               <speaker>PREDSEDNIK DR. SLAVKO GABER:</speaker>

               <p>Hvala. Jelko, prosim.</p>
            </sp>
            <sp xml:id="SDT3-SDPPO-Redna-001-2001-02-21.sp20">

               <speaker>JELKO KACIN:</speaker>

               <p>Predsednik, predlagal bi, da poskušamo na tem prvem zasedanju v začetku tega mandata
               stvari nekoliko uravnotežiti in se potrudimo, da bi tudi  evropske parlamentarce pripravili do njihovega bolj
               aktivnega nastopanja. Do sedaj je to vedno izpadlo tako, da smo bili mi zasliševani z
               njihove strani, da pa seveda ni bilo z njihove strani nekega aktivnega nastopa
               oziroma prispevka.</p>
               <p>Zato se mi zdi pomembno, da bi pri točki 5, tako kot je sedaj koncipirala razvoj
               Evropske unije ob širitvi, vendarle vztrajali, da se tudi evropski parlamentarci
               izrečejo o tem, kako oni vidijo reformo Evropske unije, notranje prestrukturiranje,
               kako oni gledajo na te reči, da bi nekako te stvari uravnotežili. Saj so vedno
               težave, ker je njihova zasedba številčno šibkejša, ampak morali bi jih pripraviti do
               tega, da naj imajo tudi oni kaj povedati o tem,ker vedno se te seje peljejo na en
               način - to je "acesson meeting", nikoli pa ni "anlargment meeting"<stage>(?)</stage>. Jaz bi rad
               enkrat videl, da oni nekaj povedo o širitvi Evropske unije, ne pa da samo mi trkamo
               na vrata in jih prepričujemo.</p>
               <p>Skratka, zgodba se banalizira do te stopnje, da imata na to temo kaj povedati
               Ferhoigen<stage>(?)</stage> in mogoče Lombardero<stage>(?)</stage>, poslanci so pa tiho. Jaz bi pa rad doživel eno
               srečanje, kjer bi evropski poslanci znali in morali kaj povedati o tem, kakšne so
               notranje strukturne reforme, kaj ta Nica za njih pomeni v praksi, ker imam občutek,
               da velika večina njih tega niti ne pozna, in si pač vzame ta sestanek zase kot neko
               priložnost, da slišijo še nekaj novega o Sloveniji. To je sicer dobro, ampak tudi
               njih bi morali spraviti v nek bolj aktiven položaj. Sedaj, na začetku mandata, na tem
               prvem "meetingu" imamo to priložnost. Hvala lepa.</p>
            </sp>
            <sp xml:id="SDT3-SDPPO-Redna-001-2001-02-21.sp21">

               <speaker>PREDSEDNIK DR. SLAVKO GABER:</speaker>

               <p>Hvala. Jakič!</p>
            </sp>
            <sp xml:id="SDT3-SDPPO-Redna-001-2001-02-21.sp22">

               <speaker>ROMAN JAKIČ:</speaker>

               <p>Hvala, za besedo. Jaz moram reči, da ne bi šel konkretno v točko dnevnega reda. Hotel
               sem bolj nekaj drugega povedati.</p>
               <p>To kar je Jelko sicer govoril, je v resnici ena velika želja, da bi zbezali tudi
               evropske parlamentarce, da bi oni nam povedali, kaj si pa oni mislijo o širitvi.
               Ampak ne vidim pa nekih mehanizmov, kako bi lahko do tega prišli, razen v primeru, da
               bi mi, kot poslanci Državnega zbora Republike Slovenije postali bolj aktivni v
               mednarodnih sferah. Jaz moram reči, da imam občutek, da v globalu, da smo premalo
               aktivni, da so pomisleki tudi v tem državnem zboru in v širši javnosti, da je
               mednarodna dejavnost poslancev na nek način torizem, kar seveda ni res in s tem
               seveda nikakor ne pomagamo ministru, pogajalski ekipi, niti službi vlade za evropske
               zadeve pri, seveda, sledenju cilja polnopravnega članstva.</p>
               <p>Zato sem hotel ob tej diskusiji, ko že govorimo tudi o dnevnem redu, povedati, da na
               primer to, kar je Feri Horvat na koncu rekel, prisotnost na biroju 6.3. Jaz mislim,
               da bi bilo treba zagotavljati s permanentno prisotnostjo na nek način tudi simbolno
               izražati to pripravljenost, tudi parlamentarcev, sodelovati v procesu. Zato mislim,
               da bi bilo dobro 6.3. nekoga, če sem prav razumel, naj bi bilo to 6.3., biro, če je
               možnost, nekoga s parlamentarne strani tudi poslati na to srečanje in s tem izkazati.</p>
               <p>Namreč jaz, moje, vsaj v zadnjih treh, štirih letih, jaz mislim, da je parlamentarna
               diplomacija nekaj, kar  raste
               in da je parlamentarna demokracija konec koncev, ne nazadnje, no, bo ratifikacija
               članstva potekala v vseh parlamentih. Bi bilo treba poleg, seveda, tega 4-kratnega,
               4-kratne udeležbe na teh sejah okrepiti, bilatelaro in multilateralo na tem področju.
               Ker strategija lobiranja gre tudi skozi - in tu prihajam na bistvo - tudi skozi
               poslanske skupine v evropskem parlamentu. Večina, če ne že skoraj vse poslanske
               skupine v tem državnem zboru imajo neko mednarodno, v teh mednarodnih združbah, ki
               pokrivajo tudi stranke v evropskem parlamentu. Zato plediram predsednik tudi nate, da
               boš spodbujal tovrstno diplomacijo, se pravi parlamentarno, da bi bilo poleg teh
               štirih srečanj, tudi seveda te personalni kontakti s temi.</p>
               <p>Tu pa prihajam nazaj na Kacina. Jaz mislim, da bi to pomenilo tudi, če bi sproti
               tudi po strankarski liniji uspeli detajlno informirati naše kolege v evropskem
               parlamentu, tudi neko večje zanimanje, da ne bodo tako, kot je kolega Pucko mi tu
               rekel, prihajalo, seveda, tisti Portugalec, ki bo diskutiral glede denacionalizacije,
               tisti Nemec, ki bo Avstrijec, ki bo govoril o manjšinah, ampak da bodo prišli in se
               bodo začeli pogovarjati tudi o drugih zadevah, ki tangirajo nas vse. Zato se
               opravičujem, da ni v kontekstu 6. zasedanja, ampak ob tem mislim, da bi bilo treba v
               tem mandatu vzpostaviti tudi te niti, če hočemo pomagati vladni strani ali pa temu
               velikemu projektu EU, ki ga pelje naša država, in ni vse tako...<stage>/Ni
               razumljivo./</stage>...</p>
            </sp>
            <sp xml:id="SDT3-SDPPO-Redna-001-2001-02-21.sp23">

               <speaker>PREDSEDNIK DR. SLAVKO GABER:</speaker>

               <p>Hvala. Prav, bom štel to diskusijo pravzaprav, kot diskusijo pod prvo točko - tam smo
               se na nek način pogovarjali o tem, kaj je, o načinu dela. Kolikor bo tu mogoče, in
               nekaj takšnih priložnosti bo, bomo na ta način tudi delovali.</p>
               <p>Kar pa zadeva srečanje biroja, je tu zadeva pač relativno utečena. Tam sta pač
               predsednik in podpredsednik, torej poslanca vendarle. Gre za usklajevanje tega
               dnevnega reda, zato smo danes tudi dali to v, to je povsem delovni sestanek in smo to
               danes vam tudi v informacijo priložili.</p>
               <p>Jaz bi prosil - pa bom dal še besedo naprej, ker bomo poskušali do desetih zadevo
               vendarle pripeljati do konca - da vzamete povsem za res tudi povabilo, da še pisno do
               vključno 5. marca lahko na ta elektronski naslov gospe Reflak, in da tudi na mojega,
               pošljete svoje ideje okoli tega, kaj naj bi v zvezi s tem imeli. Velja tudi za vas.
               Jaz nameravam, mislim, da bi se posebej z vladnim delom tudi še prej slišali, tik
               prej, preden bomo šli, da bomo tam pač čimveč informacij razpolagali, ko se bo
               govorilo o tem, kaj bo končna verzija tega dnevnega reda.</p>
               <p>Razumem pa iz dosedanje diskusije, da je okvir smiselno postavljen, konec koncev ni
               izum, ampak je na nek način že praksa, z dopolnitvami, o katerih je tu bilo govora.
               Aurelio, prosim!</p>
            </sp>
            <sp xml:id="SDT3-SDPPO-Redna-001-2001-02-21.sp24">

               <speaker>AURELIO JURI:</speaker>

               <p>No, jaz sem se mislil zelo na kratko odzvati na dve konkretni opozorili ministra, kaj
               utegne tudi biti tema naslednjega srečanja. Konkretno  je omenil prizadevanja Ebnerja za kulturni sporazum z
               Avstrijo, pri čemer se moramo pripraviti preprosto na to, da odgovorimo na 13. točko
               priporočil, ker smo ta prizadevanja nekako umirili in seveda posplošili na pravice,
               ki jih Slovenija zagotavlja vsem slovenskim državljanom neslovenskega jezika. In
               torej na to temo bo dobro imeti pripravljen odgovor, kaj je vse Slovenija storila in
               namerava še postoriti, bodisi za nemški jezik, hrvaški jezik, in vse ostalo. V 13.
               točki smo poskus Ebnerja, da bi izrecno zapisali nemško manjšino pri nas, nekako
               preprečili.</p>
               <p>Drugo opozorilo. Vprašanje fojbe - to utegne Sgarbi, kot edini verjetno član na oni
               strani, postaviti. Imamo pa tukaj argument na naši strani. Zgodovinska mešana
               komisija je poročilo pripravila. Italija, slišali smo tudi Amata, seveda ni
               zainteresirana, da bi to poročilo bilo objavljeno. In to poročilo rešuje vse te
               probleme. Ampak kriva je v tem trenutku Italija, seveda, ki ne omogoča, da bi prišlo
               do objave tega poročila mešane komisije, in tukaj je naš argument zagotovo močan, v
               naših rokah. Hvala.</p>
            </sp>
            <sp xml:id="SDT3-SDPPO-Redna-001-2001-02-21.sp25">

               <speaker>PREDSEDNIK DR. SLAVKO GABER:</speaker>

               <p>Dobro, hvala. To pomeni sicer razpravo takrat, ko se bomo pripravljali na 25. april.
               Mislim, da bomo takrat vsi imeli dosti povedati, in da je treba temu primerno tudi
               strukturirati končno zasedbo, ki bo v Bruslju. Kolega Brejc.</p>
            </sp>
            <sp xml:id="SDT3-SDPPO-Redna-001-2001-02-21.sp26">

               <speaker>DR. MIHA BREJC:</speaker>

               <p>Hvala. Glede na to, da sem razumel, da bo organiziran poseben sestanek, pripravljalni
               sestanek na to, bi želel opozoriti, da je v tistem tednu tudi Svet Evrope in da nas
               nekaj ne bo tukaj, tako da bi pred, ne vem, 22. to moralo biti.</p>
               <p>Kar pa zadeva mnenje nekaterih razpravljavcev, češ da so bila tam do zdaj večkrat
               izražena različna mnenja, je pa seveda moje stališče takšno: sem za to, da mi kot
               delegacija navzven izpademo čim bolj kvalitetno in na primerni ravni. Seveda pa je to
               veliko odvisno tudi od tega, kako bo ta del delegacije oziroma ta del parlamenta, ki
               ima v rokah pravzaprav vso oblast, ravnal. Mi smo pripravljeni - predpostavljam, da
               bodo neka gradiva pripravljena, neka stališča in tako naprej - na pogovor o teh
               zadevah in o uskladitvi stališč, da bi o ključnih stvareh bili res tako, kot je
               treba.</p>
               <p>Seveda pa predpostavljam, da bodo naši pogledi na točko 6, recimo, pa tudi 7, tako
               različni, da jih bomo težko uskladili, kar pa seveda tudi ni nič hudega. Samo želim
               pa jasno povedati, da mi izražamo neko pripravljenost, da se o stvareh pogovorimo,
               potem bomo pa videli naprej. Hvala.</p>
            </sp>
            <sp xml:id="SDT3-SDPPO-Redna-001-2001-02-21.sp27">

               <speaker>PREDSEDNIK DR. SLAVKO GABER:</speaker>

               <p>Hvala. Ciril Pucko, prosim.</p>
            </sp>
            <sp xml:id="SDT3-SDPPO-Redna-001-2001-02-21.sp28">

               <speaker>CIRIL PUCKO:</speaker>

               <p>Hvala lepa, gospod predsednik. Bom kratek.</p>
               <p>To 7. točko kot nosilno točko, vsaj sam tako razumem, 6. zasedanja  bi morali tudi v zvezi s priporočili 5.
               zasedanja in 4. zasedanja v točki 11, kjer ponavlja pač priporočila iz lanske
               pomladi, razširiti na privatizacijo, določena prestrukturiranja in tako naprej. Tako
               da bi, kot je že minister omenil v svojem nastopu, to privatizacijo bančnega in
               zavarovalniškega sektorja absolutno morali razširiti na prestrukturiranje našega
               gospodarstva. Videti pa je treba, seveda, v kako velikem obsegu - ali dati novo
               alineo ali to preimenovati. To sem mislil dodati.</p>
               <p>Pa še nekaj. Mislim, da dajemo preveč poudarka temu, nekemu poenotenju razmišljanj
               ali pa naših prispevkov na tem vsakoletnem zasedanju. Nemogoče je določene poglede na
               politično situacijo ali pa na potek reform uskladiti in tudi mislim, da je popolnoma
               nesmiselno. Ne glede na to, kar je prej kolega Brejc povedal, mislim, da izgubljamo
               preveč časa za to, da bi se poenotili, ne vem v čem. Mislim, da tu ni nobenega
               razloga, da to ni politično modro in je tudi ta napor popolnoma nepotreben.</p>
            </sp>
            <sp xml:id="SDT3-SDPPO-Redna-001-2001-02-21.sp29">

               <speaker>PREDSEDNIK DR. SLAVKO GABER:</speaker>

               <p>No, opozarjam, da se približujemo času, ko bo treba oditi na zasedanje državnega
               zbora, zato bi želel reči tako, da se strinjam s tem, da so ponekod politične razlike
               tiste, ki so pač neizvedljive in jih tudi ni mogoče preiti, in te bodo ostale, ostale
               bodo tudi vidne in okrog tega prav velikih diskusij res ni treba voditi. Dobra
               priprava, dobro prediskutirana gradiva o nekaterih vprašanjih, okrog katerih pa ni
               nobene potrebe, da so velike razlike in da se mi tam pregovarjamo pred njimi okrog
               malenkosti, na škodo te države, to pa je drugi del zgodbe in tega - tako sem razumel
               Ferija Horvata, tako sem razumel tudi kolega Brejca - ta del pa mislim, da bi bilo
               pametno spraviti z mize. In zato bomo imeli, bojim se, da ne eno samo pripravljalno
               srečanje, ampak več pripravljalnih srečanj; taka je bila, so me podučili, tudi praksa
               doslej.</p>
               <p>Še kolega Zmago Jelinčič ima besedo.</p>
            </sp>
            <sp xml:id="SDT3-SDPPO-Redna-001-2001-02-21.sp30">

               <speaker>ZMAGO JELINČIČ:</speaker>

               <p>Hvala lepa, gospod predsednik. V zvezi s tistim, kar je govoril gospod Juri, da je
               komisija pravzaprav že prišla do izsledkov in Italijani nočejo objaviti vsega tega.</p>
               <p>Predlagal bi, da naša stran objavi te izsledke, ne glede na karkoli, in da se potem
               to objavi in nesemo s seboj in enostavno direktno razdelimo svojim parlamentarnim
               kolegom. To sicer ni ustaljena praksa, ampak bistveno je tisto, kar dosežemo s tem.
               In če Italijani hočejo skriti to zadevo, mislim, da jo moramo mi pripeljati na
               prosto.</p>
            </sp>
            <sp xml:id="SDT3-SDPPO-Redna-001-2001-02-21.sp31">

               <speaker>PREDSEDNIK DR. SLAVKO GABER:</speaker>

               <p>Hvala. Razumel bom to razpravo na ta način, kot priporočila za  to, kako dopolniti naša razmišljanja za srečanje
               biroja.</p>
               <p>Prosil bom še enkrat, da tudi v pismeni obliki, tako na moj elektronski naslov kot
               na naslov gospe sekretarke, pošljete svoje pripombe oziroma predloge, sedaj seveda v
               tej obliki in za ta namen, vsebinska razprava pride.</p>
               <p>In rekel bom še to. Mislim, da je pametno, da si sedaj zapišemo datume: 24.4., zelo
               verjetno ob 14.05 uri z Brnika in 25.4. ob 22.20 nazaj na Brnik. To je za nas iz
               slovenskega dela tega pridružitvenega odbora okvir. Kako bo vlada, ali bo vlada
               vseskozi z nami, to je pač, seveda, neko drugo vprašanje. Želel bi, da si rezervirate
               ta čas, da ne bi imeli potem problemov s sestavonajboljše, temu dnevnemu redu najbolj
               primerne strukture, ker mislim, da je to tudi pomembno, vsaj v enem delu se bo dalo
               temu prilagajati. To je pod točko 2.</p>
               <p>Zdaj sprašujem, ali pod <title>TOČKO RAZNO</title>
               želi kdo še razpravljati? Ja, izvoli.</p>
            </sp>
            <sp xml:id="SDT3-SDPPO-Redna-001-2001-02-21.sp32">

               <speaker>FRANC (FERI) HORVAT:</speaker>

               <p>Še delovni predlog - mogoče sta to že z ministrom dogovorjena - dobro bi bilo, da nam
               vlada po posameznih točkah pripravi pismene informacije za našo pripravo potem.</p>
            </sp>
            <sp xml:id="SDT3-SDPPO-Redna-001-2001-02-21.sp33">

               <speaker>PREDSEDNIK DR. SLAVKO GABER:</speaker>

               <p>Ja, vlada bo tudi na teh srečanjih prisotna in tudi gradiva bodo na ta način, mislim,
               da pripravljena.</p>
               <p>Najlepša vam hvala!</p>
               <stage type="time">(Seja je bila končana 21. februarja 2001 ob 9.56 uri.)</stage>
            </sp>
         </div>
      </body>
   </text>
</TEI>
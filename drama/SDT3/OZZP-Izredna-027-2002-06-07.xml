<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZZP-Izredna-027-2002-06-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">70F356699E59DB7FC1256BCF00329696</idno>
               <idno type="custom" subtype="day">24ED62E9146A1CE0C1256BD100325FD9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=24ED62E9146A1CE0C1256BD100325FD9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZZP-Izredna-027-2002-06-07.OZZP" n="027">
               <name>Izredna</name>
               <date when="2002-06-07"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZZP-Izredna-027-2002-06-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZZP-Izredna-027-2002-06-07.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">(27. izredna seja)</stage>
            <stage type="date">7. junij 2002</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 9.06 uri.</stage>


            <sp xml:id="SDT3-OZZP-Izredna-027-2002-06-07.sp1">

               <speaker>PREDSEDNIK JELKO KACIN:</speaker>

               <p>Pričenjam 27. izredno sejo Odbora Državnega zbora Republike Slovenije za zunanjo
               politiko z dnevnim redom, ki ste ga prejeli ob sklicu.</p>
               <p>Iz tega predloga dnevnega reda izhaja, da naj bi razpravljali danes o predlogu
               zakona o ratifikaciji Kjotskega protokola, k okvirni konvenciji Združenih narodov o
               spremembi podnebja. Gre za nadaljevanje obravnave, ki smo jo prekinili zaradi
               neustreznega gradiva vlade in predlogu zakona o ratifikaciji pogodbe med Vlado
               Republike Slovenije in Vlado Republike Hrvaške. Torej, 2. točka, Predlog zakona o
               ratifikaciji pogodbe med Vlado Republike Slovenije in Vlado Republike Hrvaške o
               ureditvi statusnih in drugih pravnih razmerij, povezanih z vlaganjem v Nuklearno
               elektrarno Krško, njenim izkoriščanjem in razgradnjo in skupno izjavo ob podpisu
               pogodbe med Vlado Republike Slovenije inVlado Republike Hrvaške o ureditvi statusnih
               in drugih pravnih razmerij, povezanih z vlaganjem v Nuklearno elektrarno Krško,
               njenim izkoriščanjem in razgradnjo ter na koncu še točko Razno.</p>
               <p>Sprašujem, ali ima kdo uvodoma kakšne predloge za dopolnitev, spremembo dnevnega
               reda? <stage>(Ne.)</stage> Če ne, potem lahko pričnemo.</p>
               <p>Uvodoma sem vas dolžan opozoriti, da so svojo odsotnost za današnjo sejo opravičili
               mag. Janez Kramberger, dr. JOžef Bernik, gospod Alojz Peterle, gospod Roberto
               Battelli in Maria Pozsonec. Namesto gospoda Janeza Krambergerja bo na seji sodeloval
               gospod Stanislav Brenčič. Namesto gospoda Janeza Podobnika pa gospod Franci Rokavec.
               Gospoda Cirila Pucka bo nadomeščala poslanka Stana Stopar. Toliko o kadrovski
               zasedbi. Se opravičujem. Gospod Andrej Vizjak bo nadomeščal gospoda Janeza Janšo,
               gospod Kebrič pa se nam je pridružil. Dogovorjeno je, da v primeru potrebe ga
               nadomesti gospod podpredsednik državnega zbora, Valentin Pohorec. Alojz Sok bo
               nadomeščal gospoda Alojza Peterleta.</p>
               <p>Ta hip nas je v dvorani 13. Odbor za zunanjo politiko je sklepčen in s svojim delom
               lahko prične.</p>
               <p>Gospoda ministra za zunanje zadeve, dr. Dimitrija Rupla bi zaprosil za uvodno
               predstavitev, če je mogoče obeh ekološko še kako obarvanih tem zato, da se potem
               razdelimo in se po predlaganem dnevnem redu posvetimo vsaki posebej. Gospod minister,
               prosim.</p>
            </sp>
            <sp xml:id="SDT3-OZZP-Izredna-027-2002-06-07.sp2">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. Gre za, v obeh primerih za stare dolgove, se bojim,
               ali pa se na neki način tudi veselim, ker jih bomo, upam, poravnali.</p>
               <p>V prvem primeru, ko gre za zakon o ratifikaciji Kjotskega protokola, je ta dolg
               nesporen. Gre za dolg, ki je star deset let in ki smo ga, lahko rečem dobili v
               odplačevanje ali pa v obravnavo leta 1992 v Riu de Janeiru, na konferenci za
               mednarodno okolje in razvoj</p>
               <p>Kot je najbrž znano, gre za protokol, ki opredeljuje količinsko  in časovno zmanjšanje oziroma omejitev emisij
               toplogrednih plinov, kot obveznost držav, bom zdaj govoril tehnično, aneksa 1
               konvencije, to so industrializirane države oziroma aneksa 2, to so države, za katere
               so določene količinske obveznosti zmanjšanje emisij toplogrednih plinov. Ti za
               Slovenijo znašajo 92% glede na izhodiščno leto oziroma obdobje.</p>
               <p>Rad bi opozoril na to, da je Kjotski protokol ves čas, odkar obstaja oziroma, odkar
               je bil dan v obtok, sproža različne polemike in obravnave in zavrnitve. Naj povem, da
               je od članic Evropske unije ta protokol doslej ratificiralo že 13 držav, če prav vem.
               Slovenija, kot kandidatka za Evropsko unijo gotovo ima takšen protokol za nekaj
               izredno važnega in nekaj, kar jo kvalificira za vstop v družbo držav Evropske
               unije.</p>
               <p>Kolikor vem, je bil zaplet okoli procedure oziroma predlaganja tega dokumenta v
               ratifikacijo tudi v tem, da smo čakali na izračune, koliko nas bo ta pristop stal. Te
               podatke smo med tem dobili. Včeraj smo o tem govorili vladi in z veseljem lahko
               povem, da je vlada zdaj stvar rešila, pač na svoji strani in predaja to štafeto v
               roke parlamentu. Gre skratka za ratifikacijo oziroma zakon, ki uvršča Slovenijo med
               najbolj pomembne države, nas uvršča na tisto stran fronte, ki si resno prizadeva, da
               bi se zmanjšalo zastrupljanje ozračja in tako naprej, kar je predmet tega zakona, ki
               ga poznate.</p>
               <p>Če dovolite, bi jaz zdaj na kratko govoril še o drugi zadevi, ki je tudi neke vrste
               star dolg, nekoliko bolj sporen od prvega. To je pa zadeva ratifikacije pogodbe med
               Vlado Republike Slovenije in Vlado Hrvaške o ureditvi statusnih in drugih pravnih
               razmerij, povezanih z vlaganjem v Nuklearno elektrarno Krško in tako naprej, kot se
               ta naslov še nadaljuje.</p>
               <p>Ta zgodba se je začela leta 1970, ko smo bili še v Jugoslaviji. Ta pogodba nadomešča
               tedanji sporazum med izvršnima svetoma Slovenije in Hrvaške. Drugi datum, ki je
               važen, ko je bila ta pogodba podpisana, 19. decembra lansko leto, da je vlada
               besedilo potem 9. maja letos poslala v obravnavo in zdaj je ta zakon tu.</p>
               <p>Vlada Hrvaške je predlog zakona o ratifikaciji pogodbe o Nuklearni elektrarni Krško
               sprejela 4. aprila letos, ga poslala v potrditev hrvaški sabor. Ta je potem 26.
               aprila v prvem branju sprejel osnutek zakona in ga je poslal v prvo branje. S tem, da
               je Vladi Republike Hrvaške postavil določena vprašanja in iz medijev seveda, vsi skupaj vemo, da je bilo v zvezi s
               tem nekaj zapletov, datum drugega branja v hrvaškem saboru še ni znan in je vezan na
               predhodne odgovore vlade Hrvaške na poslana poslanska vprašanja. V tisti razpravi so
               bili izraženi ostri pomisleki in tako naprej, ampak jaz zdaj ne bi pravzaprav o
               notranjem hrvaškem dogajanju rekel, opozarjam pač na to, da so se stvari tam
               zapletale in bom potem neki sklep iz tega vendarle izvlekel.</p>
               <p>Mi smo pred tem, da ratificiramo neko pogodbo, ki je bila predmet dolgotrajnih
               pogovorov, pogajanj in ki je navsezadnje predlog sporazuma, ki je bil podpisan.
               Slovenija ves čas tako, kar zadeva njeno politiko do Hrvaške, kot zadeva ta konkretni
               sporazum in kot zadeva še neki drugi sporazum, govori o verodostojnosti slovenske
               politike in slovenskih predstavniških ustanov. Govori o verodostojnosti slovenske
               politike v primerjavi z verodostojnostjo še kakšne druge politike in mislim, da se ta
               verodostojnost dokazuje ali pa izkazuje tudi na tej točki, ko gre za ratifikacijo
               pogodbe o nuklearni elektrarni Krško. Seveda upam, da bo, mislim, da to upanje delim
               z vami, da bo to pogodbo ratificirala tudi Hrvaška oziroma hrvaški sabor. Celo je
               bilo v nekem poročilu rečeno oziroma je bil postavljen predlog, s strani hrvaške
               strani naj bi oba parlamenta istočasno ratificirala pogodbo o NEK. Jaz mislim, da bi
               lahko ratifikacijo v slovenskem državnem zboru prispevala k temu, da bi se dejansko
               ta zgodba izšla, tudi na hrvaški strani.</p>
               <p>Rad bi dodal še nekaj, gospod predsednik. To, kar delamo v vladi in to, kar delate v
               državnem zboru, opazuje tudi mednarodna skupnost. O tem priča boj za znane amandmaje
               k poročilu o Sloveniji v evropskem parlamentu. Argument, ki smo ga vseskozi imeli v
               teh bojih je, da je slovenska politika verodostojna in da to, kar obljubi, tudi
               uresniči.</p>
               <p>Rad bi rekel še to, da seveda, da je po ratifikaciji še vedno mogoč odkup hrvaškega
               deleža elektrarne in opozoril bi še na neko stvar, o kateri bo sicer bolj kompetentno
               govoril državni sekretar Golob, da ta sporazum, v primerjavi s tistim začetkom, začetnimi
               dogovori med Hrvati in Slovenci o tej elektrarni, torej v primerjavi in v nasprotju s
               tistimi dogovori, vendarle rešuje vprašanje odpadkov, kar to vprašanje sploh doslej
               ni bilo reševano oziroma ni bilo rešeno in je po tej pogodbi to skupna obveznost obeh
               lastnikov pogodbenih. Jaz bi se vzdržalrazprave o tehničnih, morebitnih tehničnih
               problemih in podrobnostih, zato je tu navsezadnje neko drugo ministrstvo, želel sem
               opozoriti na zunanje politične dimenzije tega današnjega dogodka, tako kot kadar gre
               za vprašanje Kjotskega sporazuma, kot tudi,kadar gre za vprašanje pogodbe med
               Slovenijo in Hrvaško po nuklearni elektrarni Krško. Jaz skratka prenašam stališče
               vlade, da tale vaš odbor in parlament v čim krajšem času dokončata postopke
               ratifikacij, torej v prvem primeru Kjotskega protokola, v drugem primeru pogodbe o
               nuklearni elektrarni Krško. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp3">

               <speaker>PREDSEDNIK JELKO KACIN:</speaker>

               <p>Hvala lepa, gospod minister. Odbor za zunanjo politiko je Kjotski protokol obravnaval
               na svoji 48. seji, ki je bila 13. marca letos, točko pa sem prekinil ter pozval Vlado
               Republike Slovenije, naj mi oziroma naj nam dostavi točnejšo oceno stroškov in
               strategijo zmanjševanja emisij toplogrednih plinov. Takratna ocena stroškov je bila v
               zelo širokem razponu ena proti pet in taka ocena je po mojem mnenju nezadostna zato,
               da bi se poslanci odločili in se s tem tudi dolgoročno zavezali, da bodo v proračunu
               zagotavljali dodatna sredstva za njihovo uresničitev. Vlada je zdaj posredovala novo,
               dopolnjeno gradivo, iz katerega izhaja, da so potrebna finančna sredstva za izvajanje
               Kjotskega protokola v ugodnejšem primeru v višini v razredu 5,5 milijard tolarjev na
               leto, v manj ugodnem scenariju pa okrog 10 milijard na leto. Se pravi, razpon je tam
               nekje ena proti dva, kar je bistveno bolje od prvotnih ocen, s katerimi smo
               razpolagali in na kateri naj bi gradili ratifikacijo.</p>
               <p>Ocena stroškov za doseganje Kjotskih ciljev pa se tako giblje med 0,1 in 0,2% bruto
               domačega proizvoda, kar je primerljivo z ocenjenimi stroški v Evropski uniji, kjer ta
               strošek znaša od 3 promile oziroma od treh stotink odstotka, do šest desetink
               odstotka bruto domačega proizvoda. V obravnavi pobude za sklenitev tega
                  protokola so člani odbora
               opozorili, da so se od leta 1986 naprej emisije ogljikovega dioksida v Sloveniji
               povečevale, zato bo Slovenija morala znižati emisije, na primer, rečeno je bilo, v
               primerjavi z letom 1997 za 16% in ne le za 8%, kot to navaja vlada. Zato se mi zdi,
               da je pri obrazložitvi nujno, da vlada te stvari še enkrat pojasni, da bi ne ostala
               zadrega oziroma dvom v zvezi s tem.</p>
               <p>Hkrati pa izhaja potreba po redakcijskem amandmaju v 2. členu, kjer je potrebno
               besedo <q>"konvencija"</q> nadomestiti z besedo <q>"protokol"</q>. O tem se bomo pogovarjali v
               nadaljevanju.</p>
               <p>Zato uvodoma prosim predstavnika vlade za dodatno osvetlitev gradiv, ki jih je vlada
               posredovala za nadaljevanje obravnave te točke dnevnega reda.</p>
            </sp>
            <sp xml:id="SDT3-OZZP-Izredna-027-2002-06-07.sp4">

               <speaker>MAG. RADOVAN TAVZES:</speaker>

               <p>Hvala lepa za besedo. Spoštovani poslanci! Ta dodatna obrazložitev temelji na treh
               dejstvih, ki so ključna in ki jih vlada v prvem gradivu nekako ni prikazala.</p>
               <p>Namreč, med tem časom je bil narejen posnetek stanja oziroma evidenca za leto 1999,
               torej evidenca toplogrednih plinov, iz katere sledi, da pravzaprav emisije glede na
               leto 1986 ne naraščajo v taki meri, kot se je razglabljalo pri raznih študijah ali pa
               v drugih gradivih, torej nevladnih gradivih. Res je, da ta evidenca za leto 1999 še
               ni recenzirana do konca, vendar je ocena napake pod tistim, kar bi to evidenco
               spravljalo v nek, bi rekel, dvomljiv položaj.</p>
               <p>Druga zadeva, ki je zelo važna, je to, da smo naredili scenarij do leta 2010 in
               vključili tudi strategijo razvoja gospodarske rasti Slovenije.</p>
               <p>Tretja zadeva, ki je pa zelo pomembna, je pa ta, da smo to obveznost Kiotskega
               protokola soočali oziroma prekrili z drugimi harmonizacijskimi obveznostmi Slovenije
               v smernicah, ki so že prenesene nekatere v naš pravni red, nekatere pa še ne. In smo
               naredili to analizo zmožnosti ali pa usposobljenosti Slovenije, da sledi cilju minus
               8% na izhodiščno leto, ocenili predvsem z vidika harmonizacijskih obveznosti, ne
               toliko iz samega protokola, ampak iz drugih obveznosti, ki nas čakajo, ko bomo enkrat
               člani oziroma ko bomo že v fazi pridruževanja.</p>
               <p>Zelo pomembno je to, da smo te ocene iz harmonizacijskih obveznosti soočili tudi s
               približnimi vrednostmi, ki so ocenjene, kar se tiče učinka toplogrednih plinov, v
               Evropski uniji; naredili analizo stroškov glede na specifične stroške po kategorijah
               štirih scenarijev. In ti dve oceni, ki sta bili prej omenjeni kot spodnja in zgornja,
               temeljita na stroških prvih dveh kategorij, torej stroških, ki ne pomenijo več v prvi
               kategoriji kot 5 ekujev na tono prihranka in pa stroških, ki ne pomenijo več kot 20
               ekujev na tono CO2 emisij. Ostalih večjih stroškov oziroma specifičnih stroškov
               ostalih ukrepov niti nismo upoštevali v teh scenarijih.</p>
               <p>Ključen je ta razpon, vezan pravzaprav na našo premogovno politiko, rečemo temu.
               Predvsem gre za premog v Ljubljani in pa premog v Trbovljah, v drugih scenarijskih
               oblikah, seveda, kar se tiče premoga, se nismo ukvarjali, in od tod so te ocene. Te
               ocene so dokaj kredibilne. Upoštevane so vse investicije za ukrepe, z 8% diskontno
               stopnjo in 15-letno življenjsko dobo.</p>
               <p>Skratka, program, ki nas čaka, pravi nacionalni program, recimo, h Kiotskemu
               protokolu bo temeljil na teh izhodiščih, kjer bodo posamezni ukrepi verificirani
               tudi, kar se tiče prioritet posameznih resorjev, ko bodo respondirali na ta
               izhodišča. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp5">

               <speaker>PREDSEDNIK JELKO KACIN:</speaker>

               <p>Hvala lepa. Gospod Tavzes, rad bi vas opozoril na ta del zgodbe okrog  znižanja emisije. Vaše pojasnilo,
               ki je bilo izrečeno ustno ob zadnji obravnavi, govori o tem, da so potrebne
               korekcije, da 8% znižanje ni dovolj, vaša ocena, takrat izrečena, je bila od 10 do
               13%. Ampak v obrazložitvi, ki ste jo posredovali, spet piše samo 8%. Zato vas zdaj
               sprašujem, kakšna je pozicija vlade, kakšen odstotek znižanja je potreben? Eno so
               pisna gradiva, drugo so izjave. In po pisnih oziroma po ustnih izjavah je sledilo
               spet pisno gradivo, ki je šlo navzdol. Kaj je dejanska vrednost, na katero moramo
               računati</p>
            </sp>
            <sp xml:id="SDT3-OZZP-Izredna-027-2002-06-07.sp6">

               <speaker>MAG. RADOVAN TAVZES:</speaker>

               <p>Pri znižanju, pri procentih gre za dve vrednotenji. Eno je naša mednarodna obveznost
               minus 8% na izhodiščno leto, leto 1986. Druga zadeva je pa znižanje, ki je vezano na
               ta trenutek, v katerem smo. In seveda tretja zadeva, ki je tu notri obrazložena, je
               pa znižanje v letu 2010 pri neokrnjeni gospodarski rasti, tako kot jo je vlada v
               svoji strategiji že sprejela. No, in ta mednarodna obveznost na izhodiščno leto 1986
               ostaja minus 8%. Ko se bomo pridruževali Evropski uniji, ne bomo deležni skupnega
               <q>"bubblea"</q>, skupnega mehurja Evropske unije, ampak bomo prinesli to kvoto v Evropsko
               unijo z vsemi obveznostmi, minus 8%.</p>
               <p>Kar se tiče pa izhodiščnega stanja oziroma tega, na kar ste opozorili, minus 13%, je
               bila pa neka ocena, ko posnetek stanja za leto 1999 še ni bil znan. Zdaj je znan.
               Torej, emisije ne naraščajo tako, kot so bile napovedovane od razno raznih
               institucij. V letu 1999 je emisija nekoliko večja od izhodiščnega leta. Upoštevali pa
               smo seveda gospodarsko rast in ta gospodarskarast terja večje potrebe oziroma kliče
               po novi energiji. In ta gospodarska rast za leto 2010 kaže na ta rezultat, ki je tu v
               tabeli, da bomo morali na emisije v letu 2010, na pričakovane emisije v letu 2010,
               doseči 16 do 18% prihranek. To je tudi vse.</p>
               <p>Torej, ta ocena 13% je bila ob predpostavki, da nam narašča energija oziroma emisije
               v tem trenutku, v letu 2000 ali 2001. Vendar to naraščanje ni tako, kot se je kazalo
               iz razno raznih študij.</p>
            </sp>
            <sp xml:id="SDT3-OZZP-Izredna-027-2002-06-07.sp7">

               <speaker>PREDSEDNIK JELKO KACIN:</speaker>

               <p>Hvala lepa. Vabim člane odbora, da se usedejo za glavno mizo, glede na to, da sta
               zdaj dva predstavnika ministrstva za zunanje zadeve odšla, da bomo imeli boljši
               pregled nad dogajanjem.</p>
               <p>Gospod Tavzes, se opravičujem, zdaj sem pogledal magnetogram. Gospod Andrej Kranjc
               je takrat rekel 12% ne 13. Se pravi, 4 plus 8, se pravi 12%. Prav.  Preden dam besedo razpravljavcem, bi vam rad
               predstavil predlog sklepov, da lahko razpravljamo tudi o predlaganih sklepih in potem
               v nadaljevanju o njih glasujemo. Odbor je pri obravnavi upošteval mnenje sekretariata
               za zakonodajo in pravne zadeve, ki na predlog zakona ni imel pripomb. Odbor je
               soglašal z navedenim predlogom zakona in zato predlagal Državnemu zboru Republike
               Slovenije, naj predlog obravnava na svoji seji in ga sprejme. Odbor je pozval Vlado
               Republike Slovenije, naj mu posreduje strategijo zmanjševanja emisij toplovodnih
               plinov, ki jo sprejela leta 2000. Poročevalec na seji državnega zbora bo predsednik
               odbora Jelko Kacin. Ta tretji poziv, dostave strategije zmanjševanje emisij
               toplovodnih plinov iz leta 2000, je namenjen pravzaprav celoviti obravnavi na
               plenarnem zasedanju, da bi se imeli možnost in priložnost se soočiti še enkrat s temi
               besedili in na ta način bo mogoča čimbolj racionalna razprava in potem tudi odločanje
               na plenarnem zasedanju.</p>
               <p>Želi kdo od članov odbora razpravljati ob tej točki? Prvi se je priglasil gospod
               Richard Beuermann, za njim pa gospod Aurelio Juri.</p>
            </sp>
            <sp xml:id="SDT3-OZZP-Izredna-027-2002-06-07.sp8">

               <speaker>RICHARD BEUERMANN:</speaker>

               <p>Hvala lepa za besedo, gospod predsednik. Naj takoj na začetku povem, da sem tudi sam
               med tistimi, ki smo bili 13. marca zelo razočarani, da je odbor za zunanjo politiko
               prekinil razpravo oziroma obravnavo zakona o ratifikaciji Kjotskega sporazuma.</p>
               <p>Razočaran sem bil še toliko bolj, ker se globoko strinjam z gospodom ministrom, ki
               je prej govoril o deset let starih dolgovih, zavedajoč se ogromnih problemov, ki jih
               ima človeštvo v tem trenutku z resnično hitro spremembo podnebja. Zdi se mi, da
               najbolj črnogledi znanstveniki niso predvidevali tako hitrih sprememb podnebja, kot
               seto dejansko dogaja. Jaz bom poskušal biti kratek. Želel bi reči samo to, da imamo
               danes priliko, da mislimo globalno in da delujemo lokalno in da se Slovenija
               pridruži, spet bom citiral ministra, da se pridruži najnaprednejšim državam sveta na
               področju trajnostnega razvoja.</p>
               <p>Pozorno sem poslušal predlog sklepov, mislim da so trije sklepi. Zdi se mi, da bi
               bilo koristno razmisliti še o enem sklepu in sicer o tem, kar je nekoliko omenil
               državni sekretar Tavzes. Omenil je namreč nacionalni program izvajanja tega Kjotskega
               protokola in menim, da bi bilo koristno, da sprejmemo sklep, da se ta nacionalni
               program čimprej pripravi, skratka da s tem dosežemo tudi take reči, kot je na primer
               namenska raba takse za CO2, ki smo jo sicer v tej državi uvedli, vendar denar se niti
               slučajno ne uporablja namensko. Toliko bi imel. Hvala lepa.</p>
               <p>Seveda pa predlagam, da  odbor
               te sklepe dejansko tudi podpre. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp9">

               <speaker>PREDSEDNIK JELKO KACIN:</speaker>

               <p>Hvala lepa. Gospod Juri.</p>
            </sp>
            <sp xml:id="SDT3-OZZP-Izredna-027-2002-06-07.sp10">

               <speaker>AURELIO JURI:</speaker>

               <p>Hvala, predsednik. Pridružujem se kolegu pri njegovem razmišljanju in njegovim
               predlogom. Izrekel bom zadovoljstvo, da smo končno prišli do te ratifikacije in upam,
               da bo tudi brez velikih zapletov in težav šla skozi parlament. Pomembno je bilo
               vedeti, kakšne so številke naših obveznosti ob taki ratifikaciji, ampak mislim, da
               pomen takega glasovanja presega vse. Toliko bi samo omenil, da gre za globalni
               problem. Naj k temu dodam da tudi bolj optimisti napovedujejo do konca tega stoletja,
               torej v naslednjih manj kot stotih letih take spremembe, pri katerih lahko
               predvidevamo hude, hude naravne katastrofe. Že danes človeštvo kaže, da jih ne
               obvladuje, se prehitro klima spreminja, da bi se jim človek prilagajal. In seveda,
               prav v luči takega razvoja dogodkov seveda je pomembno, da mi v naši skromni vlogi,
               ker Slovenija ni pomembni onesnaževalec podnebja, vemo kdo je glavni proizvajalec
               toplogrednih plinov, to so Združene države Ameriki, ki pa se žal nočejo prikloniti
               temu protokolu in po svoje razmišljajo, kako bodo ukrepali. Ampak, v tej naši majhni,
               skromni vlogi moramo dati zelo jasen signal. Do zdaj ga nismo dali in upam, da se bo
               tokrat zgodilo, da se bomo pridružili tistim državam, ne vem, če jih je samo tako
               malo v Evropi, mešalnicami Evropske unije, če niso vse. Ampak, ne glede na to, seveda
               kar je tudi pomembno, sami vemo, da Kjotski protokol bo postal zavezujoč v trenutku,
               če se ne motim, ko ga bo podpisalo oziroma ratificiralo 55 držav. Mislim, da ko se bo
               to zgodilo, ko bomo med 55 tudi mi, bo tudi svetovni globalni pritisk na
               najpomembnejšega onesnaževalca. Zato je pomembno, da mi to ratifikacijo opravimo
               čimprej. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp11">

               <speaker>PREDSEDNIK JELKO KACIN:</speaker>

               <p>Želi še kdo razpravljati? Ne vidim prijav. Zato moramo zdaj oblikovati oziroma
               dopolniti sklepe. Kolega Beuermann, če sem pravilno razumel tvojo razpravo, bi jo
               lahko povzel v dodatni sklep, ki bi se glasil: Odbor je pozval Vlado Republike
               Slovenije, naj pripravi nacionalni program zmanjševanja emisij toplogrednih plinov in
               ga posreduje v obravnavo državnemu zboru. Dodatni sklep. Želi kdo razpravljati o
               formulaciji dodatnega sklepa? <stage>(Ne želi.)</stage> Imamo prvotno besedilo, da ne bom  zdaj vse še enkrat bral + to
               dodatno besedilo sklepa.</p>
               <p>Kdo je za predlagane sklepe, da to potrdi z dvigom rok, ker ni ugovorov, bomo
               glasovali o vseh sklepih naenkrat. <stage>(16 članov.)</stage> Je kdo proti? <stage>(Nihče.)</stage></p>
               <p>Ugotavljam, da so predlagani sklepi izglasovani.</p>
               <p>In s tem zaključujem 1. točko današnjega dnevnega reda. Zahvaljujem se predstavnikom
               vlade za pomoč in sodelovanje.</p>
               <p>Zdaj pa prehajamo na <title>2. TOČKO DNEVNEGA REDA, TO JE POGODBA MED VLADO REPUBLIKE
                  SLOVENIJE IN VLADO REPUBLIKE HRVAŠKE O UREDITVI STATUSNIH IN DRUGIH PRAVNIH
                  RAZMERIJ POVEZANIH Z VLAGANJI V NUKLEARNO ELEKTRARNO KRŠKO, NJENIM IZKORIŠČANJEM
                  IN RAZGRADNJO IN SKUPNE IZJAVE O PODPISU POGODBE MED VLADO REPUBLIKE SLOVENIJE IN
                  VLADO REPUBLIKE HRVAŠKE PO UREDITVI STATUSNIH IN DRUGIH PRAVNIH RAZMERIJ POVEZANIH
                  Z VLAGANJEM V NUKLEARNO ELEKRARNO, NJENIM IZKORIŠČANJEM IN RAZGRADNJO.</title>
               Pogodbo med vlado Republike Slovenije in vlado Republike Hrvaške o ureditvi statusnih
               in drugih pravnih razmerij povezanih z vlaganjem v NEK, njenim izkoriščanjem in
               razgradnjo je bila podpisana 19. decembra lani.</p>
               <p>Vlada Republike Slovenije je na podlagi sprejetega poročila o pogajanjih za pripravo
               meddržavne pogodbe pooblasti Uroša Koržeta, da jo parafira ter mag. Janeza Kopača, da
               jo podpiše. Gre za sklep vlade z dne 19. julija lani in 18. decembra lani.</p>
               <p>Vlada Republike Slovenije in vlada Republike Hrvaške sta v podpisu mednarodne pogodbe
               podpisali tudi skupno izjavo, s katero sta podpisnici spremenili pogodbeni določili o
               začetku veljavnosti družbene pogodbe ter datumu merodajnem za preureditev bilanc
               stanja. Meddržavna pogodba izhaja iz sporazuma, ki je bil sklenjen 27. oktobra
               davnega leta 1970 med izvršnim svetom Socialistične Republike Slovenije in izvršnim
               svetom Socialistične Republike Hrvaške in ga tudi nadomešča, saj v skladu z 22.
               členom prenehajo veljati njegove določbe z dnem uveljavljanja meddržavne pogodbe.</p>
               <p>Sekretariat za zakonodajo in pravne zadeve državnega zbora na predlog zakona z vidika
               skladnosti z ustavo in pravnim sistemom ter z vidika pravno tehnične obdelave in z
               vidika svojih nalog, nanj nima pripomb. Poudarja pa, da je treba pri obravnavanju
               vsebinskih vidikov tega sporazuma in njegovih učinkov v pravnem smislu, upoštevati
               primas mednarodnega prava nad našimi zakoni in drugimi predpisi ter dejstvo, da se
               ratificirane in objavljene pogodbe uporabljajo neposredno, kar je vse v skladu z 8.
               členom ustave Republike Slovenije.</p>
               <p>Meddržavna pogodba določa tudi, da novo nastala družba NEK d.o.o. posluje po načelu pokrivanja vseh izgub,
               kar pomeni, da družabnika jamčita za lastno ceno električne energije, ne glede na
               njeno ceno na trgu.</p>
               <p>Sam ne bi šel v vse podrobnosti tega sporazuma, saj smo celovito obravnavo opravili
               v tem delovnem telesu pred podpisom pogodbe in se že takrat soočili z zelo različnimi
               pogledi, z različnimi pričakovanji, predvsem pa z zelo različnimi političnimi
               aspiracijami parlamentarnih strank oziroma njihovih predstavnikom v zvezi s tem.</p>
               <p>Sam sem v vlogi predsedujočega vendarle dolžan v izogib nesporazumu in predvsem v
               izogib nepotrebnega tratenja našega časa, poudariti naslednje. Sporazum je po naši
               skupni oceni velik korak naprej, saj urejuje nekaj, kar doslej ni bilo urejeno.
               Urejuje na bistveno boljši način kot je bilo to urejeno oziroma neurejeno doslej. Ta
               korak pa verjetno ni zadosten na poti do končnega cilja, normalnega obratovanja in
               potem tudi razgradnje jedrske elektrarne ob koncu njene življenjske dobe, kadarkoli
               že to je.</p>
               <p>Gre za skupen objekt dveh suverenih držav, ki se nahaja na ozemlju naše države, v
               samem preddverju glavnega mesta sosednje države. Gre na nek način za eksteritorialen
               objekt Republike Hrvaške, ki zahteva posebno skrb obeh držav. Zastavljena je bila
               cela vrsta dvomov o tem, kakšno jamstvo imamo, da bo ta sporazum obveljal v praksi.
               Ampak višjega jamstva kot je jamstvo države, preprosto ni in ne more biti.</p>
               <p>V zadnjem času se vedno znova pojavljajo razprave, razpredanja, sugestije različnih
               dobronamernih opozarjevalcev, da bi Slovenija morala svoj delež preprosto odkupiti.
               Zato sem dolžan upoštevaje vse tisto, kar mnogi člani odbora vemo, ker je bila vrsta
               sej na to temo zaprta za javnost, tudi dejstvo, da smo tudi o tej možnosti
               pogovarjali pred začetkom pogajanj. In prišli do spoznanja, da te možnosti ni. Kajti
               za to, da bi nekdo odkupil svoj delež, so potrebni predpogoji, namreč da solastnik
               ponuja delež v odkup. Te možnosti doslej ni bilo, zato sta se vladi pogajali o
               skupnem solastništvu še naprej.</p>
               <p>Te možnosti tudi zdaj ni. Vse to, kar poslušamo, so samo govorice, najave. To so
               kibici, ki govorijo o tem, kaj bi bilo dobro. Ni pa to uradna ponudba solastnika
               oziroma pooblaščenega predstavnika partnerice, ki je solastnica tega objekta. Zato se
               mi zdi pomembno še enkrat poudariti, da je to korak naprej, ki nam omogoča, da se po
               storjenem koraku, močno približamo končnemu cilju in se odločamo za naslednji korak.
               Kakšen bo ta korak, pa je odvisno od obeh partnerjev.</p>
               <p>Iz sporazuma izhaja, da naj bi Republika Slovenije s 1.7. prihodnjega meseca ponovno
               začela dobavljati energijo in če hočemo zadostiti tem pričakovanjem in
                  spoštovati sprejete
               obveznosti, je Republika Slovenija dolžna ratificirati ta sporazum do konca meseca
               junija.</p>
               <p>Današnja obravnava in glasovanje v primeru, da zagotovimo pozitiven izid, nam
               omogoča, da predlog zakona o ratifikaciji teme državne pogodbe uvrstimo na eno od
               sej, ki bodo v mesecu juniju, in pravočasno izpolnimo svoj del dogovorjenih
               obveznosti.</p>
               <p>Toliko z moje strani za uvod. Zdaj pa predajam besedo predstavnikom vlade Republike
               Slovenije, da ta naš uvodni nagovor dopolnijo še s čim, kar bi bilo potrebno vedeti
               za čim bolj učinkovito razpravo in potem tudi odločanje. Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp12">

               <speaker>DR. ROBERT GOLOB:</speaker>

               <p>Hvala lepa, gospod predsednik. Spoštovane poslanke in poslanci! Jaz bi tudi želel v
               bistvu nadaljevati tam, kjer je predsednik zaključil. Rad bi osvetlil zadevo, ki se
               tiče predvsem potencialnih možnosti, dajmo jo imenovati končna rešitev, končna
               rešitev, ki na nek način odpravi vse spore.</p>
               <p>Dejstvo je, da sporazum kot tak že danes predstavlja, kljub temu, da ni ratificiran,
               predstavlja osnovo za vsa pogajanja o možnosti odkupa in zelo dobro osnovo za
               Slovenijo. S tega vidika trditev, da je bil podpis sporazuma za Slovenijo škodljiv,
               tudi približno ne drži. Podpis sporazuma je bil za Slovenijo zelo dober, kajti
               poravnal je vse finančne spore s skupno voljo iz preteklosti. Tisto, kar lahko
               nasprotniki sporazuma očitajo, je samo to, da ni dokončno rešil vseh potencialnih
               sporov v prihodnosti. In mislim, da se je treba tega zavedati, ko ga obravnavamo.</p>
               <p>Zaradi tega, ko se govori o možnosti, ali je sporazum škodljiv: sporazum za nazaj ni
               škodljiv. Republika Hrvaška je s tem sporazumom, prvič, pristala na poravnavo vseh
               bodočih obveznosti, tako ali drugače, za reševanje odpadkov, za razgradnjo in vse
               obveznosti, ki izhajajo tudi iz modernizacije jedrske elektrarne Krško. Tega do zdaj
               ni bilo. Republika Hrvaškase je tudi obvezala s tem sporazumom, da ne bo uveljavljala
               tožbenih razmerij do Republike Slovenije ali jedrske elektrarne zaradi nedobavljene
               električne energije. <stage>/Hrup v dvorani./</stage></p>
            </sp>
            <sp xml:id="SDT3-OZZP-Izredna-027-2002-06-07.sp13">

               <speaker>PREDSEDNIK JELKO KACIN:</speaker>

               <p>Ali vas lahko prosim za sobno jakost, da lahko vlada pove, kar ima v zvezi s tem
               povedati. Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp14">

               <speaker>DR. ROBERT GOLOB:</speaker>

               <p>S tega vidika, ravno ko se proučuje možnost odkupa hrvaškega deleža, ta sporazum daje
               ključni temelj, da se lahko na skupnih izhodiščih sploh pogovarjamo. Tudi zaradi tega
               je bila možnost odkupa pred dogovorom skupnih izhodišč praktično nemogoča. Tudi od tu
               verjetno izhaja dejstvo, zakaj se o možnosti odkupa na obeh straneh sploh ni toliko
               govorilo, čeprav res neuradno v preteklosti, preden je bil sporazum podpisan.</p>
               <p>In dejstvo je še eno, da dejansko je 30.6. tisti rok, ko se iztekajo datumi,
               določeni s sporazumom, ko naj bi se vse aktivnosti, še posebej pa predaja polovice
               električne energije Hepu, dejansko izvršili, in odločitev bi morali imeti do takrat.
               V kolikor odločitve do 30.6. ni nikakršne, se pojavi vprašanje, ali ni bilo  vse to, kar je bilo narejeno,
               koristne stvari zdaj s sporazumom, ali niso bile vržene stran.</p>
               <p>In tu mislim, da je treba pretehtati, ali ocenjujete, ne za naprej, da je bil
               sporazum škodljiv tudi za nazaj in ali s tem na nek način zavračamo vse tisto, kar
               sporazum koristnega prinaša za nazaj. Kajti možnosti odkupa, tako kot je poudaril
               tudi prej minister Rupel, sporazum ne izničuje, kvečjemu izboljšuje, kajti daje
               skupne osnove. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp15">

               <speaker>PREDSEDNIK JELKO KACIN:</speaker>

               <p>Hvala lepa. Zdaj bom dal besedo poslancem. Mislim, da se je prvi prijavil gospod
               Jerovšek, za njim pa gospod Jakič.</p>
            </sp>
            <sp xml:id="SDT3-OZZP-Izredna-027-2002-06-07.sp16">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Danes smo slišali ponovitev hvalnic na račun sporazuma
               med obema državama. Želel pa bi opozoriti na nekatera dejstva, ki so spremljala
               pripravo tega sporazuma, in po mojem globokem mnenju in to je po mnenju naše stranke,
               napačna izhodišča, napačno pogajalsko pozicijo, s katere je pri pripravi sporazuma
               izhajala Republika Slovenija.</p>
               <p>Da se je slabo pogajalo in s slabih pogajalskih pozicij, nam najbolje priča razlaga
               ministra Kopača pred tukajšnjim odborom v fazi pogajanj oziroma na tiskovni
               konferenci še v fazi pogajanj je minister Kopač ob prisotnosti gospoda Goloba,
               državnega sekretarja, izjavil, da bo v osnutku sporazuma ne vidi slabe točke za
               Slovenijo. S tem je gospod Kopač, kar je pokazala nadaljnja praksa, podcenil vso
               strokovno javnost, vse lokalne faktorje v Sloveniji, kajti s strani strokovne
               javnosti s strani tistih, ki so obremenjeni s posledicami, ki jih prinaša jedrska
               elektrarna Krško, nisem slišal ugodne besede na račun tega sporazuma. Kako je mogoče,
               da nek funkcionar in odgovorni tako vitalno zgreši in s tem znatno poslabša
               pogajalske pozicijeza naprej. In to se je tudi zgodilo. Od tistega trenutka naprej se
               je sporazum še nadalje poslabšal, kajti hrvaška stran, ki je v diplomaciji in v teh
               pogajanjih boljša, očitno bolj izkušena, imela je bolj izkušene partnerje na
               nasprotni strani mize, je to izdatno izkoristila.</p>
               <p>Jaz se ne čudim, da minister Kopač ni zmogel moči, da bi prišel danes na to
               obravnavo, ker se zaveda svoje odgovornosti za stanje, kakršno pač je...</p>
            </sp>
            <sp xml:id="SDT3-OZZP-Izredna-027-2002-06-07.sp17">

               <speaker>PREDSEDNIK JELKO KACIN:</speaker>

               <p>Kolega Jerovšek, prosim! Gospod minister je službeno odsoten, in vas lepo prosim,
               večkrat so vam že rekli, da je pravljičarstvo namenjeno nekim drugim lokacijam. Nočem
               biti grob z vami, ampak prosim vas, da se držite materije in da ne ugibate in sanjate
               o tem, zakaj koga tukaj ni.</p>
            </sp>
            <sp xml:id="SDT3-OZZP-Izredna-027-2002-06-07.sp18">

               <speaker>JOŽEF JEROVŠEK:</speaker>

               <p>Gospod predsednik, ste nesramni. Mislim, da se ne spodobi, da se s te pozicije tako
               nervozno obnašate. Vendar tudi za to sejo je bila prav gotovo neka koordinacija, kdaj
               se bo to sprejemalo. Vemo, da se je sestala celo koalicija.  Potem so ti izgovori, da je neki minister ravno
               v tistem trenutku na službenem potovanju v tujini prazni.</p>
               <p>Vendar, povedati moram še nekaj. Ko smo pred podpisom sporazuma obravnavali ta
               osnutek sporazuma oziroma, kot ste se izrazili, gospod predsednik, gospod Kacin, je
               bila opravljena celovita obravnava pred podpisom pogodbe, je bilo tukaj rečeno, da je
               ta sporazum del paketa z Republiko Hrvaško. Se pravi, paketa z obmejnim sporazumom.
               Vemo, kakšno je stanje pri sprejemanju in potrjevanju obmejnega sporazuma. To
               najboljše kaže na to, da je dejansko Republika Slovenija bila na neki način
               pretentana, ogoljufana in da se na čuden način oklepa drobtinic. Minister Rupel je
               tukaj dejal, da Slovenija mora uresničiti tisto, kar je obljubila. Jaz se zahvaljujem
               ministru Ruplu za takšno iskrenost, kajti okoliščine so res tako na neki način
               shrljive, da ni bilo prave želje, nikakršne volje, da se pride do uravnoteženega
               sporazuma, ki ne bi vseh slabih posledic nuklearke puščal samo Republiki
               Sloveniji.</p>
               <p>Jaz sem trdno prepričan, da je eden od vzrokov, da je bila pri pripravi tega
               sporazuma Republika Slovenija tako ponižna oziroma v takšni defenzivi, tudi poskus
               oziroma trdna odločenost, da se s tem sporazumom pokrijejo in prikrijejo vse slabe
               posledice in odgovornosti, ki izhajajo iz prekinitve dobave električne energije
               REpubliki Hrvaške. Veliko je malverzacije, velika korupcija, ki se je ob tem
               dogajala, kar počasi prihaja na dan.</p>
               <p>Zelo pomembno je pri tem od okoliščin navesti, kako velike stvari so bile v zraku pri
               tem dejstvu, da je na preiskovalni komisiji, ki se ukvarja s tem področjem prišlo na
               dan, da je funkcionarje, ki so bili protagonisti pri takšni odločitvi, da se prekine
                   z električno dobavo Hrvaški
               1. avgusta, ko celotna evropska industrija praktično stoji, ko so viški energije
               povsod na razpolago, ko se s takšnim izsiljevanjem na ...<stage>(nerazumljivo)</stage> ne da doseči
               nič. Dalo bi se Hrvaško spraviti na kolena, če bi se električno energijo prekinilo v
               januarju. To pa vsak strokovnjak ve, da je 1. avgusta kaj takšnega nemogoče, ker
               praktično zastonj teče voda preko jezov in elektrika je praktično takrat zastonj.
               Ampak, da so tu velike stvari, kot pravim, da je te protagoniste, nekatere tudi o tej
               zadevi že potem, ko so bili razrešeni s kupci, ko je nastopila druga vlada, sprejel
               predsednik države. To je izredno nenavadna okoliščina. Pričakoval bi, da bi sprejel
               tiste, ki so bili na funkciji in da so tu dejansko izredni interesi določenih
               političnih opcij.</p>
               <p>Predpostavljam, da so glavne obljube sedanji hrvaški oblasti bile dane v lutkovnem
               gledališču, ko še ta oblast ni bila na oblasti. Sedaj je te obljube potrebno
               uresničiti.</p>
               <p>Žal mi je, to pa verjamem ministru Ruplu, da je odšel zaradi obveznosti in da v tem
               kontekstu, če je bilo to delano v paketu, ne more odgovarjati, kakšno je sedaj stanje
               paketa. Po mojem mnenju si tudi obmejni sporazum ne zasluži hvalnic. Vendar, ker je
               hrvaška nalog po dogajanjih izredno pametno in je naprosila svojo pozicijo, da je
               izvajala gonjo proti sporazumu, je imela bistveno boljšo pogajalsko pozicijo, kot pri
               nas, kjer so se ministri hvalili, kako vidijo slabe točke v pogajalski poziciji in v
               osnutkih.</p>
               <p>Še enkrat se je danes izkazal izredni interes, da oziroma se je jasno pokazalo, da
               so bile dejansko dane obljube, na podlagi katerih nas hrvaška politika je v stanju
               izsiljevati, če jih ne bodo izpolnili. To je več kot očitno in hrvaška politika že
               izsiljuje in bo izdatno izsiljevala tudi v bodoče. V drugačnem primeru se ne bi
               zagovarjale nekatere klavzule iz tega sporazuma, ki so izrazito nesprejemljive,
               neugodne in človeka čudi, da so neki pogajalci lahko kaj takega zapisali v člene te
               pogodbe, ko je popolnoma jasno, da sporazum, kot je zapisan, da bo praktično njegova
               posledica, da bodo jedrski odpadki za večno ostali na lokaciji  Krškega, kajti pogodba omogoča, da se do
               zaključka življenjske dobe zadeva ne rešuje, v tem pa se jaz ne bojim na spretnost
               izmikanja hrvaške strani in uveljavljanja danih obljub, ki so bile dane, da se bo tem
               stvarem za večno izognila. Sporazum je tudi v finančnem smislu izredno slab za
               Slovenijo, ne upošteva nekaterih kapitalskih vložkov, kljub temu pa deli kapital na
               polovico in mislim, da je potrebno še enkrat reči, da tisti, ki so dajali obljube in
               na podlagi takih obljub na neresnih mestih, napisali sporazum, ki je dolgoročno
               obveznost slovenske države, slovenskih ljudi, naj sicer prevzamejo odgovornost. Samo
               trpeli bodo pa državljani Slvoenije. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp19">

               <speaker>PREDSEDNIK JELKO KACIN:</speaker>

               <p>Hvala lepa, gospod Jerovšek. Jaz sem vam že prej nekaj rekel v odsotnosti ministra
               Kopača. Vi ste si kljub temu dovolil termin službeno letovanje. Mogoče slabo slišim.
               ...<stage>/Medsebojni pogovor./</stage>... Ne, potem se vam opravičujem, bom pa prosil, ker se stvar
               snema, ...<stage>/Oglašanje iz klopi./</stage>... no, nekaj nas je slišalo termin službeno letovanje
               in rad bi vam ponovno poudaril. ...<stage>/Oglašanje iz klopi./</stage>... Če bo magnetogram
               pokazal, da sem v zmoti, se vam bom javno opravičil. Zaenkrat pa verjamem, da imam
               normalen sluh za svoja leta in rekli ste, kar ste rekli. GospodKopač, ...<stage>/Oglašanje
               iz klopi./</stage>... gospod Sok, če dovolite, bom jaz vodil to sejo, ste dobrodošli na seji,
               ampak dovolite, da opravimo stvar do konca. Gospod Kopač je na pripravi srečanja, ki
               bo septembra potekalo v Južni Afriki in ki bo omogočilo uveljavitev v praksi določb
               Kjotskega sporazuma, o katerem smo glasovali pri prejšnji točki. Zato izkoriščam to
               priložnost, da opozorim na napako, ki sem jo zagrešil, ker me sekretar na to ni
               dodatno opozoril, nismo glasovali o amandmaju, ki sem ga prej napovedal zato se bomo
               na tisto točko še vrnili in moramo izglasovati še amandma, s katerim popravimo
               besedilo.</p>
               <p>Zagotovo pa imate prav, gospod Jerovšek, ko govorite, da je to del paketa s Hrvaško.
               Vsak bilateralni sporazum je paket in dokler ni opravljen, verificiran na obeh
               straneh, tega paketa ni. Mi svoj del paketa obravnavamo danes in bomo po današnji
               obravnavi in odločanju o tem tudi obvestili naše sosede in prijatelje na hrvaškem, da
               njihov del paketa še čaka na obravnavo.</p>
               <p>Vaši očitki o velikih korupcijah in velikih malverzacijah, kar ste tudi, kar ste
               tudi govorili pa resnično nimajo zveze s sporazumom o ureditvi odnosov z nuklearno
               elektrarno Krško. Jaz vas prosim, da se polno angažirate v  preiskovalni komisiji, nam pa omogočite, da se
               osredotočimo na vsebino.</p>
               <p>Vaši očitki, da je gospod predsednik države sprejel nekoga potem, ko ni bil več na
               poziciji, so neprimerni. ...<stage>/Oglašanje iz klopi./</stage>... Lepo vas prosim, skoncentrirajmo
               se na materijo, ki jo imamo pred seboj in to je ratifikacija sporazuma. Zdaj bom pa
               dal besedo naslednjemu prijavljenemu, zagotovo, gospod Rokavec, to je gospod Roman
               Jakič, za njim pa sledijo po spisku gospod Aurelio Juri, gospod Rokavec, gospod Bevk,
               gospod Vizjak in še gospod Sok. Kebrič, Brenčič, še kdo, da ne bom koga spustil,
               ...<stage>/Medsebojni pogovori./</stage>...</p>
               <p>Naj prej ima prednost proceduralni predlog, to je gospod Rokavec, potem pa replika
               gospod Jerovšek in potem gospod Jakič kot razpravljalec.</p>
            </sp>
            <sp xml:id="SDT3-OZZP-Izredna-027-2002-06-07.sp20">

               <speaker>FRANCI ROKAVEC:</speaker>

               <p>Hvala za besedo, gospod predsednik. Jaz bi predlagal, da bi se dejansko dogovorili,
               kako bomo delali danes pri tej točki. Namreč, nenavadno se mi zdi komunikacija pri
               tej točki, namreč dejansko nisem razumel po nastopu gospoda Jerovška, ali ste imeli
               kot predsednik repliko na njegovo izvajanje, zasledil je nisem, ali je bilo pa to
               dejansko neki povzete njegovega pač nastopa, ker to je na neki način nenavadno, način
               vodenja, zato bi dejansko prosil, da se dogovorimo o načinu dela. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp21">

               <speaker>PREDSEDNIK JELKO KACIN:</speaker>

               <p>In kaj ste zdaj proceduralno predlagali, gospod Rokavec.</p>
            </sp>
            <sp xml:id="SDT3-OZZP-Izredna-027-2002-06-07.sp22">

               <speaker>FRANCI ROKAVEC:</speaker>

               <p>Če lahko da, dejansko se ne pove replika, če je replika na razpravljavca, drugih
               načinov komuniciranja, kot razprava, replika ali proceduralni predlog, ni v
               proceduri, poslovniški proceduri in da se to tudi upošteva pri delu odbora.</p>
            </sp>
            <sp xml:id="SDT3-OZZP-Izredna-027-2002-06-07.sp23">

               <speaker>PREDSEDNIK JELKO KACIN:</speaker>

               <p>Vaš predlog je, če poskušam to nekako oblikovati v predlog, o katerem bi lahko
               glasovali, da imajo repliko samo tisti, ki preglasijo repliko. Ste to hoteli
               povedati.</p>
            </sp>
            <sp xml:id="SDT3-OZZP-Izredna-027-2002-06-07.sp24">

               <speaker>FRANCI ROKAVEC:</speaker>

               <p>Gospod predsednik, predlagam, da se držite izrecno poslovnika pri vodenju seje tega
               odbora, nič drugega.</p>
            </sp>
            <sp xml:id="SDT3-OZZP-Izredna-027-2002-06-07.sp25">

               <speaker>PREDSEDNIK JELKO KACIN:</speaker>

               <p>Hvala lepa, gospod Rokavec. Zdaj vam jaz repliciram in vam toplo priporočam, da mi v
               bodoče replicirate, če vas bo kaj žulilo. Ne zlorabite pa poslovnika in ne
               najavljajte proceduralnih predlogov, ker proceduralnega predloga ni bilo. To ni bil
               proceduralni predlog.</p>
               <p>Zdaj ima repliko gospod Jerovšek. Za njim razpravlja gospod Jakič.</p>
            </sp>
            <sp xml:id="SDT3-OZZP-Izredna-027-2002-06-07.sp26">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Tudi drugi so očitno opazili, da ste zlorabili
               repliko, vendar to je stvar javnosti, je že bilo opaženo. Jaz bom resnično
               repliciral. Še enkrat poudarjam, da ste menda nisem in tudi ne želim biti, da sem
               govoril o,  da če je minister
               Kopač na službenem potovanju, ampak v tej zvezi, da je timing potem tega današnjega
               sestanka izredno slabo izbran, neprimeren in v časovni stiski. Prebrali smo v
               današnjih časopisih, da se je koalicija dogovorila, da moraš to potisniti skozi
               državni zbor. Tako resne stvari se morajo resno obravnavati. In potem pač je timing
               tudi namerno tako izbran, da bomo delali vse v časovni stiski, da ne bo možno
               vprašati tistih, ki so odgovorni, in dobiti odgovorov, to se žal ne dogaja.
               Svojevrstno razlago paketa ste sidovolili. Jaz sem govoril o paketu dveh sporazumov z
               Republiko Hrvaško, o sporazumu jedrski elektrarni Krško in sporazum o medobmejnih
               vprašanjih med obema državama. Vemo, kako izredno pomemben del oziroma poglavje je za
               Slovenijo obmejni sporazum z Republiko Hrvaško. Mi bomo očitno ratificirali tisti
               del, ki je katastrofalen, na drugi strani pa nam Hrvaška postavlja školjčna polja kar
               naprej, se arogantno obnaša do naših ribičev, krši naše ozemeljske vode in tako
               naprej. In vi vse to pokrivate tukaj in sepravzaprav izmikate temu, da bi dobili
               odgovor o paketu, kako je s stanjem paketa. To so izredno pomembna vprašanja. Čudim
               se, da na zunanje političnem odboru tako površno ...<stage>(nerazumljivo)</stage>. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp27">

               <speaker>PREDSEDNIK JELKO KACIN:</speaker>

               <p>Gospod Jerovšek, jaz vam moram nekaj odgovoriti in to je ugovor vaši razpravi. Ne
               vem, kaj bi rad povedal v zvezi s sporazumom o meji. Kot veste, sporazum ni podpisan.
               Ker ni podpisan, se odbor za zunanjo politiko z njim ne more ukvarjati, kajti samo v
               primeru podpisa bi se lahko ukvarjali s predlogom zakona o ratifikaciji tega
               sporazuma. Do tja smo tam prišli. Ukvarjamo pa se z nekim drugim sporazumom,
               sporazumom o ureditvi odnosov v Nuklearni elektrarni Krško. Gospod Jerovšek,
               izvolite.</p>
            </sp>
            <sp xml:id="SDT3-OZZP-Izredna-027-2002-06-07.sp28">

               <speaker>JOŽEF JEROVŠEK:</speaker>

               <p>Zdaj ste najbolj eksplicitno povedali, v čem je problem. Drugi sporazum ni podpisan,
               čeprav je bilo takrat, ko se je govorilo paketu rečeno, da bo hrvaška stran poskrbela
               in ga podpisala. In tega paketa ni več, mi pa trmoglavimo naprej. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp29">

               <speaker>PREDSEDNIK JELKO KACIN:</speaker>

               <p>Gospod Jerovšek, hvala za vašo intervencijo. Zdaj ima besedo gospod Roman Jakič.</p>
            </sp>
            <sp xml:id="SDT3-OZZP-Izredna-027-2002-06-07.sp30">

               <speaker>ROMAN JAKIČ:</speaker>

               <p>Hvala za besedo, gospod predsednik. V resnici je ta diskusija, moram reči, to je
               moja osebna ocena, na katero seveda pričakujem, da bodo kakšne replike, ampak se je
               začela zelo neresno. Gre za resno zunanje politično temo, v kateri bi morali
               pristopiti v resnici z nekimi podatki, ne pa govoriti  o okoliščinah, ki so bile shrljive, če lahko citiram
               predgovornika, o korupciji, ki prihaja na dan in tako naprej in seveda mešati vse
               možne sporazume in seveda nerešena vprašanja med dvema državama, ki seveda poskušata
               rešiti to sporazumno. Res, na žalost v zadnjem času manj uspešno, ampak kljub vsemu,
               upam da bo ratifikacija tega sporazuma, vsaj z naše strani stvar deloma
               pokrenila.</p>
               <p>Jaz moram reči, da razumem, da s tem sporazumom nihče ni najbolj zadovoljen. Slabo
               bi bilo, po mojem osebnem prepričanju, če bi bil kdo zadovoljen, kdo pa sila
               nezadovoljen. Kar pomeni, da je sporazum na neki način pač skupek nekih kompromisov,
               ki so nastali v fazi pogajanj. Jaz osebno pa upam, da se problem ratifikacije tega
               sporazuma ne bo izkoriščal za notranja politična obračunavanja. Seveda, na tista v
               Republiki Hrvaški ne moremo vplivati, glede na to, da sledimo časopise, kot so
               Nacional, ker seveda nekdanji zunanji minister Granič obračunava s koalicijo in ji
               očita slabo diplomatsko znanje. Lahko pa vplivamo na neko resno diskusijo v
               Sloveniji.</p>
               <p>Ob tem naj takoj rečem, da se mi zdi, da je bila edina napaka, ali pa ena napak, ki
               je bila narejena s strani vlade je bila ta v resnici, da ob pripravi tega sporazuma
               lokalna skupnost ali pa lokalna skupnost Krškega, Brežic in tistega, ni bila, ne
               konzultirana, ker ni faktor v pogajanju, ampak v bistvu informirana in na neki način
               obveščena, kaj se s tem sporazumom dogaja, ker meni osebno, moram reči, v tem
               sporazumu je edina boleča točka ta, skladiščenje nizko in srednje radioaktivnih
               odpadkov, ki ostajajo na našem koncu, čeravno bi seveda vse kolege in kolegice
               opozoril na to, da je Zagreb mnogo bližji Jedrski elektrarni Krško, kot je to
               Ljubljana in seveda, da je interes tudi hrvaške strani, vsaj po tistem sestanku, ki
               sta ga imeli obe skupini prijateljstva v sami Jedrski elektrarni Krško. To je, da ta
               elektrarna posluje varno in da so odpadki skladiščeni na način, ki ne omogoča
               žarčenja oziroma nevarnost za bližnjo in daljno okolico.</p>
               <p>Naj še enkrat rečem, da se mi zdi nekorektno, da lokalna skupnost v smislu, kot je
               bila konzultirana. Velika večina tega gneva, če hočemu temu reči, prihaja s strani
               lokalnih skupnostih. Na nekaterih točkah imajo prav.</p>
               <p>Drugič, jaz mislim, da je treba sporazum ratificirati še ta mesec, da bi lahko s
               1.7. v skladu s sporazumom lahko začeli dobavljati električno energijo Hrvaški. Ne
               zato, da bi ping pong žogico poslali na njihovo stran, ampak mislim, da je korektno,
               da se tega lotimo, nenazadnje zaradi tega, kar je bilo rečeno, zaradi verodostojnosti
               naše države v tem mednarodnem pravnem prometu in obvez, ki jih prevzame.</p>
               <p>Upam pa, ampak tega upanja je bilo, vsaj po prvem izvajanju, se mi je sesul, da
               ratifikacija oziroma razprava na plenarnem zasedanju ne bo trajala predolgo in seveda
               s tem odžrla čas sprejemanja tudi druge, prav tako pomembne zakonodaje. Vi veste,
                  da je, da je seveda
               dogovor, na nek način gre v tej smeri, da bi pač čim več evropske zakonodaje
               poskušali sprejeti, ampak seveda če bomo razpravljali o vseh možnih odprtih
               vprašanjih z Republiko Hrvaško, imam občutek, da seveda ne bomo prišli skoz in na nek
               način, to je moje osebno mnenje, še poslabšali odnose z Republiko Hrvaško, predvsem
               če bo šlo za neke nekontrolirane in neresne izjave akterjev v slovenskem političnem
               prostoru.</p>
               <p>Jaz mislim, da Slovenija ne sme taktizirati v nobenem tem primeru in kot sem rekel,
               sporazum je potrebno ratificirati. Res je, da smo na začetku ali pa da smo vedno
               govorili o paketu, ampak tukaj ne drži teza gospoda Jerovška, da smo vztrajali na
               paketu narobe, rekli smo, da paketje nerešljiv in da bomo poskušali, to je bilo
               rečeno z obeh strani, tako s slovenske kot hrvaške, poskušali začeti reševati tista
               odprta vprašanja, ki jih lahko rešimo brez posega, v skrajnem primeru mednarodne
               arbitraže. Zato smo sporazum o maloobmejnem sodelovanju kljub vsemu zaprli. Res je,
               da imamo pomisleke do SOBS-a, glede izvajanja na hrvaški strani, ampak seveda pravno
               formalno, smo zgodbo zaprli. Res je, da se pogajamo znotraj sukcesije o ljubljanski
               banki in varčevalcih ljubljanske banke in poskušamo zgodbo tam zapreti, čeravno
               seveda je interes Hrvaške, da bi se to rešilo na bilateralni ravni in da bi seveda
               vlada Republike Slovenije oziroma ljubljanska banka bila tista, ki bi poplačala vso
               zgodbo, ne pa iz tega žaklja. In res je seveda, da je sporazum o meji, o kateri
               gospod Jerovšek govori, zgolj parafiran. In da seveda ga hrvaška javnost, predvsem pa
               politika, pač mu oporeka iz preprostega razloga, vsaj tak občutek jaz dobil, ko sem
               bil na Hrvaškem za to, ker njihov predsednik vlade pač tega niuskladil znotraj
               političnih akterjev, ampak je seveda, kar v nasprotnem primeru je bilo primer v
               Sloveniji, kjer je predsednik vlade, ne samo znotraj koalicije, ampak tudi znotraj
               opozicijskih veljakov uskladil in dosegel minimalni konsenz, s katerim je šel na
               pogajanja okoli meje.</p>
               <p>Ampak še enkrat poudarjam, zgodba sodelovanja med Republiko Slovenijo in Hrvaško je
               več kot ta sporazum. Jaz bi pa želel, da seveda bi govorili zgolj o tem sporazumu,
               seveda se človek ne more izogniti konteksta. Ampak ne moremo pa seveda z eno
               diskusijo reševati vsa vprašanja, o katerih sem jaz navedel, da ne govorim o, še
               kakšna druga.</p>
               <p>Vprašanje, ali bomo odkupili delež jedrske elektrarne Krško, bo seveda rešen v
               trenutku, ko bomo pogoji, ratificirali sporazum, ki govori o ureditvi statusnih in
               drugih pravnih razmerij povezanih z vlaganji v nuklearno elektrarno Krško, njenim
                  izkoriščanjem in
               razgradnjo. Šele takrat bo osnova, ko bomo vedeli kdo ima kakšen delež v tej
               nuklearki in ali bo tisti lastnik tistega deleža pripravljen to drugi strani ponuditi
               v odkup ali ne.</p>
               <p>Zato bi vas seveda prosil, glede na to, da smo v tednu velikega dobitka na lotu, da
               najprej kupimo srečko in potem seveda čakamo ali bo zadetek naš.</p>
            </sp>
            <sp xml:id="SDT3-OZZP-Izredna-027-2002-06-07.sp31">

               <speaker>PREDSEDNIK JELKO KACIN:</speaker>

               <p>Zdaj sta dve repliki. Eno gospod Vizjak, potem pa gospod Jerovšek. Še kdo? Gospod
               Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp32">

               <speaker>MAG. ANDREJ VIZJAK:</speaker>

               <p>Hvala lepa za besedo. Spoštovani gospod predsednik.</p>
               <p>Od poslanskega kolega Jakiča razprava me je spodbudila, da mu repliciram v tem delu,
               ko govori, da je edini moteči element tega sporazuma, ta ignorantski odnos ali pa
               mogoče je to pregrobo rečeno, recimo nekako postavljanje lokalne skupnosti na stran
               ob tem kreiranju tega, določb tega. To, izjava, ta izjava je nič drugega, kot neko
               leporečenje in iskanje nekih morebitnih simpatij te lokalne skupnosti, je pa bistveno
               bolj vsebinsko globoka.</p>
               <p>Zakaj? Kajti lokalna skupnost oziroma ljudje, ki tam živimo, tudi sam živim zraven,
               pa ne živim samo sam jaz, tudi trije moji otroci, žena in številni someščani in
               sokrajani, gledamo na ta sporazum bistveno bolj čez vsebinsko plat, bistveno bolj čez
               to plat, kaj nam prinaša za bodoče življenje ta sporazum. In ga ne gledamo zgolj tako
               kot vi in sem zgrožen da ga gledate samo tako, kot neko zunanjepolitično žogico
               inprepucavanje z Republiko Hrvaško, kdo bo modrejši, kdo bolj servilen do širše
               mednarodne skupnosti v smislu pridobivanja točk ob neki morebitni vključitvi in
               povabilu Slovenije, tako v Evropsko skupnost kot zvezo Nato.</p>
               <p>Mi, pravim, ki živimo v neposredni bližini, gledamo na ta sporazum bistveno bolj
               odgovorno in po vsebinski plati. In ne zgolj politično in ne zgolj tako, da
               leporečimo in lezemo nekomu, da ne povem kam.</p>
               <p>Zakaj? In zdaj se bom tu navezal na vsebino. Ta sporazum je po vsebinski plati
               nesprejemljiv, ne pa po politični plati. Po vsebinski plati je nesprejemljiv za
               Slovenijo. Nesprejemljiv je pa zaradi tega, ker tudi vsa strokovna javnost in tule
               imam dopis, ki ga bom potem v svoji razpravi tudi prebral, strokovnjakov za jedrsko
               varnost, ki vsi skupaj ugotavljajo, da je sporazum, da ima sporazum bistvene
               nesprejemljivosti oziroma tudi zelo slabe rešitve, ki govorijo o bodočem obratovanju
               te elektrarne in seveda tudi govorijo o vseh posledicah tega obratovanja, kot so
               skladiščenje radioaktivnih odpadkov, upravljanje, kar je zelo pomembno in seveda
               nenazadnje tudi razgradnja.</p>
               <p>Skratka, lokalna skupnost ni pomembna zaradi lokalne skupnosti same po sebi, češ da
               bi tam želeli trije župani ali pa ne vem kdo, zraven sedeti, ampak zaradi oblikovanja
               rešitev, ki, kajti lokalna skupnost bistveno senzibilno, bistveno bolj tankočutno in
               vsebinsko gleda na ta sporazum in tu upošteva mnenje stroke, medtem ko žal, pogajalci
               in tudi danes vidim to, se gleda na ta sporazum zgolj in samo iz politične in
               zunanjepolitične perspektive. In to očitam in zato repliciram. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp33">

               <speaker>PREDSEDNIK MAKSIMILJAN LAVRINC:</speaker>

               <p>Najprej gospod Jerovšek, replika Jakiču.</p>
            </sp>
            <sp xml:id="SDT3-OZZP-Izredna-027-2002-06-07.sp34">

               <speaker>JOŽEF JEROVŠEK:</speaker>

               <p>Hvala lepa. Ne bom repliciral na začetne opazke gospoda Jakiča, pravzaprav sem
               hvaležen, da je bil tako kontradiktoren v svojem nastopanju, ko poziva proti temu, da se govori v
               kontekstu, sam pa je dodatne sporazume in dodatne odprte točke v odnosih s Hrvaško
               navajal.</p>
               <p>Predvsem vam želim, gospod Jakič, replicirati oziroma ovreči vaš ključen argument,
               zakaj je Hrvaška tudi zainteresirana za ta sporazum oziroma da se bodo odstranile vse
               negativne posledice. Češ, Zagreb je bliže Krškemu kot Ljubljana. Seveda je, samo,
               veste, tu vam pa lahko malo strokovno - jaz nekaj o jedrskem žarčenju vem in o tem
               tudi po profesionalni liniji, kar vi očitno ne poznate. Nizko aktivni in srednje
               aktivni odpadki, jedrski, in tudi ugasla elektrarna ne bo v ničemer učinkovala na
               Hrvaško, ima pa za lokalne skupnosti, za okolico to dolgoročne posledicein te stvari
               bodo tam. Na takšno razdaljo pa ne bo v ničemer učinkovala. Hrvaška pa vse drugo je
               ogroženo samo v slučaju jedrske nesreče. Ampak v tem slučaju pa ni ogrožen samo
               Zagreb, saj vemo, kakšne so posledice. Vendar upam in sem prepričan kot kemik,da se
               to ne bo zgodilo, da so tu standardi jasni. Ampak nizko aktivni, srednje aktivni in
               uglasla elektrarna bo pa učinkovala samo v Sloveniji, in tega argumenta, prosim, ne
               uporabljajte, ker vas, vidim, Hrvati znajo spretno navleči na nekatere zadeve in
               potem hrvaške argumente uporabljate proti slovenskim argumentom.</p>
               <p>Meni se tudi čudno zdi, čisto odkrito, da sedaj vsi, tudi nekateri strokovnjaki,
               pledirate za odkup te elektrarne. Ne, tu je lastništvo dvojno, vendar tu bi morali
               doseči mi dober sporazum. Mi tu dajemo drugo našo industrijo, gospodarstvo, se
               trudimo, da pridejo tuji kupci. Tu je lastništvo dvojno in to ni nič slabega, samo v
               skladu s tem naj vsak spoštuje svoje pristojnosti oziroma svoje odgovornosti, svoje
               dolžnosti. In to bi bil moral sporazum doseči, tega pa ni dosegal. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp35">

               <speaker>PREDSEDNIK JELKO KACIN:</speaker>

               <p>Gospod Jakič bi rad repliciral - komu?</p>
            </sp>
            <sp xml:id="SDT3-OZZP-Izredna-027-2002-06-07.sp36">

               <speaker>ROMAN JAKIČ:</speaker>

               <p>Načeloma gospodu Vizjaku, ker ne razumem nikoli, kaj mi gospod Jerovšek hoče
               povedati. Namreč jaz sem govoril, ko govorim o varnosti, govorim seveda o varnosti
               pri delovanju jedrske elektrarne Krško in Westinghouseova tehnologija, ki je, nas
               seveda oddaljuje od tistih jedrskih elektrarn in varnosti delovanja, ki jih na primer
               Evropska unija oporeka <stage>(gre za češke jedrske elektrarne)</stage>.</p>
               <p>Kar pa se tiče tega, da sem odprl sporazum, sem pa, gospod Jerovšek, če niste v
               podtonu razumeli, hotel vam vsaj povedati, kateri sporazumi so odprti oziroma zaprti
               z Republiko Hrvaško, glede na to, da nisem razumel, ali veste, o katerem sporazumu
               nismo zaprli oziroma katerega smo parafirali in ne podpisali.</p>
               <p>Gospodu Vizjaku sem pa res hotel - seveda s tem nastopom, ki ga je imel, me je hotel
               diskvalificirati, češ, Ljubljančani ne razumete, kaj se v Krškem dogaja. Gospod Avšič
               vam bo potrdil, pol moje familije  po ženini strani, Uršiči, če jih poznate, je moja
               familija, ki tam živi, dva od njih celo delata v jedrski elektrarni Krško. Tako da mi
               podtikati tega, da sem brezobziren do ljudi, ki tam živijo, ste si pač narobno tarčo
               izbrali, glede na to, da Krško z veseljem vsako leto dvakrat, ob nabiranju in potem
               ob preizkušanju vin na Sremču najraje gledam in se družim s svojimi številnimi
               sorodniki tam.</p>
               <p>Kar sem hotel povedati, in to sem javno povedal, seveda moji kolegi v moji poslanski
               skupini bodo vedeli, da sem od samega začetka bil kritičen do tega, da lokalna
               skupnost ni bila involvirana v zgodbo, ki je. Je pa res, da je ta parlament pač
               zeleno luč dal podpisu tega sporazuma. In seveda neka obveza je, tako do nas samih,
               do Hrvaške, predvsem pa do mednarodne skupnosti. In ko sem govoril o mednarodni
               skupnosti, sem govoril o verodostojnosti vlade Republike Slovenije v očeh Evropske
               unije. In v teh očeh je pač problematično, da nekaj, kar podpišemo, potem ne
               izpeljemo do konca. Pač mednarodno pravo funkcionira na tem sistemu ali pa EU na tem
               sistemu, da se pogleda neka zelo grda statistika in pogledajo odprta vprašanja in se
               vprašajo, kdo od akterjev pri odprtih vprašanjih ni izpolnil določene obveze. In v
               tem kontekstu je naša obveza, da ta sporazum ratificiramo.</p>
               <p>Vsebinsko - pa čakam seveda na razprave, da slišim vsebinske razprave. Pri gospodu
               Jerovšku - moja vsebinska problematika je na točki, ki zadeva skladiščenje jedrskih
               odpadkov, samo skladišče, ne okoli delovanja.</p>
               <p>In zato bi, gospod Vizjak, prosil, da ko potem poudarjate delež pa upravljanje - to
               upravljanje je od leta 1970 tam. Živimo s tem, da je 50:50, da je direktor Slovenec,
               da je namestnik direktorja Hrvat, da je pol strukture hrvaške, da je pol slovenske,
               jestanje, ki je tam. In jaz ga razumem kot nadaljevanje te kontinuitete iz leta 1970,
               kar se tiče upravljanja. Kar se tiče deleža, tudi razumem, da če bi bil delež
               dogovorjen 50:50, je 50:50. Sem pa jezen, da ni delitev nizko in srednje aktivnih
               jedrskih odpadkov 50:50 takoj, ne pa šele leta 2024 ali 2025, kot je v sporazumu
               zapisano.</p>
               <p>Zato mi pa ne morete podtikati, da sem pa brezbrižen do situacije. Govoril sem o
               vsebini, o točki vsebine, ki mene v tem sporazumu najbolj moti. Upravljanje, delež me
               ne moti, ker mislim, da je ta upravljalni delež bil že dogovorjen in že funkcionira.
               Nasprotno, funkcionira upravljanje, funkcionira dobro, tudi s perspektive varnosti
               delovanja jedrske elektrarne Krško, kar pa mene kot v podkoži ekologa seveda najbolj
               zanima, ali je to delovanje varno in ali upravljanje tej varnosti pripomore ali
               odpomore.</p>
            </sp>
            <sp xml:id="SDT3-OZZP-Izredna-027-2002-06-07.sp37">

               <speaker>PREDSEDNIK JELKO KACIN:</speaker>

               <p>Kolega Jakič, jaz bi vam samo repliciral. Mislim, da se vam je zareklo. Rekli ste, v
               zvezi z odpadki,  <q>"šele leta
               23"</q>. <q>"Najkasneje leta 23"</q> piše v sporazumu, ne pa <q>"šele"</q>. Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp38">

               <speaker>MAG. ANDREJ VIZJAK:</speaker>

               <p>Meni je res zelo žal, spoštovani gospod predsednik, da tudi vi ne poznate sporazuma.
               To mi je res žal. In ker ga očitno ne poznate, ker govorite to, kar ste zdaj
               replicirali kolegu Jakiču. Piše v sporazumu zelo jasno, da se lahko uporablja
               Nuklearna elektrarna Krško za skladiščenje nizko in srednje radioaktivnih odpadkov in
               izrabljenega jedrskega goriva do konca življenjske dobe. Konec življenjske dobe, pa
               danes že strokovnjaki napovedujejo, da se zelo zna zgoditi leta 2040, če ne leta
               2050. Zaenkrat je tehnični rok takšen, ki je, ampak termin konec življenjske dobe ni
               leto 23, ampak je bistveno lahko tudi kasneje. Neodgovorno od nas je, da ta vprašanja
               razpolagamo in jih bodo reševali naši zanamci oziroma druge generacije.</p>
               <p>Če pa dovolite, bi pa še repliciral kolegu Jakiču.</p>
            </sp>
            <sp xml:id="SDT3-OZZP-Izredna-027-2002-06-07.sp39">

               <speaker>PREDSEDNIK JELKO KACIN:</speaker>

               <p>Izvolite repliko, potem bom pa jaz sam.</p>
            </sp>
            <sp xml:id="SDT3-OZZP-Izredna-027-2002-06-07.sp40">

               <speaker>MAG. ANDREJ VIZJAK:</speaker>

               <p>Hvala lepa. Poglejte, kolega Jakič, nuklearna elektrarna ni lokalni problem. Jaz sem
               govoril o senzibilnosti lokalne skupnosti zaradi tega, ker čutijo do reševanja tega
               problema posebno odgovornost. Mogoče nekoliko višjo odgovornost, kot drugi, ki so
               zaradi tega problema, verjetno zaradi tega, ker je pač to nekje dol na Dolenjskem,
               nekoliko bolj brezbrižni. To pa je slovenski in javni in širše javni pomemben objekt.
               Zakaj? Zaradi tega, ker nenazadnje proizvaja 40% električne energije oziroma pokriva
               40% potreb Slovenije po električni energiji in seveda okoljevarstveno zaradi tega,
               ker je edini resen jedrski objekt, ki z vsemi svojimi podprodukti in seveda načinom
               obratovanja zelo širše vpliva okoljevarstveno na slovensko državo. Ampak, želel sem
               poudariti, da lokalna skupnost je bistveno bolj tankočutna in prisluhne argumentom
               stroke, ki so jih pa žal v tem sporazumu pogajalci prezrli namenoma ali pa
               nenamenoma. Zato mislim in bom v svoji razpravi popolnoma vsebinsko govoril, nič
               politično, da je potrebno predvsem tem argumentom posvetiti pozornost in iz tega
               aspekta oceniti sprejemljivost ali nesprejemljivost sporazuma, ne pa iz aspekta
               servilnosti do doseganja nekih zunanjepolitičnih ciljev. Kajti, prepričan sem, kot
               slovenski poslanec, da je prvo in edino oziroma prvo na prvem mestu, da poskrbimo, da
               imamo v Sloveniji dober, prav okoljevarstveni in seveda kakršenkoli od tudi drug
               pogojev za eksistenco Slovencev. In seveda, na to so naša vključevanja v tako vse
               integracije, ki sem jih ponujal in jih tudi v celoti podpiram. Vendar, prioriteta so
               zagotavljanje pogojev Sloveniji za kvalitetno in tudi varno in zdravo življenje
               Slovenk in Slovencev.</p>
            </sp>
            <sp xml:id="SDT3-OZZP-Izredna-027-2002-06-07.sp41">

               <speaker>PREDSEDNIK JELKO KACIN:</speaker>

               <p>Gospod Vizjak! 7. točka 10. člena se glasi: <q>"Do konca redne življenjske dobe in to
               najkasneje v dveh letih po tem."</q> Ko pa gre za konkretno letnico, se pojavlja samo ena
               letnica in to je leto 23 do zdaj. To, kar vi govorite, o drugih številkah so možne
               opcije. Ampak iz dokumentov, ki jih imamo pred seboj izhaja, da 10. člen določa, da
               je najkasneje dve leti po koncu rednega obratovanja potrebno to zadevo dokončno
               sanirati in razdeliti v skrajnem primeru. Letnica rednega obratovanja pa je navedena
               leto 2023. Zdaj pa še enkrat povem,  ne gre za to, da šele takrat, ampak če ne prej, če ne prej, potem je
               to skrajni rok. Zato je neprimerno se ukvarjati z ekstremi, z najbolj črnim
               scenarijem in ga ves čas ponavljati in forsirati v ospredje, če govorimo o tem, da je
               to skrajna možnost, če druge možnosti ne najdemo prej. Gospod Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp42">

               <speaker>MAG. ANDREJ VIZJAK:</speaker>

               <p>Hvala lepa. Vi ste korektno prebrali in ste govorili o redni življenjski dobi leta
               2023. Vendar, lokacija nuklearke se v skladu s šesto alineo 10. člena ne uporablja
               najkasneje do konca redne življenjske dobe, ampak najkasneje do konca življenjske
               dobe, to je pa velika razlika, ki jo že danes napovedujejo strokovnjaki. Zato bi bilo
               korektneje, ko ste replicirali poslanskemu kolegu Jakiču, da bi uporabil ta termin,
               ker ima popolnoma drugo časovno dimenzijo, kot pa leto 2023.</p>
            </sp>
            <sp xml:id="SDT3-OZZP-Izredna-027-2002-06-07.sp43">

               <speaker>PREDSEDNIK JELKO KACIN:</speaker>

               <p>Ne bi želel komplicirati. Midva si lahko poveva še marsikaj, ampak to za vaše
               prepričanje ne pomeni nič. Jaz razumem, da prihajate iz lokalne skupnosti. Jaz vas
               razumem, da boste pač v interesu lokalne skupnosti zagovarjali neko stališče do
               neskončnosti. Jaz vam pa seveda hkrati povem, da nimate nobene pravice vsem drugim,
               ki ne živijo v lokalni skupnosti očitati, da delajo v nasprotju z interesi lokalne
               skupnosti in slovenske države in da se ukvarjajo samo z zunanjo politiko. Kakorkoli
               se bo zgodba o naših odnosih zavrtela, govorim o odnosih s sosednjo Hrvaško in o
               lastništvu, zavrtela do konca. Dejstvo je, da Nuklearna elektrarna Krško obstaja in
               ostaja na našem ozemlju. Dejstvo je, da jo upravljamo mi skupaj s solastniki. Dejstvo
               je, da imamo pri vseh vprašanjih varnosti odločujoči glas in da o tem odločamo. Zdaj
               pa gospod Jerovšek.</p>
            </sp>
            <sp xml:id="SDT3-OZZP-Izredna-027-2002-06-07.sp44">

               <speaker>JOŽEF JEROVŠEK:</speaker>

               <p>Hvala lepa. Gospod predsednik! Žal naivno berete ta sporazum in citirate 7. člen,
               čeprav je bil citiran prej, s strani gospoda Vizjaka 6. člen. Ravno to je problem, da
               očitno na teh pogajanjih se tako naivno in včasih celo debitantsko pristopalo k tej
               zadevi. To je ravno najbolj katastrofalno v vsem tem sporazumu, da ne predvideva
               začetka reševanja teh stvari, obveznega med življenjsko dobo, med obratovanjem, ampak
               se vse odlaša na konec življenjske dobe, ko hrvaškega interesa več ne bo in imamo te
               izkušnje. To je največja katastrofa tega sporazuma. Nosi zelo hude katastrofalne
               posledice za slovensko stran, seveda pa predvsem za lokalno skupnost. Samo, če ste
               tiste žrtvovali, ...<stage>(nerazumljivo)</stage> in jih pač povejte. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp45">

               <speaker>PREDSEDNIK JELKO KACIN:</speaker>

               <p>Gospod Vizjak in gospod Rokavec.</p>
            </sp>
            <sp xml:id="SDT3-OZZP-Izredna-027-2002-06-07.sp46">

               <speaker>MAG. ANDREJ VIZJAK:</speaker>

               <p>Mislim, da je to namerno, da ste želeli podtakniti in predstaviti mojo razpravo kot
                   predstavo nekega lokalnega
               bojevnika. Jaz sem vam zanalašč povedal in pač da je to neki lokalni problem in to,
               objekt nuklearne elektrarne je objekt, ki je vreden in deležen in mora biti deležen
               širše pozornosti in vpliva na celotno Slovenijo. Jaz sem samo povedal in ste te moje
               navedbeočitno obrnili v lokaliziranje tega vprašanja. Jaz sem samo povedal to, da
               ljudje, ki živimo bliže, gledamo bolj senzibilno, bolj verjamemo in želimo strokovne
               odgovore na nekatere rešitve. To pa mogoče nekdo drug, ki ga recimo mogoče to manj
               zanima. S tem pa ne pomeni, da je problem nuklearne elektrarne Krško za Kranj, za
               Koper ali za Postojno kaj manjši, kot za Brežice ali Krško. Ta problem je
               vseslovenski problem, je naš okoljevarstveni in energetski problem in je očitno tudi
               zunanjepolitični problem. Ampak želim vam povedati, da je po moji oceni prioriteta
               prva okoljevarstvena, druga notranjeenergetska in šele tretja zunanjepolitična. In
               zato mislim, da je potrebno največ pozornosti posvetiti ustrezni ureditvi, ki jo
               dogovorijo po tem vrstnem redu in ne prosim, lokalizirati to vprašanje, da je to pač
               izbruh mene kot poslanca, ki živim v tistem okolju, ampak sam se s to problematiko
               nekoliko bolj polj pozanimal in poglobil in zato tudi tako razpravljam. In kar se
               tiče upravljanja, ki ste ga tukaj omenili Upravljanje, paritetno upravljanje, kot je
               bilo sedaj, se je izkazalo za neučinkovito, zato je prišlo do odklopa električne
               energije in zaradi nespoštovanja Hrvatov do svojih obveznosti. To je, to povzema ta
               sporazum in ureja na enak način, kar se je izkazalo, da je neučinkovito in to kar ste
               povedali, da odločilni glas ima slovenska stran, to so izredne razmere. Kadar
               Slovenec uporabi odločilni glas, je to, se mora takoj tam pred nadzornim svetom za to
               zagovarjati in ne vem, argumentirati in je v bistvu že na pol nekje.</p>
               <p>Skratka, to je neučinkovit način upravljanja tako pomembnega objekta, kot je jedrska
               elektrarna Krško, to se je doslej pokazalo. O tem bomo pa vsi tudi odgovorni, ki jih
               tudi ni, ki tudi niso sodelovali v tem predvsem vodstvu jedrske elektrarne Krško,
               povedo, da tak način ni dober in da vodi v stagnacijo tega objekta in prepričan sem,
               da tudi v stagnacijo jedrske varnosti v Sloveniji.</p>
            </sp>
            <sp xml:id="SDT3-OZZP-Izredna-027-2002-06-07.sp47">

               <speaker>PREDSEDNIK JELKO KACIN:</speaker>

               <p>Kolega Vizjak, jaz vam ne bom repliciral. Jaz vam bom samo izrekel priznanje, da ste
               prišli nadomeščati člana odbora za zunanjo politiko, ki ga danes ni in da sta dva
               poslanca socialdemokratske stranke, ki sta danes tukaj, lokalna poslanca, nista,
               oziroma poslanca lokalne skupnosti, nista pa člana odbora. Vas cenim, da ste prišli
               semin da zagovarjate ta stališča in prav je, da se o vseh teh stvareh pogovorimo. Nič
               slabega ni, če se o tem pogovarjamo. In prosim, ne očitati, če vam izrekamo priznanje
               za to, da se lokalna skupnost organizira in pride na sejo odbora za zunanjo politiko
               povedati, kaj jo žuli. Gospod Rokavec.</p>
            </sp>
            <sp xml:id="SDT3-OZZP-Izredna-027-2002-06-07.sp48">

               <speaker>FRANCI ROKAVEC:</speaker>

               <p>Gospod predsednik, jaz moram odkrito povedati, da sem zgrožen nad vašim načinom
               vodenja in identifikacijo posameznih poslancev na tej seji odbora, hkrati pa vam
               moram povedati, da dejansko preberite 5. člen, ki govori o proizvodnji in kjer govori
               o redni življenjski dobi in kjer govori oziroma do konca njene podaljšane življenjske
               dobe in analogno, če se govori o 6. odstavku 10. člena, ki tudi govori jasno o dokončni življenjski dobi in
               možnosti skladiščenja na tej lokaciji, se jasno, je jasno ugotovljeno, da ta sporazum
               omogoča do maksimalne življenjske dobe, da je lahko Krško lokacija začasnega
               odlagališča odpadkov. Vemo pa, da sodeč po dosedanjem zainteresiranju Hrvaške, do
               sedaj ni imela nikakršnih, nikakršnih interesov, da bi reševala to najbolj ključno
               sporno vprašanje, se pravi, kako zagotoviti ravnanje z jedrskimi odpadki. In jaz
               mislim, da ta sporazum se ne sme gledati ne lokalno, ne politično, ne z mednarodnega
               aspekta, ampak predvsem za zagotavljanje maksimalnih pogojev, da bodo dejansko
               zagotovljene vse možnosti za varnost pred kakršnokoli jedrsko nevarnostjo. To,
               mislim, da je ključno vprašanje. Tukaj ne sme biti vprašanje politike, ne sme biti
               vprašanje našega mednarodnega statusa, ampak predvsem zagotavljanje varnosti.
               Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp49">

               <speaker>PREDSEDNIK JELKO KACIN:</speaker>

               <p>Hvala lepa. Še ena replika je bila. Gospod Drobnič.</p>
            </sp>
            <sp xml:id="SDT3-OZZP-Izredna-027-2002-06-07.sp50">

               <speaker>MAG. JANEZ DROBNIČ:</speaker>

               <p>Gospod predsednik, rad bi vam repliciral, da gre zgolj za lokalni problem. Ta izjava
               je seveda zelo nedostojna. Vprašanje jedrske elektrarne, razgradnje odpadkov,
               skladiščenja odpadkov pa ni, ni lokalna zadeva, čeprav pa ...<stage>/Oglašanje iz
               ozadja./</stage>... da je to le zgolj lokalna zadeva. Glejte lokalna zadeva, najvišjega ranga
               je lokalna zadeva,ampak to ni tovarna čevljev v Krškem, ki nima neposrednih
               varnostnih ne vem kakšnih vplivov na ljudi. To ima vplive širših dimenzij, ne samo na
               Slovenijo, Hrvaško, ampak tudi na ostale države, kot veste, tudi na Avstrijo, ki se
               dostikrat oglaša v zvezi s tem, da ne omenjam drugih držav. Seveda je lahko to
               obešeno tudi na politični zvon, vendar to vprašanje v tem sporazumu ni dostojno
               urejeno in zato so ti argumenti povsem na mestu. Povsem na mestu. Te stvari so odprte
               in v kolikor ta sporazum pušča stvari,te elementarne stvari, pušča odprte, ni
               primeren sporazum. Kajti takšne odprte stvari, nedoločene v prihodnost, povejo pa
               zagotovo, odpirala težka politična vprašanja oziroma politične konsekvence bodo iz
               tega nastale. V principu urejanja zadev, princip torej urejanja mora biti takšen, da
               ne povzroča političnih ali ne povečuje političnih težav in konfliktov med državami.
               Sama pogodba mora biti tako narejena. Ker veste, tudi drugi agensi politični, poleg
               pogodbe lahko naredijo stvari tudi v mednarodnem ...<stage>/Nerazumljivo, motnja./</stage>... Zato
               takšen način razreševanja ni težaven zgolj za lokalno, ampak tudi za slovensko
               javnost. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp51">

               <speaker>PREDSEDNIK JELKO KACIN:</speaker>

               <p>Hvala lepa. Zdaj ima besedo vlada, gospod državni sekretar Golob se je prijavil.
               Gospod Kelemina pa razumem, da se je priglasil k razpravi. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp52">

               <speaker>DR. ROBERT GOLOB:</speaker>

               <p>Hvala lepa, predsednik. Jaz bi vseeno želel poudariti, da je treba 10. člen, o
               katerem je bilo zdaj največ govora, treba brati skupaj, ne samo 6. točko, ne samo 7.
               točko ...</p>
            </sp>
            <sp xml:id="SDT3-OZZP-Izredna-027-2002-06-07.sp53">

               <speaker>PREDSEDNIK JELKO KACIN:</speaker>

               <p>Gospod Vizjak, besedo ima vlada. Prosim, vlada.</p>
            </sp>
            <sp xml:id="SDT3-OZZP-Izredna-027-2002-06-07.sp54">

               <speaker>DR. ROBERT GOLOB:</speaker>

               <p>Ne samo 6. točko ločeno in ne samo 7. točko ločeno. Poglejte, res je, da se v 6. in
               7. točki uporabljata različna izraza. V 6. je govora o življenjski dobi, ki je
               generalen izraz. V 7. je pa jasno uporabljena redna življenjska doba. Ve se, ve se
               prosim, da se ta dva izraza in ti dve letnici, ni nujno, da se prekrivata. In kaj se
               zgodi, ko se ne prekrivata. Kaj se zgodi, ko je življenjska doba daljša od redne
               življenjske dobe? Vi veste, da se jedrski odpadki, nizko, srednje in visoko aktivni,
               nastajajo ves čas obratovanja jedrske elektrarne. Ves čas. In ti se smejo skladiščiti
               tudi po izteku redne življenjske dobe na lokaciji jedrske elektrarne Krško. Medtem ko
               se morajo vsi ostali, skladno s 7. členom, tisti, ki so nastali v obdobju od
               obratovanja redne življenjske dobe odpeljati, če ni bila najdena druga rešitev. Brati
               je treba oba člena skupaj. Jasno je 7. člen napisan, redna življenjska doba, to je
               jasno 2023 + 2 leti kar nastaja in do takrat se mora odpeljati.</p>
               <p>Tudi danes in jaz ne bi tega prosim povezoval z varnostjo. Varnost in jedrski
               odpadki. Varnost in jedrski odpadki. Tudi danes, ko jedrska elektrarna obratuje,
               imamo režim, ko so vsi odpadki začasno skladiščeni na lokaciji, pa je zaradi tega
               jedrska elektrarna zelo varna. Se pravi, to dvoje nima neposredne povezave.</p>
            </sp>
            <sp xml:id="SDT3-OZZP-Izredna-027-2002-06-07.sp55">

               <speaker>PREDSEDNIK JELKO KACIN:</speaker>

               <p>Replika Vizjak, potem je pa razpravljalec gospod Aurelio Juri.</p>
            </sp>
            <sp xml:id="SDT3-OZZP-Izredna-027-2002-06-07.sp56">

               <speaker>MAG. ANDREJ VIZJAK:</speaker>

               <p>Ja, jaz bi v bistvu repliciral gospodu Golobu v tem, da berem kot pač berem in kot
               piše. In če šesti odstavek preberem, piše, da se lokacija nuklearne elektrarne Krško
               lahko uporablja za začasno skladiščenje radioaktivnih odpadkov in izrabljenega
               jedrskega goriva, do konca življenjske dobe. Pika. To je vse. To pomeni, da se lahko
               uporablja do konca življenjske dobe. In, res pa, da govori sedmi odstavek o redni
               življenjski dobi.</p>
               <p>Skratka, objekt se lahko uporablja do konca življenjske dobe kot začasno skladiščenje
               radioaktivnih odpadkov. In to piše. In konec. In ne piše samo tistega, kar bo
               proizvedeno na, po, pa tudi nelogično bi bilo, če bi našli skladišče do takrat in ga
               uredili, da bomo pa zdaj tisto, kar je po letu 2023, skladiščili v objektu, ostalo pa
               v skladišču. Verjetno bomo vse skladiščili na istem mestu. Ampak ne glede na to.</p>
               <p>Kar se tiče pa jedrske varnosti in moje izjave o stagnaciji jedrske varnosti, ni bila
               povezana ta izjava s skladiščenjem jedrskih odpadkov in izrabljenega jedrskega
               goriva, ampak z urejanjem, opravljanja tega objekta.</p>
               <p>In bi to pojasnil, da mi ne bo treba še enkrat pojasnjevati. Če je paritetno
               upravljanje in če je interes Hrvaške takšen kot je danes detektiran, to je da čim
               prej in čim ceneje dobijo elektriko brez obremenitev cene elektrike z vsemi stroški,
               kot je strošek razgradnje in stroške skladiščenja, to se pravi po relativno nizki
               ceni. To je danes v interesu Hrvaške in v interesu Hrvaške je tudi čim prej zapreti
               to elektrarno in čim manj vlagati v ta objekt. To je jasno bilo povedano, ne enkrat s
               hrvaške strani.</p>
               <p>Ta interes je v popolnem nasprotju z interesi Slovenije. Interes Slovenije je, varno,
               stabilno obratovanje elektrarne, vlaganje v objekt v skladu z vsemi mednarodnimi
               predpisi, ki zagotavljajo kvalitetno in seveda učinkovito delovanje tega objekta. To
               je pa interes Slovenije in verjetno je interes Slovenije tudi v skladu s strokovnimi kriteriji, najdaljša
               življenjska doba objekta, kajti daje seveda prepotrebno energijo.</p>
               <p>Skratka, ta dva različna koncepta, se bosta v upravi paritetno tepla večno in bo
               konflikt. In ta konflikt vodi lahko samo v stagnacijo in v slabe oziroma v pogosto
               uporabljanje tega izrednega odločujočega glasu s strani slovenske in večne izredne
               razmere pri upravljanju objekta. Tak način vodi po pravilu v stagnacijo delovanja
               objekta. Tak objekt ne more povsem kvalitetno in z maksimalno učinkovitostjo
               delovati. In če vodi v stagnacijo delovanja, vodi lahko tudi v stagnacijo varnosti.
               To je bila moja izjava. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp57">

               <speaker>PREDSEDNIK JELKO KACIN:</speaker>

               <p>Replika Kebrič.</p>
            </sp>
            <sp xml:id="SDT3-OZZP-Izredna-027-2002-06-07.sp58">

               <speaker>IVAN KEBRIČ:</speaker>

               <p>Hvala, gospod predsednik za besedo. Bom zelo kratko repliciral spoštovanemu kolegu
               Vizjaku v naslednjem. Dejali ste in sem si zapisal. Prišli ste v nasprotje, pa bom
               dokazal. Dejali ste, da ima Hrvaška interes čim ceneje dobivati to elektriko. Takoj
               za tem pa ste dejali ima interes za čim prej zapreti. Kaka logika je to?</p>
               <p>Če ne želi nič vlagati, pa ji je to v interesu, potem ji mora biti v interesu čim
               dalje ta privilegij, ga dati, pod narekovajem, jaz imenujem, uživa. Mislim, da moramo
               paziti, da ne pridemo sami med sabo v svojih izjavah v nasprotja. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp59">

               <speaker>PREDSEDNIK JELKO KACIN:</speaker>

               <p>Aurelio, replika. Aurelio najprej. Gospod Vizjak, najprej replicira. Gospod Juri,
               replicira gospodu Vizjaku. Potem pa replicira, kdo.</p>
            </sp>
            <sp xml:id="SDT3-OZZP-Izredna-027-2002-06-07.sp60">

               <speaker>AURELIO JURI:</speaker>

               <p>Hvala, predsednik. Najprej seveda v moji repliki kolegu Vizjaku, proceduralno opombo
               in poziv vsem nam, da skušamo biti v naši razpravi maksimalno racionalni in se ne
               ponavljati pri razmišljanjih seveda in ugovori s prejšnjimi sogovorniki. Ker kratimo
               čas, ampak dajmo povedati nekaj novega. In s tem skušati prepričati tiste seveda, ki
               niso še prepričani v tako ali drugo smer.</p>
               <p>Ugovor gre v to smer. Jaz cenim seveda to ekološko varnost, ozaveščenost kolega
               Vizjaka in ostalih, jaz sem tudi pri tem zelo zraven, pogrešal sem jo, ko smo seveda
               svoj čas pomorski zakonik spreminjali, ampak to morda kdaj drugič, prilika o tem.</p>
               <p>Če bi se dalo danes in to vam zagotavljam, kolega Vizjak, zapreti jedrsko
               elektrarno, jo začeti demontirati, ugasniti, odpraviti, seveda bom takoj glasoval za,
               če bi bilo to možno. In verjamem, da bomo našli skupni dogovor ob tem sporazumu s
               Hrvaško, da bomo to opravili preden se izteče letnica 2023 ali 2025 oziroma, da bomo
               sami v stanju seveda alternativne vire  energije aktivirati. Tako, da bom pri tem zagotovo vselej zraven.</p>
               <p>Glejte, tudi jaz sem slišal vrsto pomislekov z našega konca, tudi znotraj
               strankarskih vrst. Prepričevali so me, da je treba sporazum zavrniti, ne ga
               ratificirati.</p>
               <p>Se pa vračam na tisto, kar nas je gospod minister za zunanje zadeve sam v uvodu
               spomnil. Gre za verodostojnost. Mislim, da problem s to verifikacijo presega samo
               vsebino sporazuma, pri čemer naj dodam, da me nihče še ni prepričal, da če ga
               verificiramo, je varnost elektrarne ogrožena. To bi bil edini element, ki bi me lahko
               prepričal obratno. Ampak vsi dokazi, vse vaše razprave me niso v to prepričali.</p>
               <p>Problem je pri tem, da mi sporazume, ki jih podpisujemo, ratificiramo s Hrvaško, jih
               nismo v stanju, ne ena in druga stran implementirati. In danes sporazumi, tudi malo
               manj sporazum, ki je prešel vse poti, stoji. Seveda, zaradi odgovornosti druge strani
               predvsem. Ampak mi moramo tudi ob predpostavki in verjetnosti, da si bomo jutri
               morali pomagati tudi s tretjo politično osebo, ki bo hočeš - nočeš vstopila v to in
               arbitrirala pri tem, kdo ima prav. In pri jedrski elektrarni in pri vprašanju
               Ljubljanske banke in pri maloobmejnem sporazumu in pri sporazumu o meji, ki ga še
               nismo izpilili. Vrsto takih zadev kar kaže, da se s Hrvaško nič več zmeniti, nas
               čakajo. In zato, da smo pripravljeni, da imamo izhodišča, seveda moramo ostati do
               skrajnosti verodostojni. Zato je pomembno, da mi ratifikacijo opravimo in s tako
               potezo in s tako držo vstopimo v obdobje, konam bodo skušali pomagati drugi. Bojim
               se, da se bo to zgodilo, ker očitno s hrvaške strani žal ni nobene pripravljenosti in
               verjame, da bodo zapleti tudi pri tem. Seveda, da se karkoli kar se zmenimo, začne
               nekako implementirati in uresničevati. Zato bom seveda jaz ratifikacijo podprl.</p>
            </sp>
            <sp xml:id="SDT3-OZZP-Izredna-027-2002-06-07.sp61">

               <speaker>PREDSEDNIK JELKO KACIN:</speaker>

               <p>Hvala lepa za repliko, gospod Juri. Zdaj ima repliko gospod Vizjak gospodu Kebriču.
               Potem ima pa razpravo gospod Juri, razen če se bo razpravi odrekel. Gospod
               Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp62">

               <speaker>MAG. ANDREJ VIZJAK:</speaker>

               <p>Hvala lepa. Jaz ne vem, gospod Kebrič, ali je to kontradiktorno, kar ste ponovili,
               kar sem povedal. To se pravi, da je Hrvatom v interes, da dobijo čim prej in čim
               ceneje elektriko in seveda, da jim je hkrati tudi interes, da se ta, po izjavah
               gospoda Kacina, ta objekt na preddverju Zagreba čimprej zapre. To nista
               kontradiktorni izjavi gospod Kebrič. Ti dve izjavi sta popolnoma v skladu s temi
               pričakovanji Hrvatov. In tudi nenazadnje verjetno bi bili s pričakovanji  Avstrijcev in katerihkoli okolnih
               oziroma držav, ki so v našem sosedstvu. Tako, da to ni kontradiktorno. Če nekdo želi
               zaprtje jedrskega objekta po navedbah gospoda Kacina, ki je v preddverju Zagreba. To
               se pravi, tudi poslanski kolega gospoda Kacina, gospod Avšič očitno živi v preddverju
               Zagreba in jaz tam živim in verjetno živi tudi poslanski kolega Brane Janc na
               preddverju Zagreba, čeprav smo slovenski poslanci in smo očitno na območju, kjer
               imamo eksteritorialni objekt. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp63">

               <speaker>PREDSEDNIK JELKO KACIN:</speaker>

               <p>Gospod Vizjak, zdaj vam bom jaz repliciral.</p>
               <p>Če govorimo o preddverju, je to geografska lokacija, ki priča, da je sosednja
               Hrvaška z glavnim mestom Zagrebom še kako zainteresirana za varno obratovanje
               nuklearne elektrarne. Če se nekaj zgodi komurkoli ob nuklearki, se zgodi vsem nam,
               glede na razsežnosti obeh držav. Zato je podtikanje sosednji državi neresnost v zvezi
               z ekološko problematiko vsaj kar zadeva obratovanje nuklearke neprimerno. Razumljivo
               pa je, da ima vsaka stvar svoje interese in da se ti interesi kdaj, ko gre za
               stroške, za skladiščenje lahko tudi soočijo. Ampak na nas je, da to zadevo udejanimo
               na najbolj optimalen način, optimalen način pa je kompromis in dogovor med obema
               državama. Trenutno kompromisa še nimamo. Imamo ga pred seboj in od naše odločitve,
               ali ga bomo danes izglasovali in poslali v proceduro, je odvisen naslednji korak, ki
               se mu reče ratifikacija. Še vedno nas čaka naslednji korak, ki se mu reče
               uresničevanje v praksi. Ampak mi se lahko odločimo, ali bomo cepetali na mestu, ali
               pa bomo storilikorak naprej v zvezi z nuklearko. Nuklearka pa seveda zadeva tudi
               bilateralne odnose med državama. Ne zadeva samo obratovanje elektrarne in proizvodnjo
               električne energije. Zato so poenostavitve in samo citiranje iztrganih citatov in
               uporaba za replike neprimerne. Dejstvo je, da smo si tako blizu fizično, geografsko,
               da na obeh straneh upravičeno pričakujemo odgovoren odnos upravljavcev, pa tudi
               politikov. Mi svoj del tega odnosa danes manifestiramo tukaj, z našim odnosom in z
               našimi razpravami. Repliko ima gospod Tone Anderlič, potem je pa naslednji
               razpravljavec gospod Juri.</p>
            </sp>
            <sp xml:id="SDT3-OZZP-Izredna-027-2002-06-07.sp64">

               <speaker>ANTON ANDERLIČ:</speaker>

               <p>Jaz bi raje, kot da bi repliciral, se izjasnil, kaj o tem mislim, pa je lahko to
               tudi razprava. Gospodje, ne biti toliko nestrpni, jaz sem...</p>
            </sp>
            <sp xml:id="SDT3-OZZP-Izredna-027-2002-06-07.sp65">

               <speaker>PREDSEDNIK JELKO KACIN:</speaker>

               <p>Kolega Anderlič, jaz samo prosim, da ugotovimo, ali imaš repliko ali ne... Če si se
               priglasil k repliki prosim, da to poudariš, da skrajšamo ugovor.</p>
            </sp>
            <sp xml:id="SDT3-OZZP-Izredna-027-2002-06-07.sp66">

               <speaker>ANTON ANDERLIČ:</speaker>

               <p>Saj ne veste, kam sem se prijavil. Jaz nisem vedel, kdo vse je prijavljen na vašem
               seznamu, ker se ljudje pač javljajo in eni so že neštetokrat govorili. V redu. jaz se
               postavim na vrsto, ko bom prišel na vrsto, ampak dovolite mi, da to lahko povem, da
               bi se rad postavil v vrsto.</p>
            </sp>
            <sp xml:id="SDT3-OZZP-Izredna-027-2002-06-07.sp67">

               <speaker>PREDSEDNIK JELKO KACIN:</speaker>

               <p>Gospod Juri ima razpravo.</p>
            </sp>
            <sp xml:id="SDT3-OZZP-Izredna-027-2002-06-07.sp68">

               <speaker>AURELIO JURI:</speaker>

               <p>Seveda, v korist skrajšanja časa se razpravi odpovedujem. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp69">

               <speaker>PREDSEDNIK JELKO KACIN:</speaker>

               <p>Razpravo ima gospod Rokavec. Gospoda Rokavca ni, mu bomo dali besedo, ko se vrne.
               Besedo ima gospod  Bevk.</p>
            </sp>
            <sp xml:id="SDT3-OZZP-Izredna-027-2002-06-07.sp70">

               <speaker>SAMO BEVK:</speaker>

               <p>Hvala lepa, gospod predsednik. Torej, v naši javnosti, seveda tudi v Posavju se v
               zvezi z nameravano ratifikacijo pogodbe o ureditvi statusnih in drugih vprašanj,
               povezanih z jedrsko elektrarno Krško, pojavlja kar nekaj vprašanj. O tem, kaj bo
               pogodba pomenila za našo državo. Zelo izrazito pa, kot je bilo že večkrat danes
               povedano, izstopa tudi problem reševanja oziroma skladiščenja radioaktivnih odpadkov,
               saj ta pogodba predvideva skladiščenje vse tja do leta 2023. Med temi odpadki so tudi
               visoko radioaktivni odpadki oziroma izrabljeno jedrsko gorivo. Zato bi rad, da mi
               vlada odgovori na nekaj vprašanj.</p>
               <p>Že eno leto in pol nam je na voljo možnost dokončne rešitve problema izrabljenega
               jedrskega goriva. Gre za tako imenovano rusko opcijo oziroma pripravljenost ruske
               strani, da prevzame vse količine izrabljenega goriva iz jedrske elektrarne Krško na
               predelavo in dokončno skladiščenje na območju Ruske federacije. Ta tako imenovana
               ruska opcija naj bi bila ugodna, in v tej smeri so bili baje vodeni že občasni
               razgovori ter tudi izračunani stroški take rešitve.</p>
               <p>Že januarja 2002 sem vlado povprašal, prvič, ali se je vlada o problemu skladiščenja
               jedrskih odpadkov seznanila tudi z možnostjo dokončne odstranitve visoko
               radioaktivnih odpadkov oziroma izrabljenega jedrskega goriva z ozemlja Slovenije.
               Nadalje, kako ocenjuje priložnost za izvoz teh odpadkov v Rusijo. In, končno, je ta
               možnost za vlado sprejemljiva in realna ter ali misli oziroma ali je v zvezi z njo
               organizirala ali sploh vodila kakšne aktivnosti.</p>
               <p>Januarja mi je minister mag. Kopač dokaj obsežno odgovoril tudi na nekatera ta
               vprašanja, ki sem jih danes ponovno izpostavil, vendar je o tako imenovani ruski
               opciji dejal <stage>(citiram)</stage>: <q>"Da je možnost, s katero se seznanjamo, vlada se do nje še ni
               opredelila. Vladatega stališča še nima. Res pa je, da prav te dni pripravljamo neko
               informacijo za vlado, v kateri jo bomo o tem obvestili."</q> To je bilo v januarju
               letošnjega leta, pa bi prosil, kakšne aktivnosti so bile v zvezi s tem izvedene v
               zadnjih nekaj mesecih. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp71">

               <speaker>PREDSEDNIK JELKO KACIN:</speaker>

               <p>Hvala lepa. Naslednji na listi prijavljenih je gospod Sok. Ker se je pa medtem vrnil
               kolega Rokavec, pa predlagam, da mu damo besedo. Gospod Rokavec.</p>
            </sp>
            <sp xml:id="SDT3-OZZP-Izredna-027-2002-06-07.sp72">

               <speaker>FRANCI ROKAVEC:</speaker>

               <p>Hvala za besedo, gospod predsednik. Namreč, predvsem bom govoril z vidika
               zagotavljanja varnosti za naše državljanke in državljane in pač predvsem vsebina tega
               sporazuma in pa vprašanja, ki se pri tem sporazumu  nakazujejo.</p>
               <p>Prvo, preden preidem na to osnovno zadevo, naj povem sledeče, da je velika napaka,
               da ta sporazum bo državni zbor obravnaval ločeno, ne v paketu, tako kot je bilo ves
               čas tudi govora, da se bosta oba sporazuma, tako o meji kot tudi sporazum o nuklearni
               elektrarni Krško, obravnavala in sta sestavni del paketa. To je prva napaka, ki je
               storjena s strani nadaljnjih dejanj slovenske diplomacije oziroma državnih organov.
               Zato mislim, da je nesprejemljivo, da se sedaj iz tega paketa izloči samo tisti del,
               ki je za Slovenijo bistveno, bistveno slabši in neugodnejši.</p>
               <p>Kar se pa tiče samega sporazuma, pa je prvo vprašanje, ki se mi zastavlja ob tem, da
               sporazum izvzema iz pravnega reda Republike Slovenije kar osem zakonov. Sam sporazum
               je v nasprotju z energetskim zakonom, ker namreč v drugem odstavku 120. člena
               energetskega zakona pravi, da privatizacija nuklearne elektrarne Krško ni mogoča. Kot
               drugo je v nasprotju z zakonom o gospodarskih družbah. Ta zakon izrecno določa, da
               mora biti družbena pogodba sklenjena v obliki notarskega zapisa.</p>
               <p>Prav tako je zelo vprašljiv drugi odstavek in potem v nadaljevanju tretji odstavek
               3. člena te pogodbe, ki govori o sestavi in načinu odločanja uprave oziroma
               nadzornega sveta. Tak način upravljanja ni dober. Tak način upravljanja se je pokazal
               že v dosedanji praksi, da je neučinkovit. S sklenitvijo meddržavne pogodbe, namreč mi
               moramo ugotoviti, da sedaj tako imenovani medrepubliški sporazum, ki je bil sklenjen
               leta 1970, prerašča v meddržavno pogodbo; postaja bistveno višji in bolj zavezujoč
               dokument. In na podlagi tega, da je upravljanje tako neučinkovito, se zastavlja resno
               vprašanje, kakšni so strateški cilji enega ali pa drugega partnerja v tem pogodbenem
               odnosu. Po moji oceni, in verjetno tudi praksa kaže, tako da so strateški cilji enega
               ali drugega pogodbenega partnerja bistveno drugačni. In tu, mislim, da je ključ
               problema pri določbi 3. člena, ki govori o načinu upravljanja. Če bi bili strateški
               cilji enaki, potem me ne motijo, tudi ne takšna določila, če se pogodbena partnerja
               tako dogovorita, vprašanje je v tem. In to,mislim, da je eno od temeljnih vprašanj,
               za katera bi bilo potrebno, da bi jih v pogajalski skupini razčistili, preden bi
               prišlo tudi do podpisa tega dokumenta. Če bi bilo strateško vprašanje  ene in druge strani razrešeno,
               potem sem prepričan, da tudi ne bi bilo takih določil v 10. členu te pogodbe. Potem
               bi bilo tudi vprašanje razgradnje jedrskih odpadkov, skladiščenje rešeno drugače.</p>
               <p>Če potem nadaljujem. Namreč, ta pogodba je prav tako v nasprotju z zakonom o
               sodelovanju delavcev pri upravljanju. Delavcem ne zagotavlja upravljanje. Prav tako
               jim samo daje pravico, da sodelujejo, ne pa odločajo. Se pravi, odločali bodo
               subjekti, ljudje izven tega proizvodnega procesa. Poleg tistega, kar sem govoril že
               prej, kar je bilo govora že danes prej, namreč odločalo se bo tudi mimo lokalnih
               skupnosti. In še bolj problematično pa je to, da se je zgodila totalna ignoranca
               države do lokalne skupnosti, ko se je pripravljala ta pogodba oziroma ta sporazum.
               Mislim, da je to eden od bistvenih očitkov, mimo katerih dejansko ne moremo iti.
               Dejstvo je, da je jedrski objekt elektrarne Krško nacionalni objekt, državnega
               pomena. Ampak država ne more zaobiti dejansko lokalnega faktorja. Če grem še malo
               dlje. Prepričan sem, da imata oba gospoda ministra danes opravičeno zadržanost, ampak
               seja tega odbora in obravnava tako pomembne točke se verjetno ne bi smela zgoditi
               brez popolne zasedbe ključnih mož oziroma oseb na tako pomembni seji in pa
               odločanjem.</p>
               <p>Prav tako bi poudaril, da je ta zakon v nasprotju z zakonom o zaposlovanju tujcev, z
               zakonom o javnih naročilih. Namreč, zakon o javnih naročilih se bo uporabljal v
               nasprotju, ta pogodba se bo uporabljala v nasprotju z omenjenim zakonom, saj le-ta
               pač določa obvezno ravnanje naročnikov, ki izberejo najugodnejšega ponudnika, da ne
               govorim o zakonu o skladu za financiranje razgradnje Nuklearne elektrarne Krško.</p>
               <p>Preden zaključim, namreč vprašanje je to, katerega sem tudi začel - različni
               strateški cilji in pa interesi. Strateški cilj druge pogodbene partnerice je priti do
               čimbolj poceni električne energije, tako kot je bilo danes že povedano, brez plačila
               tistega stroška, ki bi bil verjetno ključni del v tej pogodbi, se pravi zagotavljanje
               varnosti. In ker tega ne vsebuje ta sporazum in ta pogodba, jaz ne morem podpreti
               tega sporazuma in bom glasoval proti njemu. Ker ocenjujem, da je bolj pomembno
               zagotavljanje varnosti našim državljanom, kakor pa dejansko sprejeti en dogovor v
               nizu dogovorov, ki jih nasprotni partner ne upošteva. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp73">

               <speaker>PREDSEDNIK JELKO KACIN:</speaker>

               <p>Hvala lepa, kolega Rokavec. Repliko na vaše izvajanje oziroma ugovor ima  poslanec Jakič. Naslednji gospod
               Anderlič, potem ima pa razpravo gospod Sok.</p>
            </sp>
            <sp xml:id="SDT3-OZZP-Izredna-027-2002-06-07.sp74">

               <speaker>ROMAN JAKIČ:</speaker>

               <p>Jaz bi gospodu Rokavcu rad ugovarjal. Namreč, na koncu je povedal, iz česa izhaja.
               Izhaja iz zagotavljanja varnosti. In seveda to, kar je naštel, mene skrbi, da je
               naštel. Namreč, zagotavljanje varnosti ne pomeni nuklearko privatizirati, to kar
               govorite, da je v nasprotju z zakonom. Namreč, nikjerpo svetu ne boste našli
               nuklearne elektrarne v privatnih rokah, zato ker je to nekaj drugačnega. Za kontrolo
               države... Privatizacija nuklearke ni možna. <stage>(Glasovi iz ozadja.)</stage> Zakaj ne? Zato, ker
               jaz mislim, da so določene strateške firme, ki jih ni mogoče privatizirati. Menim, da
               Nuklearne elektrarne Krško z vidika zagotavljanja varnosti se mi zdi nemogoče
               privatizirati, prodati, razen obema dvema partnerjema, ali Hrvaški ali Sloveniji
               oziroma država koncesija.</p>
               <p>Drugo, glede upravljanja moram reči, da je treba razložiti to tezo ali pa hipotezo,
               ki ste jo postavili, da je to upravljanje neučinkovito. Jaz po rezultatih, ki jih
               nuklearka ima ne vidim, da bi bilo upravljanje neučinkovito. Jaz celo menim, da je
               ravno zagotavljanje varnosti v tem, da se je izkazalo v teh letih, da je kljub vsemu
               to zagotavljanje šlo v smeri zagotavljanja varnosti.</p>
               <p>In tretje, ko govorite o samoupravnem delavcu in tistem zakonu, jaz moram reči, da
               podpiram idejo, da je lokalna skupnost involvirana v zgodbo, ampak ne preko tega. Jaz
               mislim, da preko samega soupravljanja delavcev lokalna skupnost ne more biti
               involvirana, lahko je po nekem drugem ključu, ampak po zakonu tu ni mišljena
               participacija lokalne skupnosti, ampak participacija delavcev, zaposlenih v Nuklearni
               elektrarni Krško.</p>
            </sp>
            <sp xml:id="SDT3-OZZP-Izredna-027-2002-06-07.sp75">

               <speaker>PREDSEDNIK JELKO KACIN:</speaker>

               <p>Gospod Anderlič ima repliko. Potem ima pa gospod Vizjak repliko na Jakiča in gospod
               Rokavec repliko na Jakiča. Gospod Anderlič.</p>
            </sp>
            <sp xml:id="SDT3-OZZP-Izredna-027-2002-06-07.sp76">

               <speaker>ANTON ANDERLIČ:</speaker>

               <p>Tako rekoč bi bilo treba spodbijati osnovno tezo, ki jo je postavil gospod Rokavec,
               ker sloni na napačni predpostavki. Namreč, moje mnenje je, da vi pravzaprav ne
               želite, da bi prišlo do tega, da bi zagotovili ustrezno jedrsko varnost, dogovorjeno
               med obema državama, da bi prišlo do racionalnega upravljanja, da bi prišlo do skupne
               skrbi za razgradnjo in tako naprej.</p>
               <p>Namreč, če govorite o tem, da so različni strateški cilji, sem trdno prepričan, da
               Hrvatje  nimajo drugačnega
               strateškega cilja, kot da jedrska elektrarna obratuje, da obratuje varno, ker je na
               pragu Zagreba, da dobijo svoj del energije, do katere so upravičeni, in na drugi
               strani, seveda, da, v to sem prepričan, da ni mogoče izključiti, da prevzemajo tudi
               svoj del odgovornosti za razgradnjo in tako naprej.</p>
               <p>In šele, gospod Rokavec, ravno teza, ki jo postavljate, da bo meddržavni sporazum
               prišel v neko višjo obliko, je prava trditev. In vi ste pravzaprav negirali nekaj,
               kar je prednost, ker medrepubliški sporazum je nekaj, kar sedaj prehaja v meddržavni
               sporazum. In ko je meddržavni sporazum in ko ga dve strani podpišeta, pomeni, da
               takrat vstopa tudi mednarodna skupnost v igro in poskrbi za to, da ena od držav, ki
               se ne drži sporazuma in ki ne bi sledila določilom in vsem zahtevam, da pride tudi
               pod mednarodno ingerenco. Dokler pa tega ni, je pa vse prepuščeno tako rekoč
               trenutnim razmeram, nekim razpoloženjem, nekim neumnim odločitvam, kot je izklop
               elektrike in podobno. Jaz še zmeraj trdim, da je bila neumna odločitev, ampak pustimo
               zdaj to, to bodo - imajo preiskovalne komisije, imajo ne vem kaj vse in bodo že
               ugotovili.</p>
               <p>Ampak če se postavim zdaj na vašo tezo, da je bolje, da sporazuma nimamo, ker je
               slab, in da je bil slabo izpogajan, da so bila izhodišča slaba in tako naprej, tu
               boste morali priznati, če ste kdaj sodelovali pri teh vprašanjih, da izhodišča za
               pogajanja o sporazumu so bila podana v tej hiši - podana, ratificirana - kako se
               reče? - verificirana. In seveda jaz od tistega pa do tega, kar imamo na mizi,
               primerjam. In trdim, da vaše teze niso točne in da je bilo izpogajano tisto, kar je v
               danem trenutku mogoče doseči.</p>
               <p>In prepričan sem, da si je treba postaviti vprašanje, ali je res mogoče, da se ne
               moremo z nikomer dogovoriti o nobenem vprašanju samo po njegovi krivdi. Ali je mogoče
               dopustiti razmišljanje, da so naša izhodišča mogoče le pretirana v smislu, da nam
               pripadajo vse stvari, da pa na drugi strani pač morajo sprejeti, kar je potrebno. Sam
               bi bil zadovoljen, in verjamem, da je ocena točna, da smo nezadovoljni v Sloveniji s
               tem sporazumom in da so nezadovoljni na Hrvaškem, in takrat je najbrž veliko
               elementov za to, da je sporazum kljub temu sprejemljiv, da rešuje neke zadeve.</p>
               <p>Mi se v desetih letih moramo premakniti z neke točke. S tega vidika zagotovo ne
               podpiram posplošenih razprav, kot češ - edina zadeva, s katero se strinjam z vami, je
               to, da zakaj pri taki točki ni zraven enega in drugega ministra. Ampak sem prepričan,
               da nam v odgovorih na vprašanja ne bi mogla pomagati, ker so tu tisti, ki več vedo o
               teh stvareh in ki so bili vseskozi zraven in ki so, konec koncev, tudi informirali
               lokalno skupnost.</p>
               <p>Jaz seveda mislim - ja, ja, pač imam enak meter do sebe, do svojih kolegov in do
               opozicije, če hočete, ker tu moramo biti vsi toliko pošteni,  da govorimo o stvari, ki je na dnevnem redu, in
               jaz samo to želim.</p>
               <p>Mogoče bo izgledalo malo čudno, jaz sem eden od, se mi zdi, boljših poznavalcev
               lokalnih razmer v konkretno tistem okolju, ne govorim zdaj o Polhovem Gradcu pa o
               kakšnem drugem koncu, govorim pa o točno tem koncu tam, poleg Avšiča, Vizjaka, Janca,
               Kelemine, pa še koga. In moramo se postaviti na stališče, da je jedrska elektrarna
               Krško tako pomembna zadeva, če parafraziram nekatere stavke iz raznih drugih zgodb,
               da je ne moremo prepustiti samo krajevni skupnosti Krško. Je ne moremo in ne smemo.
               Absolutno pa tu ne drži to, da bi kdo lahko zdaj to obrnil pa rekel, da sem jaz proti
               kakršnikoli varnosti ali zagotavljanju vsega tistega, kar mora tu biti. <stage>/Oglašanje iz
               klopi./</stage> Ja, saj, ja, če moram pa vse replicirati, kar je govoril, o vsem. Z ničemer
               se ne strinjam, razen z eno stvarjo, ker mislim, da stvari niso točne. Okej, bom
               potem nadaljeval.</p>
            </sp>
            <sp xml:id="SDT3-OZZP-Izredna-027-2002-06-07.sp77">

               <speaker>PREDSEDNIK JELKO KACIN:</speaker>

               <p>Gospod Vizjak replicira gospodu Jakiču in potem gospod Rokavec replicira gospodu
               Jakiču, potem pa sledijo replike na gospoda Anderliča in prvi se je k taki repliki
               prijavil gospod Jerovšek. Vizjak Jakiču.</p>
            </sp>
            <sp xml:id="SDT3-OZZP-Izredna-027-2002-06-07.sp78">

               <speaker>MAG. ANDREJ VIZJAK:</speaker>

               <p>Hvala lepa. Poglejte, čedalje bolj me preveva občutek, da nalašč s takimi neumnostmi,
               ki jih tule slišimo, nekako provocirate in to razpravo nekako postavljate v cirkuško
               vzdušje. To je tudi zaradi vodenja.</p>
               <p>Ampak, poglejte, jaz ne pričakujem in se tudi več ne bom oglašal s svojimi stališči
               in svojimi razmišljanji, pač pa bom predvsem prebral tu, in zato, ker vem, da mi tudi
               nihče od vas ne bo verjel, in vem, da ste tule v glavnem vsi že prepričani, bom pa
               zato prebral stališča društva jedrskih strokovnjakov Slovenije glede vprašanja
               neposrednega ogrožanja jedrske varnosti posledično od take sestave uprave, kot je
               predlagana v tem sporazumu. Skratka to, kar bom prebral, ni moje mnenje, ampak je
               stališče društva jedrskih strokovnjakov Slovenije, in piše sledeče: <q>"Upravljanje
               podjetja in sprejemanje odločitev, povezanih z jedrsko varnostjo. Problem: v 3. členu
               pogodbe je določena paritetna sestava skupščine, nadzornega sveta in uprave.
               Predsednika uprave ima pravico predlagati slovenski družbenik, namestnika pa hrvaški
               družbenik. Kadar se znotraj paritetno sestavljene uprave ne doseže soglasja, je
               sprejeta tista odločitev, za katero glasuje predsednik uprave. Odločujoči glas
               predsednika uprave pa se lahko uporabi,"</q> zdaj pa citiram, "izjemoma, ko bi nesoglasje
               v upravi ogrozilo jedrsko varnost obratovanja, bistveno ogrozilo doseganje ciljev,
               določenih s sprejetim letnim gospodarskim načrtom, ali povzročilo družbi večjo škodo.
               Kadar predsednik uprave uporabi odločujoči glas, mora od predsednika nadzornega sveta
               takoj zahtevati sklic njegove seje, na kateri se obravnava upravičenost uporabe
               odločujočega glasu, in sprejme ustrezne odločitve.  Če do take odločitve ne pride, se po 58. členu službene
               pogodbe presoja prepusti tričlanski mednarodni arbitraži. Komentar društva jedrskih
               strokovnjakov Slovenije. Konfliktnost in neučinkovitost v upravljanju sta za jedrski
               objekt nesprejemljiva in pomenita neposredno ogrožanje jedrske varnosti.</p>
               <p>Zdaj lahko bi tu bral še naprej, ampak to ni moje mnenje, gospod Jakič in zato tudi
               vaše mnenje ne cenim, ampak cenim mnenje strokovnjakov. Bistveno bolj sem pa
               senzibilen do tega problema kot vi zaradi tega, ker živim, ne vem, osem kilometrov
               ali pa pet kilometrov zračne linije od reaktoja te posode. Kar pa ne pomeni, da je ta
               zadeva problem krajevne skupnosti Krško, ampak je ta zadeva problem Slovenije,
               problem Hrvaške in še širše skupnosti in nihče tu za to mizo ni govoril, da gre za
               lokalni problem. Prej nasprotno. Vi nam dopovedujete, da gre za lokalni problem,
               medtem ko mi tu trdimo, da gre za slovenski problem. Kaj Društvo jedrskih
               strokovnjakov predlaga? Vodstvo podjetja mora imeti možnost samostojno sprejeti
               operativne odločitve. Če ni možen konsenz, mora obstajati možnost preglasovanja.
               Vendar se take odločitve ne sem obravnavati kot nekaj izjemnega, temveč kot normalni
               poslovni dogodek, za katerega vpleteni odgovarjajo pred lastniki ob rednem
               preverjanju dosega zastavljenih ciljev.</p>
               <p>Skratka, jedrska stroka je povedala svoje. Sporazum zmahuje z roko in ne upošteva
               jedrske stroke, temveč sledi predvsem tej, tako imenovani kredibilnosti in
               verodostojnosti Slovenije pred mednarodno skupnostjo. Briga jih za stroko v
               Sloveniji, jedrsko stroko v Sloveniji, glede varnosti in neposrednega ogrožanja
               jedrske varnosti. Jaz verjamem jedrskim strokovnjakom, zelo sem pa razočaran, gospod
               Jakič, da vi ne verjamete jedrskim strokovnjakom in da je po vašioceni način
               upravljanja s tem objektov ustrezen, dober in ne vem kaj še vse. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp79">

               <speaker>PREDSEDNIK JELKO KACIN:</speaker>

               <p>Hvala lepa. Gospod Rokavec ima repliko gospodu Jakiču.</p>
            </sp>
            <sp xml:id="SDT3-OZZP-Izredna-027-2002-06-07.sp80">

               <speaker>FRANCI ROKAVEC:</speaker>

               <p>Gospod predsednik, jaz predlagam, da repliciram potem gospodu Anderliču, ker mislim,
               da je bolj pomembno, kot gospodu Jakiču.</p>
            </sp>
            <sp xml:id="SDT3-OZZP-Izredna-027-2002-06-07.sp81">

               <speaker>PREDSEDNIK JELKO KACIN:</speaker>

               <p>Hvala lepa. Zdaj pa gospodu Anderliču replicira gospod Jerovšek.</p>
            </sp>
            <sp xml:id="SDT3-OZZP-Izredna-027-2002-06-07.sp82">

               <speaker>JOŽEF JEROVŠEK:</speaker>

               <p>Hvala lepa. Moram reči, da je gospod Anderlič postavil nekatera zelo relevantna
               vprašanja in sem zelo zadovoljen, da se je na tak način vključil v debato. Spraševal
               se je o strateških ciljih Hrvaške ...<stage>/Medsebojni pogovor./</stage>... Citiram, imam zapisano
               in strateški cilj Hrvaške, da elektrarna obratuje, da obratuje varno, da proizvaja
               energijo. Res je, te strateške cilje Hrvaška prav gotovo tudi ima in jih s tem
               sporazumom dosega. Vendar strateški cilj Hrvaške je bil tudi, da ne prevzame
               odgovornosti za finančne posledice po zaprtju elektrarne in tudi to je s tem
               sporazumom dosegla. In tudi se strinjam, zelo mi je všeč, da je gospod Anderlič
               ponovil, da je neka povezava z neumno odločitvijo odklopa elektrike, kot se je
               izrazi. Meni je vsaka, vsak detajl v tej zgodbi pomemben, vidim, da pač diha s tistim
               okoljem, iz katerega prihaja in da od te odločitve ni imel nič. Dejansko je bila to
               neumna odločitev za državo, vendar pa je bila za protagoniste vedno dobičkonosna
               odločitev in sedaj smo pa pri
               učinkih te neumne odločitve za državo. Učinki te neumne odločitve se zrcalijo v
               določbah tega sporazuma. Kot sem rekel, gre za pokrivanje neumne odločitve, v znatni
               meri, za pokrivanje protagonistov te odločitve, za prikrivanje, kaj je s to
               odločitvijo se zgodilo, oziroma, kam so šli dobički, kaj se je dogajalo in glede tega
               se tudi jaz strinjam z gospodom Anderličem, da ni mogoče valiti odgovornosti, da se
               nekaj ne sprejme samo po krivdi drugega. Za vse te posledice smo zaradi neumne
               odločitve odgovorni pravzaprav tu v državi. Res je. Tu je odgovornost iz leta 1970.
               Neumna odločitev odklopa elektrike in negativni učinki. Tu je ključ do tega, vendar,
               za božjo voljo, verjetno je ja dovoljeno v tem parlamentu vsaj analizirati posledice
               neumnih odločitev. In še enkrat poudarjam, hvaležen sem gospodu Anderliču, da je to
               ponovil in naj, gospod Kelemina na tem dela, naj se loči, kdo je za nekaj odgovoren
               in tiste negativne posledice tistega, ne pa, da zaradi tega trpi cela država in
               naslednje generacije. Ne gremo v tako pokrivanje teh zadev. Ne moremo ščititi nekih
               protagonistov in političnih lobijev tako daleč, da potapljamo celotno državo. Hvala.
           </p>
            </sp>
            <sp xml:id="SDT3-OZZP-Izredna-027-2002-06-07.sp83">

               <speaker>PREDSEDNIK JELKO KACIN:</speaker>

               <p>Gospod Vizjak, replicira, potem -</p>
            </sp>
            <sp xml:id="SDT3-OZZP-Izredna-027-2002-06-07.sp84">

               <speaker>MAG. ANDREJ VIZJAK:</speaker>

               <p>Ja seveda moram malo replicirati gospodu Anderliču, kajti zelo je nekonsistenten v
               svojih navedbah in sicer po eni strani govori, da pozna okolje, kjer je jedrski
               objekt in seveda, da je naštel tu štiri poslance, ki smo v posavski regiji, po drugi
               strani pa očitno ne ve, kakšno je stališče, enotno stališče lokalne skupnosti do tega
               problema in ne pozna številnih protestnih stališč peticij in ne vem česa še vse, kar
               je pač lokalna skupnost lahko storila v tem času in marginalizira ta problem na
               lokalno skupnost ali na krajevno skupnost Krško. Krajevno skupnost Krško. Gospod
               Anderlič, to je zelo žaljivo, kar ste povedali tu in ste, bi rekel, prizadevanje
               posavcev, prizadevanje okolja, kjer je ta objekt, pa ne zaradi tega, da bi ga
               lokalizirali problem, ampak zaradi tega, ker za njega odgovorneje očitno gledamo, kot
               drugi. In ne glede na politično barvo, gospod Juri je prej povedal, da so ga tudi
               njegovi iz združene liste lobirali iz tega okolja, naj vendarle ne podpre, skratka,
               ta zadeva nima ne političnega, nikakršnega predznaka, še zdaleč pa ne nekega ozkega
               lokalnega predznaka.In če bi poznal utrip, če bi poznal pulz in delo in delovanje v
               tem okolju oziroma v okolju Posavja, verjetno ne bi tega povedali, kar ste povedali,
               zato repliciram.</p>
               <p>Repliciram pa tudi zaradi sledečega, ko ste povedali, da mi seveda tule zahtevamo
                  nekaj kar je samo nam v
               korist in je v škodo Hrvatom in seveda se tako mednarodnih stvari oziroma takih
               problemov, ki tangirajo dve državi, ne rešuje. Prav gotovo, se popolnoma strinjam z
               vami. Zopet bom tu poudaril in nakazal rešitev, ki ni moja, ki jo je povedala stroka,
               ki jo je povedalo društvo jedrskih strokovnjakov Slovenije, ki sestavlja verjetno vrh
               tega. In govori prav o tem, kako rešiti problem dobave Hrvatom energijo, kako rešiti
               problem tega sovlaganja obeh držav oziroma takratnih obeh elektropodjetij v ta skupni
               objekt. In pravijo sledeče. Podpisana pogodba v 10. in 11. členu govori o razgradnji,
               radioaktivnih odpadkih in o izrabljenem jedrskem gorivu. Predviden je sprejem
               skupnega programa odlaganja radioaktivnih odpadkov in izrabljenega jedrskega goriva
               ter sprejem skupnega programa razgradnje 12 mesecev po uveljavitvi meddržavne
               pogodbe. Program bo veljal, če bo doseženo soglasje. V šestem odstavku 10. člena pa
               je določeno, da se lokacija lahko uporablja za začasno skladiščenje radioaktivnih
               odpadkov in jedrskega goriva do konca življenjske dobe. V sedmem odstavku istega
               člena je predviden tudi primer, da se pogodbenici do konca življenjske dobe sploh ne
               dogovorita o skupni rešitvi odlaganja. V tem primeru se pogodbenici obvezujeta, da
               bosta najkasneje v dvehletih po tem roku končali s prevzemom in odvozom radioaktivnih
               odpadkov ter izrabljenega jedrskega goriva z lokacije nuklearne elektrarne in to
               vsaka polovico. Komentar društva strokovnjakov. Zelo verjetno bo, da se bo na podlagi
               teh določil problem odlaganja radioaktivnih odpadkov odložil na čas po zaključku
               obratovanja Nuklearne elektrarne Krško. Verjetno je tudi, da navkljub podpisani
               pogodbi tudi takrat zaradi pritiska hrvaške javnosti teh odpadkov ne bo možno
               izvoziti na Hrvaško. Istočasno pa določilatake pogodbe lahko zavreta iskanja
               ustreznega odlagališča v Sloveniji. Tako se bomo lahko po izteku življenjske dobe
               nuklearne elektrarne znašli v razmerah, ko ne bo odlagališča ne v Sloveniji in ne na
               Hrvaškem. Strokovnega stališča je gradnja dveh odlagališč, vsakega za polovico
               odpadkov nesmotrna, saj se stroški zgolj podvojijo, tudi s stališča jedrske varnosti
               taka rešitev ni optimalna. Boljša je rešitev, ki jo predlagajo jedrski strokovnjaki.</p>
               <p>Slovenija se obveže, da razreši Hrvaško kakršnekoli odgovornosti in odlaganja
               radioaktivnih odpadkov, saj bo njihovo odlaganje poskrbela sama, z zameno pa se
               stroški takega odlaganja vračunajo v ceno kilovatne ure, ki jo plačujejo vsi
               prevzemi. Mi pa bomo po tem sporazumu Hrvatom s 1.7. dali golo ceno elektrike brez
               stroškov odlaganja radioaktivnih odpadkov in izrabljenega jedrskega goriva in brez
               stroškov razgradnje. Mi bomo to energijo dajali Hrvatom do konca življenjske dobe,
               kar po napovedih lahko je bistveno dlje po letu 2023, to se pravi leta 2040, ali celo
               dlje. In seveda, potem se z njimi, ko bo objekt nehal delovati, ne bomo imeli več
               tega instrumenta dajanja cene elektrike. Takrat se bomo pa mi z njimi začeli pogajati
               o teh problemih, kdo bo financiral razgradnjo in skladiščenje. Zato je to
               nesprejemljivo In to ne govorim jaz, gospod Jakič, ali pa politika, to govori stroka.
               In prosim, dajte v tem državnem zboru, enkrat spoštujte stališče stroke in ne gledati
               politično, pa ne samo politično. Vi gledate zunanjepolitično, ne notranjepolitično na
               ta problem.To je največja težava tega sporazuma.</p>
            </sp>
            <sp xml:id="SDT3-OZZP-Izredna-027-2002-06-07.sp85">

               <speaker>PREDSEDNIK JELKO KACIN:</speaker>

               <p>Hvala lepa za repliko. Zdaj bo imel repliko gospod Rokavec, potem pa se začnejo
               replike na razpravljavce. In prvi, Jakič replicira Vizjaku, potem pa gospod Anderlič
               replicira.  Najprej moram
               našteti replike, če dovolite. To so priglašeni k replikam. In zdaj sprašujem, če je
               to korektno, da koga ne spregledam? Zdaj ima pa gospod Avšič proceduralni
               predlog.</p>
            </sp>
            <sp xml:id="SDT3-OZZP-Izredna-027-2002-06-07.sp86">

               <speaker>JOŽE AVŠIČ:</speaker>

               <p>Gospod predsednik! Ko smo bili lansko leto seznanjeni z napredkom v pogajanjih, tako
               o nuklearni, kot o meji, ste pozvali odbor za infrastrukturo in okolje in tudi odbor
               za gospodarstvo, da se aktivno vključita v razpravo o tej pogodbi.</p>
               <p>Odbor za infrastrukturo se je takrat vključil in tudi sprejel o Krškem sklep, da bo
               obravnaval to pogodbo iz vidika ekoloških, prostorskih, tudi ostalih strokovnih
               področij. Menim, da smo res danes zapravljali čas s tem, da se odbor za zunanjo
               politiko ukvarja s strokovnimi vprašanji odlaganja odpadkov, finančnimi posledicami,
               hipotetičnimi vprašanji, kaj se bo zgodilo po ratifikaciji in kaj ne. Jaz sem
               pričakoval, da bomo na odboru za zunanjo politiko predvsem politične razsežnosti te
               pogodbe obravnavali, da bo odločitev sprejeta morda celo potem, ko bo strokovne
               razsežnosti te pogodbe obravnaval odbor za infrastrukturo, na katerega bo nedvomno
               povabil tudi slovensko stroko, ki se na te stvari spozna. Žal smo na današnji seji
               prišli v fazo, ko je ta odbor za zunanjo politiko postal neka mešanica najmanj treh
               državnozborskih odborov in kjer se prepletajo tako politične, kot strokovne zadeve.
               Zato predlagam, da bi predvsem ta politični aspekt na odboru za zunanjo politiko
               obravnavali in da bi spoštovali tudi sklep odbora za infrastrukturo, da bi ga iz te
               plati ocenil, verjetno zelo hitro, ko bo lahko sklicana seja. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp87">

               <speaker>PREDSEDNIK JELKO KACIN:</speaker>

               <p>Kolega Avšič, vaš proceduralni predlog je sila nenavaden. Lahko, da ga nisem prav
               razumel, ampak vi želite deliti poslance na kvalificirane in na nekvalificirane
               poslance. To ne bo šlo. Vsa delovna telesa imajo pri tej točki dnevnega reda vso
               možnost, da se razglasijo za zainteresirana. In že kar nekaj časa je to gradivo v
               proceduri. Če želi odbor za infrastrukturo kaj v zvezi s tem povedati, se lahko brez
               soglasja odbora za zunanjo politiko organizira, ne potrebuje nobene zelene luči, da
               skliče sejo in da to obravnava. Zato bi vam še enkrat rad povedal, kolega Avšič.
               Govoriti o tem, da je to mešanica treh delovnih teles je nekorektno. Tukaj so
               poslanke in poslanci, v skladu z mandatom ki ga imajo, nečlani tega odbora so tukaj
               po pooblastilu vodij poslanskih skupin in zastopajo svoje stranke, ki so enako pravno
               izvoljene z ustrezno zasedbo v državni zbor.  Ta del vaše razprave je popolnoma nekorekten. Kaj je vaš predlog?</p>
            </sp>
            <sp xml:id="SDT3-OZZP-Izredna-027-2002-06-07.sp88">

               <speaker>JOŽE AVŠIČ:</speaker>

               <p>Predlog, da se pred odločanjem počaka tudi na mnenje odbora za infrastrukturo. Zdaj
               pa, ker ste tako dolgo in na široko seciral moj predlog, potem bi moral vseeno reči,
               da ima platno vedno dve strani. Že danes sem slišal na nek način očitek, da se
               oglašajo poslanci, ki so po pooblastilu na tej seji. In prejšnji teden sem slišal iz
               vaših ust poziv predsedniku odbora za kmetijstvo, da se izjasni in pove, kaj meni
               odbor za kmetijstvo v zvezi s pogajalskimi izhodišči za sedmo področje, področje
               kmetijstva ob vstopu Slovenije v Evropsko unijo.</p>
               <p>Dajmo biti korektni in za vse zadeve spoštovati na nek način enake možnosti, tistih,
               ki se lahko v tovrstne razprave vključijo. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp89">

               <speaker>PREDSEDNIK JELKO KACIN:</speaker>

               <p>Se opravičujem, kolega Avšič, da vam moram nekaj povedati. Ko gre za pogajalska
               izhodišča, imajo predsedniki delovnih teles možnost o njih razpravljajo. Primerjava
               je neprimerna, ker je vodstvo državnega zbora določilo datume obravnave oziroma
               sklicev posameznih delovnih teles. Zato je odbor za zunanjo politiko zasedal pač dan
               pred odborom za kmetijstvo. Odbor za kmetijstvo je kljub temu kot delovno telo
               obravnaval to materijo, nanjo ni imel nobenih pripomb.</p>
               <p>Zakaj pa je danes sklicana odbora za zunanjo politiko, je pa cela vrsta zelo
               utemeljenih razlogov, kolega Avšič. Če želimo, to uvrstiti na junijsko zasedanje, pa
               bodisi na izredno sejo ali pa na redno sejo, se morajo s tem ukvarjati matično
               delovno telo, ker je cel drug teden rezerviran za izredno sejo, ne vidim kake posebne
               možnosti, da bi mi pred začetkom seje državnega zbora v eni uri ali uri in pol
               opravili tovrsten pogovor in odločanje. Danes razpravljamo zdaj skorajda tri ure.</p>
               <p>Zato se mi zdi, da je današnji termin, ki je v načelu rezerviran za delo ustavne
               komisije, optimalen termin. Zato sem to sejo sklical danes. Če bi kolega Janc mislil,
               da je potrebna obravnava na odboru za infrastrukturo, bi se mirne duše lahko
               pridružil in sočasno sklical tudi on sejo, lahko bi bila to skupna seja. Ampak se to
               ni zgodilo.</p>
            </sp>
            <sp xml:id="SDT3-OZZP-Izredna-027-2002-06-07.sp90">

               <speaker>JOŽE AVŠIČ:</speaker>

               <p>Moram predsednik protestirat, ker navsezadnje je lahko še odgovornost na kolega
               Janca, ki je predsednik, nov predsednik odbora za infrastrukturo, pade potem, ko je
               bila ta seja, nenapovedana. Prej ste govorili o napovedanih sejah, ta seja je
               nenapovedana in za njo je predsednik odbora izvedel včeraj, ki ni pač član odbora za
               zunanjo politiko. In škoda, da se na tak način vlečemo ven iz nekih zagat, ki so
               nastale potem, ko smo vodili razpravo tako, da se jaz navsezadnje kot Posavec, z vso
               odgovornostjo poslanca pa le čutim kot indijanec, o katerem razpravlja ameriški senat
               o njegovih pravicah in tako dalje. In o tem razpravljajo vsi drugi, samo tisti ni
               najboljše, da kaj reče, ki iz tam izhaja. Ampak tak občutek sem imel sam. Ne mi
               zameriti.</p>
            </sp>
            <sp xml:id="SDT3-OZZP-Izredna-027-2002-06-07.sp91">

               <speaker>PREDSEDNIK JELKO KACIN:</speaker>

               <p>No, če je to tako kolega Avšič, vam povem, da nas je tukaj 24 indijancev, članov
               odbora za zunanjo politiko. In vi ste član tega odbora in ste član odbora za
               infrastrukturo. O tem, kaj v zvezi s tem odloča odbor za infrastrukturo, jaz ne bi
               odločal, ne bi želel odločati, ker nisem član odbora za infrastrukturo.</p>
               <p>Vaša pravica pa je, da se s predsednikom dogovorite, ali boste te stvari tudi vi
               obravnavali in kdaj jih boste obravnavali. Ja, imate vso možnost. Da se organizirate
               in skličete sejo. Poslovnik vam to omogoča. Ne, najprej mora razčistiti kaj s tem
               proceduralnim predlogom. No, ampak gospod Avšič, ima proceduralen predlog in bi ga
               rad slišal.
               </p>
            </sp>
            <sp xml:id="SDT3-OZZP-Izredna-027-2002-06-07.sp92">

               <speaker>JOŽE AVŠIČ:</speaker>

               <p>Nimam proceduralnega predloga. Seznanjam vas, da je odbor za infrastrukturo in
               okolje kot zainteresirano delovno telo sprejel sklep, da bo obravnaval navedeno
               pogodbo pred obravnavo v državnem zboru Republike Slovenije. Ta sklep je bil sprejet
               septembra lanskega leta. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp93">

               <speaker>PREDSEDNIK JELKO KACIN:</speaker>

               <p>Zdaj ima gospod Vizjak proceduralen predlog.</p>
            </sp>
            <sp xml:id="SDT3-OZZP-Izredna-027-2002-06-07.sp94">

               <speaker>MAG. ANDREJ VIZJAK:</speaker>

               <p>Ja, jaz le predlagam, da daste na glasovanje predlog, ki ga povzemam po predlogu
               gospoda Avšiča, ker ga ni želel sam predlagati. To je, da pred odločanjem matičnega
               delovnega telesa o ratifikaciji tega zakona, pridobimo mnenje zainteresiranega
               delovnega telesa, ki je s sklepom izrazil ta interes.</p>
            </sp>
            <sp xml:id="SDT3-OZZP-Izredna-027-2002-06-07.sp95">

               <speaker>PREDSEDNIK JELKO KACIN:</speaker>

               <p>Kolega Vizjak, jaz vam predlagam kompromisen predlog. Da ta proceduralni predlog
               umaknete, ker bi jaz na vsak način želel, da danes vsi tisti, ki so se priglasili k
               razpravi, povedo svoje mnenje. In ko bomo prišli tako daleč, da bi lahko določali,
               bomo odločali tudi o takem proceduralnem predlogu, če ga boste takrat vložili.</p>
               <p>Ampak zdi se mi nekorektno, ker je cela vrsta poslancev se prijavila in korektno
               čaka, da bodo prišli na vrsto, da pa se zdaj naenkrat nekdo spomni in prekini to
               možnost.</p>
            </sp>
            <sp xml:id="SDT3-OZZP-Izredna-027-2002-06-07.sp96">

               <speaker>MAG. ANDREJ VIZJAK:</speaker>

               <p>Ja, se popolnoma strinjam s tem kompromisom in vas prosim, da po končani razpravi,
               pred odločanjem daste tudi ta proceduralni predlog na odločanje.</p>
            </sp>
            <sp xml:id="SDT3-OZZP-Izredna-027-2002-06-07.sp97">

               <speaker>PREDSEDNIK JELKO KACIN:</speaker>

               <p>Ja, zdaj smo pa pri replikah v nadaljevanju. Najprej ima repliko gospod, mislim, da
               Jakič na Vizjaka, potem pa Anderlič. A pardon, ja, ja, smo preskočili. Zdaj bo
               Rokavec gospodu Anderliču repliciral. Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp98">

               <speaker>FRANCI ROKAVEC:</speaker>

               <p>Hvala za besedo. No, gospod Anderlič, jaz se zahvaljujem za to vašo pač poučitev, da
               pač dobro poznate to področje. Jaz sem prepričan, da ga poznate. Sam verjetno bi bilo
               pa vmesno in jaz pričakujem, da bo najbrž predsednik odbora omogočil, da bojo pa
               predstavniki lokalnih skupnosti lahko danes na seji odbora, dobili tudi svojo besedo.
               Ne, predstavniki lokalnih skupnosti, poglejte, jaz mislim, da to je pa višek
               ignorance, gospod Zlobec. Namreč poglejte, ne glede ali je poslanec iz Brežic ali iz
               Krškega, je pač poslanec državnega zbora. Jaz govorim o predstavnikih lokalnih
               skupnosti občin. In to tukaj.</p>
               <p>In jaz pričakujem, da boste predsednik dali tudi možnost, da bodo predstavniki in
               zastopniki občin lahko dobili tudi besedo.</p>
            </sp>
            <sp xml:id="SDT3-OZZP-Izredna-027-2002-06-07.sp99">

               <speaker>PREDSEDNIK JELKO KACIN:</speaker>

               <p>Sem mislil, da vi ugovarjate gospodu Anderliču. Zdaj pa mene nekaj ... <stage>/se ne sliši,
               govorita drug čez drugega./</stage> ...</p>
            </sp>
            <sp xml:id="SDT3-OZZP-Izredna-027-2002-06-07.sp100">

               <speaker>FRANCI ROKAVEC:</speaker>

               <p>Ne, saj to je v sklopu replike gospodu Anderliču, ker bi dejansko, da bomo dejansko
               ugotovili koliko ima gospod Anderlič, dejansko pozna to območje.</p>
               <p>Drugo pa zvezi strateškimi cilji. Gospod Anderlič, s strateškimi cilji. Strateški
               cilji so različni. Kot Hrvaške, kot Slovenije. To se je pokazalo v dosedanji praksi
               in to se je pokazalo tudi v predlogu meddržavne pogodbe. Namreč Hrvaška je pač svojo
               nespoštovanje do sedanjega dela sporazuma, pač  zapisala in uveljavila v dokument sedanje meddržavne
               pogodbe. In v tem je problem, ker ta pogodba sedaj prihaja na višji nivo. V tem je
               tragika pač slabih pogajalskih zaključkov slovenskih pogajalcev. To je problem.
               Namreč, če hrvaška izposluje samo strošek gole uporabe električne energije brez
               seveda tudi drugega stroška, se pravi stroška ravnanja z odpadki, razgradnjo z
               jedrskimi odpadki,to pomeni, da Hrvaški ni v interesu dejansko zagotavljanje varnosti
               na tem območju, ampak je v interesu dejansko samo goli dobiček iz tega subjekta.
               Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp101">

               <speaker>PREDSEDNIK JELKO KACIN:</speaker>

               <p>Gospod Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp102">

               <speaker>MAG. ANDREJ VIZJAK:</speaker>

               <p>Jaz sem zelo vesel, da ima gospod Anderlič tako fantastično sposobnost branja misli
               in mojih namer. Jaz želim ob tem trenutku samo vprašati, ali boste dali besedo
               predstavnikom lokalne skupnosti, to je županu občine Krško, ker mislim, da je prav,
               da dobimo celotno sliko o tej zadevi. Sprašujem vas, ali mu lahko date sedaj besedo,
               ker to ste že naredili, ker ste dali vmes, med prijavljenimi poslanci besedo
               predstavnikom vlade. Sprašujem vas, ali mu boste dali sedaj besedo, ali mu boste dali
               besedo na koncu razpravljavcev. Hvala. In nič ni takšnega, kar bi bilo...</p>
            </sp>
            <sp xml:id="SDT3-OZZP-Izredna-027-2002-06-07.sp103">

               <speaker>PREDSEDNIK JELKO KACIN:</speaker>

               <p>Gospod Vizjak, po poslovniku imajo prednost proceduralni predlogi. To, o čemer vi
               govorite, ni procedura, ampak je korektnost tega državnega zbora in tega delovnega
               telesa. Trenutno smo v fazi replik in potem bomo nadaljevali z razpravo. Še enkrat
               povem, da so k razpravi s tem krogom replik prijavljeni poslanci Sok, Vizjak, razen
               če se odrečete razpravi, gospod Kebrič, gospod Brenčič, Avšič, Kelemina in Anderlič.
               To je spisek prijavljenih. Po teh razpravahse lahko pogovarjamo o tem, da zadevo dobi
               še kdo. Če mislite, da je vlada tukaj zadnji partner zato, ker je predlagatelj te
               zadeve, je to lahko vaša ocena. Ampak takrat, ko se mi zdi, da je potrebno, da
               predlagatelj pojasni nekater stvari, ki so izrečenein ki lahko vplivajo na potek
               razprave, ima predsedujoči možnost in pravico, da da besedo predlagatelju. Lokalna
               skupnost bo imela besedo na koncu, ko bo ta lista razpravljavcev izčrpana, pod
               pogojem, da nihče ne bo nasprotoval njihovi razpravi. Ne vidim pa razlogov, da bi
               kdorkoli nasprotoval. Zato vas prosim, da ta svoj proceduralni predlog, ki to ni,
               umaknete.</p>
            </sp>
            <sp xml:id="SDT3-OZZP-Izredna-027-2002-06-07.sp104">

               <speaker>DR. ANDREJ VIZJAK:</speaker>

               <p>Saj v bistvu ste odgovorili na moje. Rekli ste, da boste dali na koncu in ne zdaj.
               Jaz se s tem strinjam.</p>
            </sp>
            <sp xml:id="SDT3-OZZP-Izredna-027-2002-06-07.sp105">

               <speaker>PREDSEDNIK JELKO KACIN:</speaker>

               <p>Še enkrat vam povem. Prijavili ste proceduralni predlog in ste izrabili instrument
               proceduralnega predloga, ki ga ni bilo. Prosim vas, da tega ne delate.</p>
            </sp>
            <sp xml:id="SDT3-OZZP-Izredna-027-2002-06-07.sp106">

               <speaker>MAG. ANDREJ VIZJAK:</speaker>

               <p>To pa ostro protestiram proti tem, da sem karkoli zlorabil. Jaz sem dal predlog, da
               se da beseda tudi županu občine Krško. To je proceduralno. Ne vem, zakaj bi jaz nekaj
               tu zlorabil.  Na izbiro sem dal
               dve varianti in sem tudi s to vašo varianto nenazadnje zadovoljen. To se pravi, da se
               vključi ta možnost na rep razpravljavcev. Če pa je možno, bi bil pa vesel, da je to
               prej. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp107">

               <speaker>PREDSEDNIK JELKO KACIN:</speaker>

               <p>Gospod Vizjak, vi ste vodja poslanske skupine in točno veste, da je predsedujoči
               dolžan proceduralni predlog dati na glasovanje. O čem naj zdaj glasujemo, če niste
               dali proceduralnega predloga. Meditirali ste in ste govorili druge stvari, ki nimajo
               veze s proceduro. Zato vas prosim, da proceduralni predlog, ki ga ni bilo, formalno
               umaknite. Jaz sem pa povedal, kako bom sejo peljal naprej, da bom vsebino, ki ste jo
               vi predstavili kot proceduralni predlog poskušal vključiti v delo današnje seje tega
               odbora.</p>
            </sp>
            <sp xml:id="SDT3-OZZP-Izredna-027-2002-06-07.sp108">

               <speaker>MAG. ANDREJ VIZJAK:</speaker>

               <p>To je višek nesmiselov, kar ste zdaj povedali. Vi ste rekli, da naj damo nekaj na
               glasovanje, kar ni. To ste povedali malo prej, na začetku stavka. Jaz ne morem
               umakniti nekaj, kar ste vi ocenili, da tega ni. Kako naj to umaknem? Jaz sem vas
               proceduralno nekaj vprašal in ste mi odgovorili in jaz sem s tem odgovorom
               zadovoljen. Zdaj prosim, da nehava s tem.</p>
            </sp>
            <sp xml:id="SDT3-OZZP-Izredna-027-2002-06-07.sp109">

               <speaker>PREDSEDNIK JELKO KACIN:</speaker>

               <p>Gospod Vizjak, me veseli, da ste ugotovili, kaj piše v poslovniku. Hvala lepa. Zdaj
               gremo naprej z replikami, če je dovoljeno. Če se ne motim, je zdaj naslednji za
               repliko na vrsti gospod Jakič in potem gospod Anderlič. Gospod Jakič.</p>
            </sp>
            <sp xml:id="SDT3-OZZP-Izredna-027-2002-06-07.sp110">

               <speaker>ROMAN JAKIČ:</speaker>

               <p>Ugovor gre na razpravo gospoda Vizjaka, ki je repliciral meni. Kot prvo seveda
               spoštujem mnenje jedrskih strokovnjakov. Nenazadnje, če bi šli gledat statistiko, je
               seveda argumentacijo, ki jo jaz uporabljam ponavadi vedno temeljila na nekih
               strokovnih, kar ni vedno vrlina gospoda Vizjaka. Predvsem me pa zanima, ko bodo
               naslednjič ti jedrski strokovnjaki določili novo lokacijo za skladiščenje nizko in
               srednje radioaktivnih odpadkov, koliko bomo spoštovali mnenje strokovnjakov in koliko
               bomo spoštovali mnenje prizadetih lokalnih skupnosti. Pa nanaša se, ampak samo toliko
               to primerjavo, da vas bom držal za besedo, ko bo naslednjič kakšen strokovnjak mislil
               in menil drugače, kot mislite in menite vi.</p>
               <p>Moja replika je bila na repliko gospoda Rokavca, ki je našteval zakone, v katerih je
               v neskladju predlagan sporazum. Tudi zelo je završalo, ko sem rekel, da ni nič takega
               v zakonu o privatizaciji oziroma, ko sem govoril o privatizaciji. Še enkrat
               poudarjam, da ne bo nesporazuma. Objekt, kot je Jedrska elektrarna Krško je posebnega
               pomena, ki ne more biti privatiziran po zakonu o privatizaciji. Ne more po mojem
               prepričanju in po mojem mnenju, če bi do te privatizacije moralo priti. Še enkrat naj
               poudarim, ni v svetu objekta, ki bi bil naknadno privatiziran, po navadnem zakonu o
               privatizaciji. Prej je završalo in ste delali tukaj, da sem nor, da ne vem, da so
               seveda privatne Jedrske elektrarne Krško. Seveda so, grajene od samega začetka. Ampak
               ni nobena Jedrska elektrarna Krško v svetu bila privatizirana po navadnem zakonu o
               privatizaciji, zato ker je posebnega pomena obeh. Ampak o tem bomo pogledali
               strokovno  literaturo. Repliko
               pa imam na tisti del, gospod Vizjak, ko govorite o upravljanju. Glejte, jaz moram
               reči, da tega dela pa res ne razumem, mnenja jedrskih strokovnjakov...</p>
            </sp>
            <sp xml:id="SDT3-OZZP-Izredna-027-2002-06-07.sp111">

               <speaker>MAG. ANDREJ VIZJAK:</speaker>

               <p>Bog pomagaj.</p>
            </sp>
            <sp xml:id="SDT3-OZZP-Izredna-027-2002-06-07.sp112">

               <speaker>ROMAN JAKIČ:</speaker>

               <p>No, no. Razumel bi, seveda, ko bi govorili o točki, ki se nanaša na upravljanje, da
               govori o nečem novem, da v bistvu poskušamo pripeljati v sistem upravljanja nekaj
               novega. Ta sistem, in to je bila moja replika gospodu Rokavcu, je v 32 letih,
               poudarjam, od leta 1970 je bila ta zgodba peljana na ta način, to soupravljanje ali
               pa upravljanje, če hočete, jedrske elektrarne Krško ni ogrozilo varnosti delovanja te
               jedrske, in to je meni pomembno.</p>
               <p>In naj zaključim, da zdaj ugotavljam, da sploh ni problem v tem, kar sem jaz mislil,
               da je vprašanje, problem v skladiščenju odpadkov in problem delitve teh odpadkov,
               ampak se zdaj pa kažejo, kje bi se zgodbo dalo spremeniti. In moram reči, da zdaj pa,
               če odpirate zgodbo glede upravljanja pa deleža, mi je pa jasno, kam pes taco moli.
               Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp113">

               <speaker>PREDSEDNIK JELKO KACIN:</speaker>

               <p>Gospod Anderlič ima repliko, za njim gospod Beuermann, potem pa replicira gospod
               Vizjak Jakiču.</p>
            </sp>
            <sp xml:id="SDT3-OZZP-Izredna-027-2002-06-07.sp114">

               <speaker>ANTON ANDERLIČ:</speaker>

               <p>Poglejte, saj res ni nič novega, da gospod Jerovšek poskuša najti nek konstrukt, ki
               bi pravzaprav želel izničiti tisto, kar je nekdo v dobri veri poskušal povedati, ne
               pa, da bi to, ta institut replike izrabil za to, da bi povedal, kaj je sogovornik
               navedel napačnega in da bi to navedbo popravil. Ti si rekel, gospod Jerovšek, da se z
               vsem strinjaš, potem si pa konstruiral svoj perpetum mobile, kot je to poznano. Ampak
               to me niti ne moti, ker je to znana zadeva.</p>
               <p>Gospod Vizjak, lahko je - ja, seveda, že prav, da ste takoj dvignili roko, da čutite
               potrebo po repliki - ampak glejte, seveda je mnenje strokovnjakov sila pomembno za
               vsako področje nazivnih strokovnjakov s tega področja. Jaz imam svoje mnenje o tistem
               delu mnenja, ki ste ga vi citirali. In trdim, da je izključno politično mnenje, in če
               bi z vidika upravljanja, z vidika stroškov in tako naprej govorili strokovnjaki s
               področja ekonomije, s področja managementa, s področja raznih ved, ki se ukvarjajo s
               tem vprašanjem, potem bi vam verjel. Če pa viiz tega mnenja jedrskih strokovnjakov
               izcitirate vprašanja, ki so politična opredelitev do upravljanja, do stroškov, do
               cene, do ne vem česa še vsega, potem vam ne morem verjeti, da dobronamerno to
               mislite, kajti če že citirate mnenje društva jedrskih strokovnjakov, potem bi
               pričakoval, da citirate mnenje, ki govori o tem, da po tem sporazumu ne bo mogoče
               zagotoviti varnega obratovanja. Mislim, da tega  to društvo ni napisalo in iz tega sporazuma ven se
               tega zaključiti ne da, to je moje mnenje in tako jaz ta sporazum berem. In, seveda,
               ker gre očitno za to, da poskušate posamezne citate iz raznih mnenj, iz raznih mnenj
               uporabiti za to, da bi dokazali, da je elektrarna nevarna in da ob pogojih, kot jih
               bo določil sporazum, bo obratovala nevarno, vam seveda ugovarjam in mislim, da nimate
               prav. Ker tisto, kar ste prebrali, o tem ne govori in sporazum o tem na ta način ne
               govori. Zato ugovarjam.</p>
               <p>Kar se pa tiče lokalne skupnosti, se zahvaljujem gospodu Brenčiču in vsem tistim, ki
               ste me prekinili, ko sem šele začel s tem, češ da to ni replika in tako naprej.
               Gospod Brenčič, imejte enak meter. Gospod Vizjak, boste sešteli minute, je govoril
               šestnajstkrat več kot jaz danes, in takrat, ko je on govoril, ste lepo tiho, zato ker
               se strinjate z njegovimi trditvami, z mojimi pač ne. Ampak demokratično pač je, da se
               poskušamo poslušati. In zlorabili ste, gospod Vizjak, lokalno skupnost. Jaz sem
               izrecno rekel, da parafraziram, da parafraziram izjavo iz drugega konteksta, da če bi
               se mi odločili, da prepustimo, recimo, zdaj bom pa rekel, včasih je bila šala, da je
               recimo za odnose z Italijo premalo, da bi - ali pa preenostavno, da bi to prepustili
               krajevni skupnosti Sežana. Evo, to so poznane zadeve in če ste iz tega zaključili, da
               jaz podcenjujem in žalim lokalno skupnost, se pač motite. Jaz sem želel ravno
               nadaljevati, kjer ste me prekinili vi in pa gospod Brenčič, pa gospod Rokavec, da
               ravno zaradi tega, ker spoštujem, še kako spoštujem potrebo lokalne skupnosti po
               brezhibni varnosti, želim, da se iz neurejenega stanja, kakršno je zdaj in kakršno
               traja že deset let in na nekem medrepubliškem sporazumu te stvari temeljijo, da se to
               uredi na meddržavnem nivoju, kjer bo lahko, ko bo nekdo tretji ocenjeval in bo
               poklican, da pogleda, ali ena ali druga stran spoštuje sporazum, tudi ukrepal.</p>
               <p>Trdno sem prepričan, da je situacija mnogo slabša, če sporazuma nimamo. Če pa
               mislite, da je mogoče narediti boljšega, v katerih elementih, in da je ta dogovor
               mogoč, mogoč tudi z drugo stranjo in da je to sporazum, kot se imenuje, potem seveda
               povejte, kje, na kakšen način. To je vse, kar jaz želim ob tem povedati. Ne pa, da se
               zdaj sklicujete, češ, podcenjujete lokalno skupnost pa ne vem kaj. Ne gre za to. Jaz
               trdim, da govorim v prid lokalni skupnosti, da se bodo končno začele reševati in
               urejati stvari, kot so tista vprašanja, o katerih vi govorite, jedrska varnost in pa
               na koncu tudi odlagališče in trajno shranjevanje odpadkov in tako naprej.</p>
               <p>To so pač nujna pojasnila, da ne bi kdo res mislil, da se jaz ne zavzemam za to, da
               bi bila elektrarna varna in da ne bi šli, recimo, na roko stališčem, ki govorijo o
               pripombah lokalne skupnosti.</p>
            </sp>
            <sp xml:id="SDT3-OZZP-Izredna-027-2002-06-07.sp115">

               <speaker>PREDSEDNIK JELKO KACIN:</speaker>

               <p>Richard Beuermann ima repliko, za njim pa gospod Vizjak in potem gospod  Brenčič. Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp116">

               <speaker>RICHARD BEUERMANN:</speaker>

               <p>Hvala za besedo. Jaz bom pravzaprav zelo kratek, niti se nisem imel namena oglašati
               ob tej točki dnevnega reda. Pa vendarle, ne morem si kaj, da ne repliciram kolegu
               Vizjaku. Namreč, del tega, kar sem želel povedati, je pravzaprav povedal že kolega
               Jakič, ampak poglejte. Ko vi trdite, da verjamete jedrskim strokovnjakom, jaz to
               verjamem, da vi to verjamete, sam sem jedrskim strokovnjakom verjel do Černobila,
               zdaj sem pa tako, ne, načeloma verjamem, je pa nujno, je pa nujno se zavedati
               problemov, ki dejansko izhajajo in jaz vse te diskusije, jaz vse te diskusije o
               varnosti še kako razumem in še kako podpiram. Zelo sem pa žalosten, da se varnost
               zlorablja za politične namene. Da se danes tukaj močno sprenevedamo sprenevedamo. Vi
               ste gospod Vizjak pozvali odbor, da naj spoštuje stališča stroke, ampak vsi vemo, da
               stališča stroke trdijo in tudi sam, v kolikor se v to razumem, vem, da nizko in
               srednje radioaktivni odpadki pač ne predstavljajo kakšne hude nevarnosti v kolikor so
               stvari zgrajene in urejene tako, kot bi morale biti, ampak se zadeve politizirajo. Na
               žalost je vedno bolj prisotno, ne samo pri nas, po celem svetu, tisto stališče, <q>"not
               in my backyard"</q>, ta <q>"imbi"</q> efekt je blazno prisoten in to je naš glavni problem.
               Menim pa, da bi morali danes na vsak način priti do takega stališča, do takih
               sklepov, ki bi končno omogočili, da razrešimo problem med Slovenijo in Hrvaško.
               Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp117">

               <speaker>PREDSEDNIK JELKO KACIN:</speaker>

               <p>Hvala lepa. Gospod Vizjak, dovolite, ne mi reči, da bom zlorabil to, kar bom rekel. K
               repliki ste se prijavili takrat, ko je gospod Anderlič izrekel vaše ime. Jaz vas
               prosim, da v prihodnje vsaj toliko počakate, da boste slišali, kaj vam je namenjeno
               in se potem odločite za ugovor. Res bi vas rad opozoril, daje še dolg spisek
               razpravljavcev, da jih je kar nekaj iz opozicije in da lepo prosim, če jim dovolite,
               da čimprej pridejo na vrsto. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp118">

               <speaker>MAG. ANDREJ VIZJAK:</speaker>

               <p>Mislim, jaz vidim da so tu velike sile v tem odboru in vi zdaj ste zaključili, da sem
               jaz, ko sem dvignil roko, ko je rekel gospod Vizjak, da sem se jaz takrat prijavil k
               repliki. Ja, dvignil sem roko. Ali sem se takrat prijavil k repliki? ...<stage>/Medsebojni
               pogovor./</stage>... ne vem, če je on. Jaz sem se prijavil k repliki po razpravi gospoda
               Jakiča. Jaz zdaj ne vem, seveda vi to vse drugače obračate, o.k., nima veze, se ne
               dam niti <q>"sprovucirati"</q> in ne misliti, da boste s tako repliko, kjer se na tri kolege
               poslance naslonite in jim nekaj očitate in želite sprožiti val replik, ker je to
               namen in očitnoje tule namen in ta <q>"šou"</q> je zato narejen, da nas žalite, da nam
               podtikate neke zadeve in seveda potem normalno je, da normalen človek na to odgovori.
               In gospod Jakič me je direktno žalil in bi ga prosil, naj argumentira to, kar govori.
               On je govoril, da je on, govori na podlagi strokovnih izhodišč, kar pa ni značilnost
               mene, recimo, to je povedal, to je v magnetogramu jasno in bi ga prosil, naj mi to
               argumentira z eno samo zadevo. Kar se tiče tega, kar sem govoril o jedrski varnosti
               še enkrat poudarjam inponavljam. Jaz ne vem, kolikokrat bom moral, da boste razumeli,
               da je to stališče stroke. Če vi okvalificirate društvo jedrskih strokovnjakov za
               politike, kar sem potem slišal, da ste storili, je pač to vaše stališče, ampak ne
               misliti, da je to potem tudizveličavna resnica. Če vi okvalificirate društvo teh
               strokovnjakov za politike, ste pač vi to storili. In jaz sem citiral, in jaz se ne bi
               upal, spoštovani gospod predsednik, govoriti o ogrožanju varnosti kot politik. Čeprav
               sem tudi nekaj tehnične izobrazbe in tako naprej, se niti približno ne bi upal govoriti o tem, da je ta pogodba
               in to svoje mnenje tu predstavljati, kakorkoli v smislu ogrožanja jedrske varnosti,
               tega se jaz ne bi upal govoriti. Jaz sem vam prebral in ne izluščiti citatov, kot ste
               vi gospod Anderlič povedali, temveč sem prebral praktično celo stališče društva
               jedrskih strokovnjakov na to temo. Zato mi ne to očitati, da so to izluščki iz
               citatov in tu jasno piše: konfliktnost in neučinkovitost, moram še enkrat brati,
               konfliktnost in neučinkovitost v upravljanju sta v jedrski objet nesprejemljiva in
               pomenita neposredno ogrožanje jedrske varnosti - pika. To je komentar društva
               jedrskih strokovnjakov Slovenije in jaz to nisem, jaz sem citiral njihovo, ker
               mislim, da je prav, da tale odbor je seznanjen s tem in mislim, da je prav, da ga
               tudi pozna. Če lahko dopušča možnost, da je stroka v zmoti, da ste politiki, gospod
               Anderlič, gospod Jakič in ne vem še, gospod Beuermann, boljši strokovnjaki, da več
               veste o tem. Jaz to, to je tudi možno ne nazadnje, ne rečem, da ni, ampak jaz,
               oprostite mi, bolj verjamem društvu jedrskih strokovnjakov kot vam.</p>
               <p>Zakaj vam bolj verjamem, zakaj bolj njim verjamem, kot vam? Zaradi tega, ker ste
               deset let na oblasti v samostojni Sloveniji, pa niste poskrbeli, to kar Jakič nekomu
               očita strokovnjakom, niste politično uspeli zagotoviti lokacije za odlagališče
               jedrskih odpadkov. Niste uspeli. In zdaj tule to odgovornost, ki je čista politična,
               seveda na strokovnih podlagah in temeljih zgrajena. To odgovornost prelagate na
               jedrske strokovnjake. Kaj naj en jedrski strokovnjak na Institutu Jožef Štefan, v
               jedrski elektrarni Krško išče lokacijo za jedrske odpadke. Prosim, ne bodite smešni.
               To je politična odločitev izvršne veje oblasti. In ne stvar jedrskih strokovnjakov,
               kot je govoril gospod Jakič, zato vam repliciram, ne zaradi drugega.</p>
            </sp>
            <sp xml:id="SDT3-OZZP-Izredna-027-2002-06-07.sp119">

               <speaker>PREDSEDNIK JELKO KACIN:</speaker>

               <p>Hvala lepa. Repliko ima gospod Brenčič, sam se bom pa priglasil k repliki za gospoda
               Vizjaka.</p>
            </sp>
            <sp xml:id="SDT3-OZZP-Izredna-027-2002-06-07.sp120">

               <speaker>STANISLAV BRENČIČ:</speaker>

               <p>Hvala lepa za besedo, gospod predsednik. Moja replika bo zelo kratka. Po poslovniku
               in tako, kot jaz razumevam vodenje sej, enih ali drugih po poslovniku, naj bo replika
               to, kar ji poslovnik veleva in ker je današnje vodenje tako, da se replike več ali
               manj vse krepko potegnejo v diskusije, v razprave, sem ne z medklicem kolega
               Anderlič, ampak samo to sem želel, da bi malo skrajšal tvojo razpravo, ker je bila
               daleč od tega že, kar bi replika bila. Pa ne samo tvojo, v dobro nekako poteka te
               seje bi bilo dobro, da bi replike bile s temeljem poslovnika. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp121">

               <speaker>PREDSEDNIK JELKO KACIN:</speaker>

               <p>Hvala lepa, kolega Brenčič. Cenim vašo pomoč, da tej in čimveč naredimo iz tega
               našega današnjega druženja, sam bi pa rad repliciral spoštovanemu kolegu Vizjaku.
               Vsi, ki sedimo za to mizo, razpravljamo kot politiki, zato imamo mandat. Zato smo šli
               na volitve. Vsak od nas je bil izvoljen na listi političnih strank. Samo Roberto
               Battelli in Marika Pozsonec imata drugačen status. Mi vsi razpravljamo kot politiki.
               Zato prosim, razpredati o tem, kako bomo odločali, je brezpredmetno. Odločili bomo s
               političnim mandatom, ki ga imamo v imenu svojih strank in volivcev, ki so nas izvolili. To trdijo vse
               stranke.</p>
               <p>Drugič pa, kar zadeva jedrske strokovnjake. Tukaj ne gre za jedrske strokovnjake kar
               tako, ampak gre za društvo jedrskih strokovnjakov. Gospodje so se odločili in so
               oblikovali društvo. Društvo so registrirali, plačajo tam članarino in oni sporočajo
               stališče svojega društva. Jaz cenim to njihovo naprezanje. Cenim seveda tudi njihovo
               jasno sporočilo. Jedrski strokovnjaki pravijo, da moramo imeti eno odlagališče in to
               v Sloveniji. To je stališče tega društva. Vprašanje, če se vsi za to mizo strinjamo s
               tem, da je treba prav vse odpadke odstraniti v Sloveniji in jih tukaj trajno hraniti.
               To pravi društvo. To njihovo strokovno stališče je politično sporno in zato je prav,
               da ste ga predstavili in je lepo tudi prav, da ga kot človek iz tiste regije tako
               jasno in nedvoumno tukaj promovirate. Jaz vas mogoče napačno razumem,ampak to razumem
               tudi kot zavzemanje, da se odlagališče uredi pri nas. In to trajno odlagališče, ne
               začasno odlagališče, tako kot zaenkrat stojijo stvari v neposredni bližini Jedrske
               elektrarne Krško. Sporočila, ki prihajajo iz stališča društva so različna, politično
               težko razumljiva, so kontradiktorna. Ampak vesel sem, da jih lokalna skupnost v
               celoti citira. S tem ste mi odprli neko novo poglavje izzivov, s katerimi se moramo
               soočati v državnem zboru, v Republiki Sloveniji, pa očitno tudi v lokalni skupnosti,
               ko ste tako vehementno, odločno in iskreno podprli stališča društva jedrskih
               strokovnjakov, sem se sam pri sebi res vprašal, ali je to stališče lokalnega
               prebivalstva, ne v krajevni skupnosti Krško, ampak v Posavju.</p>
               <p>Zdaj naj bi imel razpravo gospod Sok. Ima pa repliko name gospod Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp122">

               <speaker>MAG. ANDREJ VIZJAK:</speaker>

               <p>Seveda jo imam. Saj jaz ne bi repliciral, ker vem, da je to neproduktivno, vendar ob
               takih podtikanjih in zlorabah mojih navedb se pa le moram oglasiti. Verjamem, da je
               to vaša namera, da to spodbujate, ker vidim, da to delate po tekočem traku v
               sodelovanju s kolegom Jakičem. Zato vam le moram povedati, društvo jedrskih
               strokovnjakov se je pač organiziralo zato, ker so čutili potrebno, da se
               organizirajo. Če bi bilo to mnenje enega jedrskega strokovnjaka bi mu rekli <q>"v redu"</q>,
               pa je tu še drugi, tretji jedrski strokovnjak in vsak ima različno mnenje. TO je
               društvo, to je skupina ljudi, ki je enotno predstavilo neko stališče. Meni za razliko
               očitno od vas ali pa vaših poslanskih kolegov, ki postavljate in oslanjate svoje
               mnenje na neki politični diktat nekoga iz vrha, za mene je stališče jedrskih
               strokovnjakov tista podlaga, na podlagi katere se odločam. Ne samo jedrskih
               strokovnjakov, tudi drugih strokovnjakov z drugih področij. Moje odločitve v
               temdržavnem zboru so po večini in v velikem primeru, kadar se seveda strokovnih zadev
               tiče,  temeljijo na strokovnem
               mnenju. Zato se tega poskušam držati. Jaz sem še mlad, neizkušen, vi ste verjetno
               prepariran z drugačnim načinom dela. Jaz nisem. Zato so moje politične rešitve tu
               notri rezultat strokovnih podlag. Jaz nisem citiral stališča z izvlečki, kot je
               povedal Anderlič zaradi tega, ker sem želel v celoti predstaviti njihovo mnenje, kar
               pa ne pomeni, da lokalna skupnost ali pa tudi sam v celoti podpiram vse te politične
               rešitve. Vi ste mi tu podtaknili, da Vizjak, ne vem kdo, lokalna skupnost ali celo
               naša stranka podpira stališče tega, da bo odlagališče jedrskih odpadkov v celoti v
               Sloveniji. Jaz sem prebral, zaradi korektnosti, ker sem korekten, celotno stališče,
               ki so ga napisali na tem društvu jedrskih strokovnjakov. To sem želel in zato sem to
               citiral. Prosim, ne mi podtikati zato, da jaz sem v bistvu steber tega stališča in ga
               v celoti podpiram. Jaz sem pa želel, da ta odbor to stališče sliši glede na navedbe,
               da je z upravljanjem vse v redu, je stroka povedala zakaj in kaj ni v redu. KO smo
               govorili o odlagališču jedrskih odpadkov, razgradnji, je stroka povedala, kaj ni v
               redu in kaj ona predlaga. To sem jaz citiral, trikrat sem povedal, da to citiram, pa
               vidim, da še ne zadosti. Vi zdaj meni podtikate, da je to moje stališče in da jaz to
               podpiram. Verjetno za vsako ceno, ste še pozabili dodati. To ni res. In prosim, ne mi
               podtikati teh zadev.</p>
            </sp>
            <sp xml:id="SDT3-OZZP-Izredna-027-2002-06-07.sp123">

               <speaker>PREDSEDNIK JELKO KACIN:</speaker>

               <p>Zdaj vam bom repliciral. Nič nisem pozabil dodati, gospod Vizjak. Povedal sem vam
               tisto, kar mislim, da je prav. To, kar ste vi danes povedali na tem odboru, nismo
               slišali prvič. To smo danes zjutraj lahko slišali na nacionalnem radiu. Če boste
               pogledali magnetogram, sem rekel, da je to vprašanje lokalne skupnosti, ne samo
               krajevne skupnosti Krško, ampak verjetno celega Posavja. In da dvomim, da se vsi
               strinjajo s tem stališčem društva strokovnjakov, ki so tukaj zapisani.</p>
               <p>Štejem pa za korektno, da ste vse to povedali. Ampak meni, ki moram sprejemali
               politične odločitve, pošiljate dvoumna sporočila, po vsem tem, kar so ti strokovnjaki
               zapisali se jaz še težje odločam, kajti ugotovim, da njihova stališča niso
               konsistentna, vam pa seveda ustrezajo samo nekatere stvari iz njihovih razmislekov,
               ne vse. To ste tudi jasno in nedvoumno povedali.</p>
               <p>Zdaj ima pa besedo gospod Sok. Ali boste predlagali proceduralni sklep? Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp124">

               <speaker>JOŽEF JEROVŠEK:</speaker>

               <p>...<stage>(Nima vključenega mirkrofona.)</stage>... Gospod predsednik! Z večih strani ste bili
               danes opozorjeni, da nenavadno čudno vodite to sejo, podtikate, skušate tudi
               podtikati, podtikali ste tudi meni. Imam pred sabo magnetogram, kaj sem rekel potem,
               ko so ti izgovori, da je neki minister ravno v tistem trenutku na službenem potovanju
               v tujini ...<stage>(nerazumljivo)</stage>, to je moja beseda, ampak to sem jaz odgovarjal na vas.
               Danes je bilo cel kup teh zadev, gospod Rokavec, gospod Vizjak, vsi so ugotavljali.</p>
               <p>Jaz predlagam, da se odpoveste nadaljnjemu vodenju te seje, da bi lahko produktivno
               delali naprej. Ta teden ste očitno vi z levo nogo vstali, tudi ste bili zelo
               nenavaden, ali pa bom rekel milo, ta teden na eni seji, popolnoma drugače ste vodili.
               Drugače vam jaz priznam, da imate sposobnosti dobro voditi.  Danes pa zaradi produktivnosti te seje
               predlagam, da prepustite vodenje podpredsedniku oziroma najstarejšemu, če
               podpredsednika ni tu. Hvala lepa. To je moj proceduralni predlog.</p>
            </sp>
            <sp xml:id="SDT3-OZZP-Izredna-027-2002-06-07.sp125">

               <speaker>PREDSEDNIK JELKO KACIN:</speaker>

               <p>Torej, gospod Jerovšek, ne vem, kako naj vam odgovorim. O proceduralnem predlogu je
               treba glasovati. Vi mi pa predlagate, da se sam odrečem vodenju, in vam pač
               odgovorim, da se ne odrekam vodenju in vodim naprej. Ampak vseeno hvala za predlog.
           </p>
            </sp>
            <sp xml:id="SDT3-OZZP-Izredna-027-2002-06-07.sp126">

               <speaker>JOŽEF JEROVŠEK:</speaker>

               <p>No, ampak se opravičite, zato ker ste mi podtikali, da sem govoril o... <stage>/Nerazumljivo
               - oglaša se brez mikrofona/</stage>.</p>
            </sp>
            <sp xml:id="SDT3-OZZP-Izredna-027-2002-06-07.sp127">

               <speaker>PREDSEDNIK JELKO KACIN:</speaker>

               <p>Kolega Jerovšek, jaz sem to že javno povedal, da se bom opravičil tisti trenutek, ko
               bo stvar jasna. In sami dobro veste - kolega Beuermann bo zdaj prišel in bo potrdil
               to zadevo in potem se bova zmenila - saj sami dobro veste, za kaj gre, in, prosim.</p>
               <p>Gospod Sok in za gospodom Sokom gospod Vizjak, razen če se bo odrekel razpravi.</p>
            </sp>
            <sp xml:id="SDT3-OZZP-Izredna-027-2002-06-07.sp128">

               <speaker>ALOJZ SOK:</speaker>

               <p>Hvala lepa za besedo. Bil sem naprošen, da nadomestim kolega poslanca Peterleta na
               odboru za zunanje zadeve. Ampak moram reči, da bom drugič pošteno premislil, če ga
               bom v tem odboru še kdaj nadomeščal, ali pa pravzaprav ugotavljam, da ga ne bom
               nadomeščal. Kajti takšnemu načinu vodenja seje še jaz res v tem državnem zboru nisem
               prisostvoval. Vi, predsednik, namesto da bi replike mirili, jih dejansko podžigate.
               In to seveda ni primeren način vodenja seje. Ne vem, če je to vedno praksa v tem
               odboru, torej jaz je do sedaj v odboru za infrastrukturo pa v odboru za kmetijstvo,
               kjer delujem, dejansko nisem doživel. Toliko v uvodu.</p>
               <p>Rad pa bi ob tem sprejemanju tega sporazuma in tej razpravi povedal stališče naše
               poslanske skupine.</p>
               <p>Vsekakor se nam zdi osnovna slabost tega sporazuma v tem, da nekako daje možnost, da
               se o tistem najbolj bistvenem delu, se pravi odlagališču in pa razgradnji,
               dogovarjamo o neki nedefinirani prihodnosti, ali bo to leto 2023 ali bo to leto 2025,
               ali pa lahko da še bistveno pozneje.</p>
               <p>Mislim, da je v tej državi v preteklih desetih letih že bil narejen poskus, da bi v
               Sloveniji nekako uredili in določili neko lokacijo za odlagališče jedrskih odpadkov.
               Vsi se spomnite, kako veliki so bili takrat napori in pa nasprotovanja lokalnega
               prebivalstva. Sam poznam eno takšno zadevo, ki se je hotela urediti na območju Haloz.
               Ljudje so bili izredno proti. Tudi so ljudje povsod proti, kjer se hočejo urediti
               neka druga odlagališča, recimo, sežigalnica odpadkov in podobne zadeve.</p>
               <p>Mislim, da je vsem bolj ali manj jasno, da bo po tem sporazumu, tako kot je zapisan,
               morala Slovenija v zvezi z odlaganjem odpadkov stvari urediti sama. Rešitev, ki jo
               predvideva ta sporazum v obliki dveh skladov, je vsekakor nesprejemljiva. Torej to,
               kar bi morala in kar bi se morala vlada dogovoriti in s pozicije tega, ker je
               nuklearka na območju Slovenije in ima Slovenija prednost pri tem, bi seveda moralo
               biti, da bi imeli samo en sklad in da bi se ta en sklad tudi sproti napajal in bi ta
               strošek bil vračunan v ceni elektrike.</p>
               <p>Mogoče se sedaj, ko o tem odločamo, zdi, da je leto 2023 ali pa 2025, ko bodo
               nekateri takrat politiki v tej državi, mi vsi pa bomo že upokojeni, mogoče se to zdi
               zelo daleč in zaradi tega se lažje tudi mi opredeljujemo. Ampak jaz bi želel
               povedati, da je to pravzaprav neodgovoren odnos do Slovenije in me tudi prepričevanje
               ministra Rupla o  resnosti in
               verodostojnosti ne prepriča. Dejstvo je, da bo Slovenija za to potezo, za ta
               sporazum, za to odlaganje in pa za to razgradnjo ogromno plačala. O tem sem
               prepričan, in pravzaprav bi morala slovenska vlada že v tem trenutku proučiti in
               poslancem predočiti, koliko bo to takrat stalo. Ne pa, da rečemo, sporazum sprejmimo,
               če sem prav razumel sekretarja dr. Goloba, da uredimo neke zadeve za nazaj, da s tem
               istočasno priznamo neke napake, ki so bile narejene v zvezi z odklopom, ne razrešimo
               pa vprašanja, ki je bistveno. In to pa pustimo, da bo nekdo reševal, ne vem, leta
               2030.</p>
               <p>Torej, takšen sporazum je za Novo Slovenijo, krščansko ljudsko stranko,
               nesprejemljiv in mi ga vsekakor v takšni obliki, kot je napisan, ne bomo podprli.
               Smatramo, da je nepopoln, pomanjkljiv in pravzaprav za Slovenijo iz tega razloga
               škodljiv. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp129">

               <speaker>PREDSEDNIK JELKO KACIN:</speaker>

               <p>Hvala lepa, gospod Sok. Gospoda Vizjaka ni? Je, pardon. Boste razpravljali?
               Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp130">

               <speaker>MAG. ANDREJ VIZJAK:</speaker>

               <p>Ja, bom. Če sem se prijavil, bom razpravljal.</p>
            </sp>
            <sp xml:id="SDT3-OZZP-Izredna-027-2002-06-07.sp131">

               <speaker>PREDSEDNIK JELKO KACIN:</speaker>

               <p>Za gospodom Vizjakom je na vrsti gospod Kebrič.</p>
            </sp>
            <sp xml:id="SDT3-OZZP-Izredna-027-2002-06-07.sp132">

               <speaker>MAG. ANDREJ VIZJAK:</speaker>

               <p>Hvala lepa za besedo. Kar precej tega, kar sem mislil v razpravi povedati, sem že
               povedal v repliki in ne bi rad obremenjeval tega odbora s ponavljanjem vsega, čeprav
               za vsem tem, kar sem povedal, stojim in se mi nekako ne zdi produktivno, da bi to
               ponavljal.</p>
               <p>Bom pa opozoril na eno zadevo, ki danes tu še ni bila opozorjena, in to je na
               pogajalska izhodišča za pripravo, kot napotek slovenskim pogajalcem pri pripravi tega
               sporazuma.</p>
               <p>Evidentno je, da pogajalska skupina, ki je imela pogajalska izhodišča, ni v celoti
               oziroma v nekaterih točkah ni upoštevala teh pogajalskih izhodišč, ki jih je določil
               ta državni zbor. In bom navedel le nekatera.</p>
               <p>Pogajalska izhodišča so se končala s tremi kategorijami, kar je za Slovenijo
               sprejemljivo, kar je za Slovenijo še sprejemljivo oziroma kar je zavrnjeno. In pri
               nadzornem svetu je bil še sprejemljiv pogajalski cilj, da nadzorni svet naj bo
               sestavljen tripartitno, eno tretjino predlagata oba družbenika, eno tretjino pa
               zaposleni. Doseženo je bilo, da je nadzorni svet sestavljen dvostransko. Sodelovanje
               zaposlenih je dovoljeno samo, kadar se razpravlja in odloča o delovno pravnih
               vprašanjih, kar je v nasprotju z zakonom o sodelovanju delavcev pri upravljanju.
               Skratka, tu je evidentno, da je šla pogajalska skupina v pogajanjih in z izpogajanjem
               sporazuma prek izhodišč, ki jih je postavil ta državni zbor.</p>
               <p>Še bolj bistveno je bilo, da je bil še sprejemljiv pogajalski cilj, da je cena na
               pragu elektrarne enotna in pri formiranju cene se morajo upoštevati vsi elementi
               stroškov. Skratka, lastna cena se prodaja tako Hrvatom kot Slovencem, to je cena na
               pragu elektrarne, in da v tej ceni so elementi tako razgradnje jedrske elektrarne kot
               tudi elementi stroškov, povezanih s skladiščenjem radioaktivnih odpadkov.  Ne, mi smo izpogajali, da so
               stroški odlaganja odpadkov iz razgradnje izključeni iz cene na pragu elektrarne. To,
               tu je šla pogajalska skupina preko še sprejemljivega pogajalskega cilja.</p>
               <p>Nadalje, razgradnja nuklearne elektrarne in nizko in srednje radioaktivnih odpadkov.
               Izbrana je bila alternativna varianta, po kateri Hrvaška stran prevzema obvezo za 50
               procentov odpadkov. Varianta, ki je bila v vladnem dokumentu ocenjena kot slaba in
               neizvedljiva. A ni več kot zanimivo, da smo v sporazum vključili rešitve, za katere
               je vlada ocenjevala da so slabe in neizvedljive.</p>
               <p>Pri zaposlovanju je bil še sprejemljiv pogajalski cilj, da velja naj režim delovnih
               dovoljenj po slovenski zakonodaji, razen za vodilne delavce, dodatno k temu se določi
               kvota strokovnih delavcev, ki se jim izdaja dovoljenja brez predhodnega ugotavljanja
               razmer na slovenskem trgu delovnesile, doseženo je pa to, da vodilnim in strokovnim
               delavcem in vseh sedaj zaposlenim je omogočeno prosto zaposlovanje, ne glede na
               določbe slovenske zakonodaje. Bistveno je prekoračen, še sprejemljiv pogajalski cilj.</p>
               <p>Skratka, pogajalska skupina in s tem vlada, je šla preko tega, kar ji je naložil in
               kar ji je dal še kot sprejemljivo ta državni zbor. Mislim, da je to več kot
               podcenjevalno do te veje oblasti in mislim, da je tudi to eden iz elementov, zakaj
               ocenjujem, da je ta pogodba slaba in tudi nesprejemljiva.</p>
               <p>Popolnoma se strinjam z državnim sekretarjem Golobom, da lahko delovanje te
               elektrarne oziroma tudi ta sporazum ocenimo, kaj predstavlja za nazaj in kaj
               predstavlja za naprej. Sam se je spretno izognil komentarju in seveda tudi oceni, kaj
               predstavlja in kako kvalitativno ocenjuje to pogodbo za naprej. Povedal je pa, da se
               mu zdi, da je pogodba za nazaj v redu. Jaz teh stališč nimam. Zakaj jih nimam. Ker ne
               vem. Meni vseskozi ni predočen. Finančna slika tega sporazuma. Mi, Hrvati so seveda
               prejemali električno energijo do določenega obdobja, pri čemer ga niso plačevali za
               zadnje leto in pol. S tem je nastal nek dolg do Slovenije. Mi smo z odklopom seveda
               in do danes imamo do Hrvatov določene obveznosti. Hrvati imajo do nas določene
               obveznosti zaradivlaganj, ki smo jih Slovenci sami financirali v tem obdobju. Gre za
               dolg Hrvatov do sklada za razgradnjo jedrske elektrarne. Gre za dolg Hrvatov do nas
               na račun najemanja kratkoročnih kreditov in drugih finančnih obveznosti zaposlovanje.</p>
               <p>Skratka gre za eno medsebojno finančno telovadbo, katere bilanca je meni neznana.
               Verjetno je državnemu sekretarju Golobu, znana. Meni ni. Če on ocenjuje, da je to
               dobro za Slovenijo, jaz tega njegovega mnenja ne morem deliti oziroma ne morem tudi
               reči, da je slaba, ker je ne poznam. In je tudi nikoli ni bilo predočeno poslancem
               državnega zbora po mojih podatkih.</p>
               <p>Zato za nazaj govoriti, kaj ta pogodba prinaša je lahko res samo mnenje dobro
               obveščenih oziroma bolje obveščenih kot smo pa mi, ki danes in ki bomo v prihodnje
               odločali o ratifikaciji tega zakona. Zato mislim, da se ne bom več nanašal na to, kaj
               pogodba za nazaj pomeni. Vem
               pa, kaj pomeni za naprej. Za naprej pa pomeni to, da bomo s sosedom, s katerimi smo s
               tem objektom imeli že v preteklosti veliko težav pri upravljanju. Nenazadnje je bil
               tudi odklop posledica težav med dogovarjanjem v tem objektu in seveda med, zakaj smo
               odklopili Hrvatom, ne zaradi tega, ker nam niso všeč, ampak zaradi tega, ker niso
               plačevali energije. Nam vsem se to zgodi, če ne plačamo elektrike, porabljene
               elektrike, ki jo seveda dobimo s strani. In zakaj bi sedaj to ocenjevali kot
               nespametno, celo minister Kopač je govoril da je bila kraja električne energije.</p>
               <p>Mislim, da govoriti o tem, da gre za krajo v primeru, če nekomu odklopimo elektriko,
               pa še to v najbolj nespornem terminu, to se pravi v terminu ko ni nekih resnejših,
               tudi vsebinskih vprašanj tega odklopa, ker je takrat energije dovolj in je to v
               bistvu bila zgolj opozorilo za neplačevanje. Mislim da to ni kraja. To se pravi,
               vsakemu izmed nas se krade nekaj, če seveda to, če ne plačujemo elektrike in nam jo
               naš preljubi Eles odklopi. Jaz to ne imenujem krajo, ampak imenujem en korekten
               partnerski odnos med dvema državama do enega takega pomembnega objekta kot je jedrska
               elektrarna.</p>
               <p>Ne me narobe razumeti. Tako meni, naši politični stranki kot tudi seveda lokalni
               skupnosti je v interesu, da se statusna vprašanja povezana z jedrsko elektrarno
               uredijo. Mislim, da je ta pogajanja vlada in seveda vsega tega korak naprej, da je ta
               sporazum želel odgovoriti na nekatera ključna, ampak da ni v finalu dober in da ni
               sprejemljiv za nas. Je pa prav gotovo korak naprej in prav gotovo pomeni nekaj, o
               čemer se lahko kot osnovi pogovarjamo v nekem drugem krogu pogajanj in seveda tudi v
               nekaterih drugih rešitvah, ki so boljše, predvsem za slovensko stran, kar se tiče
               varstvenih, okoljevarstvenih in seveda tudi energetskih vprašanj.</p>
               <p>Nenazadnje bi želel opozoriti, da je na včerajšnjem televizijskem dnevniku oziroma
               neki oddaji, gospod Kažimir Vrankić iz HEPA povedal, da bo hrvaška stran ponudila
               Sloveniji do 1.7.2002 predlog o odkupu ali arbitraža. Mislim da je sedaj tudi zaradi
               dinamike obravnave tega sporazuma v tem parlamentu jasno, da se tudi vladajoči
               liberalni demokraciji, ker to daje čisto na koncu in imamo že zdaj proceduralne
               težave ali bomo to speljali do 1.7. ali ne, čeprav bi lahko dali to tudi že marsikdaj
               prej, bi lahko vlada ta sporazum sprejela, tudi poslala bi ga lahko v državni zbor
               ... <stage>/nerazumljivo/</stage> ... tudi vladajoča koalicija v bistvu želi ohraniti lep obraz do
               neke zunanje političnih opazovalcev in seveda hkrati pa onemogočiti uveljavitev tega
               sporazuma.</p>
               <p>Jasno je, da so številne proceduralne možnosti, da tudi slovenska stran ne
               ratificira te zadeve. Jasno je tudi, da jo hrvaška stran ne bo ratificirala. Sprejemanje tega tako na hitro,
               še preden se na to sejo povabijo kakršnikoli jedrski strokovnjaki oziroma tudi
               nenazadnje predstavniki jedrske elektrarne, je slabo. Mislim, da bi si moral ta
               odbor, ne odgovoriti samo na politično vprašanje, ampak predvsem na strokovna
               vprašanja, kajti ta objekt je pomemben za našo varnost in seveda nenazadnje, tudi iz
               našega elektroenergetskega in finančnega vidika, kajti razgradnja in urejanja
               skladišča radioaktivnih odpadkov bo znaten finančni zalogaj, ki ga bo financiral
               sleherni Slovenec in bo seveda močno, močno bremenilo slovenski proračun.</p>
               <p>Tu smo predlagali varianto, ki jo je nenazadnje tudi državni zbor naložil našim
               pogajalcem, da mora biti cena elektrike na pragu enotna in to lastna cena. To pomeni,
               da so v to ceno vključeni tudi vsi obratovalni stroški.</p>
               <p>Jaz ne vem, tu prisegate na tržno ekonomijo, prisegate ne neko normalno poslovno
               delovanje, hkrati pa želimo nekomu neko dobrino prodati brez, da kalkuliramo v to
               dobrino vse stroške, ki so povezani s pridobitjem te dobrine. Mislim, da to ni prava
               pot in vodi v težave in seveda, v brezizhodno situacijo.</p>
               <p>Spoštovani kolegi! Jaz ne želim, da bi moji zanamci, moji otroci, moji vnuki, ko
               bodo to elektrarno zapirali leta 2040, 2050 preklinjali mene in mogoče še koga
               zraven, da nismo uredili nekaterih vitalnih vprašanj glede odlagališča in glede
               razgradnje, ker bodo oni morali takrat to financirati, ker verjetno mene takrat na
               tem svetu ne bo, pa verjetno tudi marsikoga izmed nas ne. Zato mislim, da je naša
               odgovornost, da to uredimo danes oziroma v tem obdobju, v času našega mandata in da
               odgovornost urejanja tako pomembnih vprašanj, kot je odlagališče radioaktivnih
               odpadkov in seveda tudi razgradnja te elektrarne, ne prepuščamo bodočim rodovom.</p>
            </sp>
            <sp xml:id="SDT3-OZZP-Izredna-027-2002-06-07.sp133">

               <speaker>PREDSEDNIK JELKO KACIN:</speaker>

               <p>Hvala lepa, gospod Vizjak. Ni replik na vašo razpravo, zato bo naslednji
               razpravljavec gospod Kebrič. Za gospodom Kebričem pa gospod Brenčič.</p>
            </sp>
            <sp xml:id="SDT3-OZZP-Izredna-027-2002-06-07.sp134">

               <speaker>IVAN KEBRIČ:</speaker>

               <p>Hvala, gospod predsednik, za besedo. Uvodoma pa nekaj. Kdor je pozorno prebral, o
               čem sploh razpravljamo, vas lepo prosim, uporabljajte izraze, ki so bili postavljeni
               na dnevni red. Ne govorimo o nobenem sporazumu, ampak govorimo o zakonu pogodbe med
               vlado, ratifikacijo zakona pogodbe. Dajte biti precizni, kajti drugače nas bodo vsi
               imeli, da smo površni, da niti bistvenega podrobno ali poglobljeno ne preberemo.</p>
               <p>Drugo je stvar, da sem si vzel precej časa in vložil energijo in tudi pridobil
               določena druga znanja in sem vsak člen posebej poglobljeno obravnaval in ugotovil,
               kot komercialist, da so mnoge stvari prvič, zelo slabe za Slovenijo, drugič, da so
               nedoročene in da niso precizno povedane, kar bi  moralo biti, izhajajoč že iz izkušenj, ki jih imamo z
               Republiko Hrvaško oziroma z njihovim podjetjem za odvzem energije.</p>
               <p>Poglejte, govorimo o določenih, bom zelo skrajšal, bom samo na dve, tri bistvene
               elemente opozoril, govorimo o določenih zadevah jamstva. Nič pa ne povemo, kakšna bo
               oblika tega jamstva. Oni morajo dati neko jamstvo. Kakšno jamstvo bodo dali? Lahko
               dajo en papir, bomo ga sprejeli. Je ta papir dovoljšen za tisto izvrševanje, ki bi
               naj bilo? Za mene ne. To se pravi, da moramo določene stvari oziroma bi jih morali
               precizirati. Vprašanje pa je, če jih zdaj še lahko. Kajti, naslednja stvar je, ko se
               priključujem mnenju, ali so naši pogajalci znali določen stvari izkoristiti. Kot
               prvo, da nuklearka, tako glasi ta naziv in ga bom takega uporabil, to se pravi na
               naši zemlji v našem okolju, ob naši vodi, ki jo izkoriščamo in tega nismo znali
               ovrednotiti. Jaz se strinjam, če so pogajalci rekli tako in se danes ne spuščamo v
               to, ali je ta saldo nam v prid ali nam v škodo, ali Hrvatom v prid, ali v škodo.
               Enostavno rečeno, naredimo črto, kar je bilo, pika in tako naprej. V redu. Če je neki
               višji interes to narekoval, akceptiram. Ampak vseeno bi me pa kot poslanca, ki se bo
               moral tako ali drugače opredeliti ob glasovanju to zanimalo. Kajti, če sta dva
               strošek ali en strošek sporen, da jaz trdim, da je to toliko vredno, drugi trdi, da
               je to manj vredno, je potrebna neka arbitraža in tista arbitraža bo stala dosti
               denarja in na drugi strani tudi časa.</p>
               <p>Če grem na naslednjo stvar. Zakaj nismo uspeli, ponavljam če smo že naredili črto in
               pozabili na vse tiste stroške, ki smo jih imeli s shranjevanjem radioaktivnih
               odpadkov do zdaj, dobro smo naredili črto. Kaj pa za naprej? Kaj bo tudi, ali so ta
               skladišča dovoljšna, ali ne bodo potrebne dodatne investicije, če smo se s pogodbo
               zavezali, da bomo odpadke shranjevali do razgradnje oziroma do konca mi v Sloveniji.
               Pa nismo znali, jaz nisem nikjer ugotovil, iz nobenega člena te pogodbe, da bi znali
               to izkoristiti in vkalkulirati kot dodaten strošek, iz katerega naslova bi si mi vsaj
               vračalite stroške. Saj tole skladiščenje ni zastonj. Teče, ne samo amortizacija, tudi
               delovna sila in vsi ostali stroški.</p>
               <p>POnavljam, da ne želim zavlačevati z vsemi podrobnostmi, kajti ta pogodba, še enkrat
               pravim, ni dobra. Ni zaščitila vseh možnih potreb, ne samo koristi Slovenije.</p>
               <p>Zaključujem pa s tem. Politična  odločitev pa je, ko bom uporabil nek pregovor ali frazo,
               ali kar hočete, da cilj posvečuje sredstvo. Če je ta naš cilj res tako visok, da je
               toliko vreden, potem pač bomo tudi to, kot se reče poenostavljeno, požrli. Ni pa
               nujno, če ne dobim še določenih elementov in tistih argumentov, zakaj je pa to kljub
               vsemu, ker bi rekel čisto poenostavljeno, vsak komercialist bi to pogodbo do amena
               raztrgal, če pa tiste okolnosti narekujejo, da je to toliko več vredno, potem bomo
               pač to verjetno morali sprejeti. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp135">

               <speaker>PREDSEDNIK JELKO KACIN:</speaker>

               <p>Hvala lepa, gospod Kebrič. Naslednji ima besedo gospod Brenčič, za njim gospod
               Avšič.</p>
            </sp>
            <sp xml:id="SDT3-OZZP-Izredna-027-2002-06-07.sp136">

               <speaker>STANISLAV BRENČIČ:</speaker>

               <p>Hvala za besedo, gospod predsednik. Tudi ne bom dolg.</p>
               <p>Odločanje ali, bolje rečeno, opredeljevanje poslanca je največkrat, ali vsaj tako bi
               moralo biti, na osnovi neke vrednostne presoje izhodišč, argumentov, protiargumentov,
               ki so mu za neko predmetno stvar na razpolago. In zato lahko rečem k temu to, da
               ocenjujem, da je ta pogodba oziroma da je predlog zakona, s katerim ratificiramo to
               pogodbo, za državo Slovenijo koristen, morda celo zelo koristen. Ampak to ne na
               osnovi argumentov iz te pogodbe, ki bi temeljili na strokovnem opredeljevanju. Veliko
               bolj kot to na povsem pristnem namenu in interesu države Slovenije, da ta problem
               razreši. In še veliko bolj kot to zaradi finala, ki bo nekako sledil v dokončni
               razrešitvi topredmetne zadeve. Ampak vse to samo ob predpostavki, da te pogodbe
               partnerica, to je sosednja Republika Hrvaška, ne ratificira.</p>
               <p>Ker pa je to neke vrste verjetnostna presoja, če temu tako rečem, ali verjetnostna
               ocena, hazard, jaz pa zelo rad stojim na trdnih tleh, zato tega sporazuma ali te
               pogodbe, tega zakona ne bom podprl.</p>
               <p>Vendar pa bi dal dobronameren napotek vsem nam, ki tu sedimo, kolegice in kolegi
               poslanci, da je zelo smiselno razmisliti tudi na osnovi včerajšnjega pogovora med
               vodstvom državnega zbora in vlado Republike Slovenije oziroma bolj kot to z
               ministrstvom za evropske zadeve, ali ima smisel, da na ta preostali čas, ki ga imamo
               do 12. julija, za nujno potrebno opravilo na področju tega, kar so včeraj rekli med
               vodstvom državnega zbora in vlado, uvrstimo obravnavo tega zakona sedaj do dopusta.
               Res, da je ta dolga in obširna razprava danes skozi množico replik nekoliko pogojena
               tudi z načinom vodenja, to sprejemam, ampak trdno sem prepričan, da bo ta razprava v
               državnem zboru  še mnogo več
               časa potrebovala. In sem trdno prepričan, da bo gro vsega tega, o čemer so se včeraj
               dogovorili, kaj naj bi državni zbor še postoril, ostalo za po dopustih.</p>
               <p>V tem smislu ne podpiram, ne zato, ker zakona kot takega, kot sem povedal, ne
               podpiram, ampak bom močno pripomogel ali apeliram na to, da sploh ne bi prišel,
               obravnava tega zakona, v proceduro na plenarno sejo, tako redno ali izredno, ki je še
               na razporedu pred dopusti državnega zbora. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp137">

               <speaker>PREDSEDNIK JELKO KACIN:</speaker>

               <p>Hvala lepa. Gospod Avšič in za njim gospod Anderlič.</p>
            </sp>
            <sp xml:id="SDT3-OZZP-Izredna-027-2002-06-07.sp138">

               <speaker>JOŽE AVŠIČ:</speaker>

               <p>Hvala, gospod predsednik. Namerno se nisem pri replikah oglašal, ker se tudi nisem
               strinjal, da je razprava danes zašla v tisti, vsaj kar se mene tiče, najbolj
               nezaželen tok, da bi se morala na nek način razprava vezati na to, kaj je dobrega za
               Slovenijo, kaj je slabega za Posavje. Mislim, da je to bilo pravzaprav nenamerno ali
               pa tudi namerno zapeljano v to smer in ni dobro, zaradi tega, ker gre za preveč resne
               zadeve, da bi se pogovarjali o tako zahtevnih temah, kot je ta pogodba ali pa kot so
               drugi mednarodni sporazumi, z vidika posameznih okolij.</p>
               <p>Pa vendarle, tehtanje o tej pogodbi pravzaprav mora prenesti tako politično presojo
               kot tudi strokovno presojo. Na strokovnem delu smo danes slišali kup vprašanj, dvomov
               in tudi hipotez, kaj se bo zgodilo, pa doslej še nobenega odgovora, na politični
               strani pravzaprav tudi ni prav veliko argumentov v luči tega, da bi dejstvo, da bomo
               ratificirali to pogodbo v državnem zboru, pripomoglo k izboljšanju odnosov med
               Republiko Hrvaško in Slovenijo. To sta dve značilnosti, ki ju lahko iz današnje
               razprave potegnem in na nobeni od teh dveh točk ni podanih dovolj odgovorov.</p>
               <p>Seveda je zanimivo to, da smo na današnji seji dokazali pravzaprav, da vsi vse vemo,
               saj skoraj nobenega vprašanja ni bilo zastavljenega predstavnikom vlade, ki tu čakajo
               pravzaprav zelo mirno, na nobeni seji ali pa redkokdaj so tako razbremenjeni
               odgovornosti za to, kar ponujajo parlamentu za odločitev, kajti čisto nič jih res
               nismo vprašali.</p>
               <p>Sam imam eno vprašanje, na katerega upam, da mi bo odgovoril dr. Golob. Namreč, ob
               pazljivem poslušanju kratke predstavitve  te pogodbe, je dr. Golob rekel, da ta pogodba ne pomeni nič slabega za
               nazaj. Ni škodljiva za nazaj. Seveda ni nič rekel, kaj pomeni za naprej. Mislim, da
               ta odgovor od predstavnika vlade, ki zagovarja in predlaga ratifikacijo te pogodbe
               moramo tudi na našem odboru dobiti. Ne samo zaradi tega, ker je to vprašanje, ki ga
               moramo zastaviti, ampak tudi zaradi tega, ker seveda dr. Golob razmere v Posavju in
               sicer v našem prostoru dobro pozna in pozna seveda tudi verjetno vse pasti in
               nevarnosti pogodbe, o kateri se pogovarjamo.</p>
               <p>Jaz menim, da mora predvsem vlada odgovoriti na to, ali je pogodba za Slovenijo
               dobra. In seveda si mora Hrvaška tudi sama odgovoriti, ali je tudi za njih dobra.
               Kajti tudi to je vprašanje, ki lahko vpliva na odločitev pri nas ali ne. Jaz trdim
               seveda, da je pogodba ugodnejša za sosede iz razlogov, ki so bili že nekajkrat danes
               povedani, kot je seveda, soodločanje, kot je pridobivanje cenene električne energije,
               kot je zagotovo skrb za jedrsko varnost, ki je popolnoma na strani Slovenije, za kar
               se seveda strinjam, da mora biti, kajti mi sami moramo varovati objekt, ki stoji v
               Sloveniji. Ampak ne glede na to, menim, da smo mi v pogajanjih morda pristali na
               nekatere rešitve tudi v luči tega, ker smo pričakovali ugodnejši razplet ob sprejemu
               sporazuma o državni meji.</p>
               <p>Takrat tega, ne moremo mimo tega, smo se pogovarjali o obeh zadevah skoraj v paketu.
               V času od konačnih pogajanj do danes, se je žal zgodilo to, da je Hrvaška v celoti
               odklonila kakršnokoli možnost, da bi sporazum, ki je na pogajalski ravni bil že
               usklajen in je usklajen, da bi ga pripeljali tudi do vladnega podpisa. ...
               <stage>/Nerazumljivo./</stage>....</p>
               <p>Seveda je ena izjava, ki jo je nekajkrat predsednik saborskega odbora za zunanjo
               politiko že zagovarjal, češ, da Slovenija ne more zahtevati ratifikacije sporazuma o
               meji in istočasno zavračati izvajanje sporazuma o jedrski elektrarni Krško.</p>
            </sp>
            <sp xml:id="SDT3-OZZP-Izredna-027-2002-06-07.sp139">

               <speaker>PREDSEDNIK JELKO KACIN:</speaker>

               <p>Kolegi prosim no, malo miru zato, da bo lahko razpravljavec normalno opravil svoj
               del naloge. Prosim, da ga nehote ne dekoncentrirate. Kolega Avšič.</p>
            </sp>
            <sp xml:id="SDT3-OZZP-Izredna-027-2002-06-07.sp140">

               <speaker>JOŽE AVŠIČ:</speaker>

               <p>No, želel sem povedati, da izjava, ki je bila nekajkrat že objavljena, ki je bila
               povedana tudi na srečanju, ki sem ga imel s skupino prijateljstva našega parlamenta s
               saborom in ki jo je predsednik odbora za zunanjo politiko oziroma odbora za
               mednarodne odnose sabora povedal, da mi ne moremo zahtevati ponovnega odpiranja
               sporazuma oziroma pogodbe o jedrski elektrarni  hkrati pa zahtevati ratifikacijo sporazuma o meji,
               govori tudi o nečem, da je potrebno presoditi iz političnega vidika, ali pa pomeni
               to, da če bomo mi ratificirali to pogodbo, da bodo oni podpisali pogodbo o meji.</p>
               <p>Ta zadeva se mi zdi silno zanimiva, vendar ji ne verjamem povsem, kajti razpoloženje
               na hrvaški strani je vsekakor tako, da pogodba oziroma da sporazum o meji ni za
               njihovo stran nikakor sprejemljiv.</p>
               <p>No, in še enkrat se vračam na izhodišče tega. Želel bi ugotoviti, da obstajajo
               politični pogoji za sprejem te pogodbe, ki so nad strokovnimi pomisleki in želel bi
               dobiti odgovor vlade Republike Slovenije ali je ta pogodba za Slovenijo dolgoročno
               dobra, če se že lahko sprijaznimo z ugotovitvijo, da za nazaj ni škodljiva. Hvala
               lepa</p>
            </sp>
            <sp xml:id="SDT3-OZZP-Izredna-027-2002-06-07.sp141">

               <speaker>PREDSEDNIK JELKO KACIN:</speaker>

               <p>Hvala lepa, gospod Avšič. Zdaj je prišel kolega Jerovšek nazaj. Jaz sem prej
               napovedal, da bomo preverili kaj je gospod Jerovšek res rekel na začetku in kaj ne.
               Iz magnetograma, ki je zdaj narejen, izhaja, da je gospa, ki je opravila zapis,
               natipkala, citiram, ravno v tistem trenutku na službenem potovanju v tujini. Jaz sem
               potem, ko sem dobil to besedilo, prosil še gospoda Beuermanna naj gre lastnoročno,
               lastnoustno slišati, kaj je bilo izrečeno, ker sva midva pač slišala, da naj bi šlo
               za letovanje, gospod Beuermann je bil dol in pravi, da je gospod Jerovšek stvar
               izrekel ne povsem jasno, tako da je mogoče slišati tudi drugače, ampak velja to, kar
               je zapisano v magnetogramu. V magnetogramu, ki ga zdaj imamo, piše potovanje. Zatosem
               jaz v skladu s svojo zavezo dolžan opravičilo, gospodu Jerovšku in se mu opravičujem.
               Gospod Beuermann je prosil za besedo.</p>
            </sp>
            <sp xml:id="SDT3-OZZP-Izredna-027-2002-06-07.sp142">

               <speaker>RICHARD BEUERMANN:</speaker>

               <p>Ja, jaz sem seveda vedno vesel, kadar pride do kakršnegakoli opravičevanja, kadar se
               ne razumemo in potem to nerazumevanje opravičimo. Želel bi samo dodati k tem, kar je
               gospod predsednik zdajle omenil. Namreč točno tista beseda je bila izrečena, zelo
               nerazumljivo. Jaz sem jo razumel kot letovanje. Ko sem šel preveriti ali je rekel
               letovanje ali je rekel potovanje, lahko z gotovostjo povem, da potovanje ni bilo
               slišati.</p>
               <p>Tako da nimam kaj drugega dodati.</p>
            </sp>
            <sp xml:id="SDT3-OZZP-Izredna-027-2002-06-07.sp143">

               <speaker>PREDSEDNIK JELKO KACIN:</speaker>

               <p>Okej, ne glede na to, gospod Jerovšek.</p>
            </sp>
            <sp xml:id="SDT3-OZZP-Izredna-027-2002-06-07.sp144">

               <speaker>JOŽEF JEROVŠEK:</speaker>

               <p>... <stage>/Ni vključen, se ne sliši./</stage> ...</p>
            </sp>
            <sp xml:id="SDT3-OZZP-Izredna-027-2002-06-07.sp145">

               <speaker>PREDSEDNIK JELKO KACIN:</speaker>

               <p>Opravičilo je iskreno in upam, da lahko nadaljujemo in da damo besedo naslednjemu
               razpravljavcu. Gospod Anderlič, prosim.</p>
            </sp>
            <sp xml:id="SDT3-OZZP-Izredna-027-2002-06-07.sp146">

               <speaker>ANTON ANDERLIČ:</speaker>

               <p>Pri tako pomembnih stvareh kot je pogodba ali sporazum ali kakorkoli, ...<stage>(?)</stage> pogodba
               na osnovi sporazuma, je potrebno se vprašati, kaj smo želeli doseči in ali bi lahko
               dosegli kaj več kot pa smo. Predvsem se je pa potrebno zelo jasno povprašati ali je
               stanje, v katerem se predmet ali pa objekt v tem primeru nahaja, ne trpi s tem, ko se
               mi pač po 10 letih ne dogovorimo in obstaja verjetnost, da se sploh ne bomo
               dogovorili ali pa če se lahko
               dogovorimo o boljših rešitvah, kot so v predmetnem sporazumu. Ker želim odgovorno in
               resno opravljati svoje delo in se opredeliti do tega, kar imamo na mizi, ne pa
               predlagati kakršnakoli odlaganja, ali pa možnost, da sporazuma ne sprejmemo in da
               gremo v nov krog, kar odpira povsem negotove rešitve v prihodnjih pogovorih in pa
               seveda lahko celotno stvar odlaga v neko daljno prihodnost. To se mi ne zdi prav, kot
               poslancu in se opredeljujem na sledeči način. Izhajam iz izhodišč za ureditev tega
               vprašanja, ki jih je pripravila vlada in jih je parlament oziroma ustrezno delovno
               telo v skladu z zakonom in poslovnikom tudi verificiralo. Na tej osnovi je bilo vrsto
               konzultacij opravljenih, informiranj v času pogajanj. Moja ugotovitev je, da je bilo
               mogoče pričakovati tudi drugačne rešitve. Mi smo iz pozicije, kako je bilo, videl
               problem in kaj si je želel, da bi na koncu res bilo urejeno.</p>
               <p>Nesporno sem prepričan, da je mnogo bolje, da sprejmemo pogodbo, da začnemo na višji
               ravni uresničevati odnose s Hrvaško, kar se konkretnega vprašanja tiče. Jaz
               obžalujem, da ni mogoče obravnavati stvari v paketu in istočasno zaključiti tudi
               vprašanje meje. Seveda sem pa istočasno prepričan,da je bolje vsaj nekaj urediti in
               urejati stvari za drugim, kot pa s celim paketom čakati in ga ne razrešiti.</p>
               <p>Ko govorimo o varnosti, sem trdno prepričan, da s tem, ko ...<stage>(nerazumljivo)</stage> to
               pogodbo pravzaprav še dodatno si zagotovimo možnost, da bo mednarodna skupnost s
               svojimi institucijami sodelovala pri sprotnem delovanju elektrarne, tako z rednimi
               pregledi, s kontrolo, sodelovanje pri izobraževanju kadrov in raznih drugih stvari,
               ki v takem primeru pridejo v poštev. Jaz sem prepričan, da je že sedaj tajedrska
               varnost bila obravnavana na način, da so najprej domači organi te stvari pregledali
               in dajali svoje mnenje, opozorila, sugestije in tako naprej, kakor tudi, da je bila
               kontrola tako z najbližjega instituta na Dunaju, kot seveda tudi iz  še drugih virov zagotovljena kontrola in
               seveda pridobljena priporočila, na kakšen način naj elektrarna obratuje, kako se naj
               redno vzdržuje, kdaj so potrebni remonti, katere stvari so potrebne in da odločitev,
               ki bi jo lahko sprejel neki posameznik, ki bi lahko konec koncev sprejelo samo
               vodstvo elektrarne, ali v neke zadeve iti, ali ne ampak je to stvar, ki je prav
               gotovo strokovno vprašanje. V to se niti nočem spuščati, lahko berem poročila in
               tisto, kar vem do sedaj, je to tako inpravim, sreča je, da to ni, da jedrska varnost
               ni problem samo Slovenije, samo elektrarne ali, bog ne daj, lokalne skupnosti
               Posavja. Tako, da so to stvari, ki me v tem prepričujejo, da lahko glasujem za to.</p>
               <p>Jaz sem tudi prepričan, da mi je mogoče marsikaj očitati in da bi bilo mogoče kaj
               drugega izpogajati. Ampak, ali imam kakšna zagotovila, ali pa kakšne konkretne
               očitke, kakšne konkretne zamere tistim, ki so se pogajali, da so kje kaj na račun ne
               vem kakšnih popustov, kakšnih odpustkov ali kakorkoli,zanemarjali in popustili
               hrvaški strani in naredili za Slovenijo slabši sporazum? Jaz mislim, da ne. Ko se
               pogovarjamo o tem, sem že prej enkrat rekel, se je vendarle potrebno vprašati, tudi
               na način, ne samo kaj je dobrega zame, kaj je dobrega za tistega s katerim se
               pogovarjam, ampak kaj je dobro za reševanju skupnih stvari. Prav gotovo so zaključki
               v smislu češ, ta sporazum za nas je slab zato, ker je za Hrvate dober. Ali pa
               obratnem, na Hrvaškem se verjetno postavljajo podobna vprašanja, sporazum za
               Slovenijo je dober, zato za Hrvaško ni dober. Ta diskusija ne more nikoli pripeljati
               do sporazuma, do rešitev, ki bi bile optimalne z vidika osnovnega cilja, kaj
               pravzaprav želimo s to pogodbo urediti. Želimo urediti, da se bodo razmerja, tako v
               lastninskem delu, tako v obratovanju, tako  o koriščenju, tako v kadrovanju, tako v, če hočete na
               koncu, v razgradnji ali pa še prej v zagotavljanju pogojev za shranjevanje in recimo
               tudi uničenju ali odstranitvi jedrskih odpadkov, pa najsi bo iz Slovenije pa mogoče
               tudi iz Hrvaške. To so še vse stvari za pogajanja, to so še vse stvari za nadaljnje
               dogovore.</p>
               <p>Ampak, moje trdno prepričanje je, da situacija, ki je sedaj, je slabša, pa ne bom
               rekel od kakršnegakoli sporazuma, ampak zagotovo je slabša od tega sporazuma, ki je
               tukaj in ta sporazum seveda nekatere stvari rešuje. Zato bom podprl predlog, da odbor
               da pozitivno stališče k pogodbi in da priporoči zboru, da predlog zakona tudi
               sprejme.</p>
            </sp>
            <sp xml:id="SDT3-OZZP-Izredna-027-2002-06-07.sp147">

               <speaker>PREDSEDNIK JELKO KACIN:</speaker>

               <p>Hvala lepa, gospod Anderlič. Gospod Jerovšek je prijavil na vaše izvajanje in kolega
               Rokavec.</p>
            </sp>
            <sp xml:id="SDT3-OZZP-Izredna-027-2002-06-07.sp148">

               <speaker>JOŽEF JEROVŠEK:</speaker>

               <p>Hvala lepa. Kljub tem razno raznim opazkam, moram reagirati, pravzaprav bom hvalil
               gospoda Anderliča, z razumevanjem sem poslušal njegove argumente oziroma
               opravičevanje, da bo pač glasoval tako, kot je. Jaz sem zaznal v njegovem nastopu in
               v predhodnem nastopu gospoda Avšiča stisko nekaterih poslancev v LDS-u, ...<stage>/Oglašanje
               iz omizja./</stage>... seveda, da kljub temu, da se zavedajo, da je to posledica neumnih
               odločitev in marsičesa takšnega, da pa so stvari, ki jih prepričujejo, lahko
               glasujejo za, kot ste se izrazili. Jaz to, vsaj kot pravim, razumem. Ampak hkrati pa
               ne morem razumeti, da so stvari tako zavožene, da lahko, kot je izrazil gospod Avšič,
               da so politični interesi močnejši od argumentov. Jaz verjamem, da so ti vložki
               politični izredno veliki, posledice pa so lahko politično izredno hude. Če stvari, ki
               se na nekaterih področjih razpletajo, se razpletle do kraja. Tu ste dobesedno
               priznali, zakaj, kaj je potrebno sedaj to pokriti s takim sporazumom, se odpovedati
               paketnemu obravnavanju sporazuma s Hrvaško, čeprav je bilo v fazi pogajanj dobesedno
               ...<stage>/Nerazumljivo./</stage>...se malo žrtvovali na tej strani, da bomo drugod več dobili. Zdaj
               tu jasno poveste, da na področjumejnega sporazuma, sporazuma ne bo, oziroma da bo
               lahko samo še slabše, ampak kljub temu greste naprej. Glejte, te stvari so izredno
               povezane. Meni je jasno, da tudi ni slučajno direktor Elana gospod Korže, ki je bil
               glavni pogajalec<stage>/?/</stage>. ...<stage>/Nerazumljivo./</stage>... tudi slovensko-hrvaška stvar in zadeve
               morajo biti pod nadzorom.</p>
               <p>In tu, ne vem, še enkrat vam lahko rečem, hvala lepa za to, da ste vse navedli
               odkrito, odprto, kaj vas muči, kakšne zadeve so v ozadju, samo moramo slovenski
               javnosti sporočiti, da je 
               lokalna skupnost Slovenija v tej zadevi žrtev nekih popolnoma drugih interesov, ki so
               pač se manifestirali kot poslovni interesi in še marsikaj. Ja vse ste pa, vaše stavke
               navajam, da se pa bili deležni vrste konzultacij, informacij, s pomočjo katerih so
               vas pač prepričali, da pač morate tako glasovati, kot boste glasovali. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp149">

               <speaker>PREDSEDNIK JELKO KACIN:</speaker>

               <p>Hvala lepa. Gospod Rokavec, potem pa ...<stage>/Medsebojni pogovor./</stage>... ja, ampak Rokavec bo
               najprej repliciral gospodu Anderliču, potem pa ste vi na vrsti. Gospod Rokavec.</p>
            </sp>
            <sp xml:id="SDT3-OZZP-Izredna-027-2002-06-07.sp150">

               <speaker>FRANCI ROKAVEC:</speaker>

               <p>Hvala za besedo. Sem mislil, da bom kratek, ampak repliciral bi na tisto obrazložitev
               glede odstopa od paketnega odločanja obeh sporazumov, ki ga je navedel in
               obrazložitev gospoda Anderliča.</p>
               <p>Namreč, gospod Anderlič, dejstvo je, da če bo Slovenija ratificirala ta sporazum o
               nuklearni elektrarni Krško in ga bo ratificirala parcialno, bo Slovenija pokazala
               neverodostojnost in slovenska vlada pokazala neverodostojnost tistih dogovorov s
               hrvaško vlado v lanskem letu, ker je bil dogovor, da se bo paketno reševalo. Oba
               vprašanja. Krško in vprašanje meje. Zato opozarjam tudi na uvodne besede ministra
               gospoda Rupla. To ni verodostojnost, to je samostojen korak naše države, da gre v tem
               trenutku v ratifikacijo te mednarodne pogodbe. In jaz sem prepričan, da samo še to
               potrebuje nasprotna stran. Potem je pa konec pogovorov o drugem delu paketa, se pravi
               o reševanju vprašanj glede meje. Mislim, da bi se morali tudi tega aspekta pri
               ratificiranju oziroma neratificiranju te pogodbe glede nuklearne elektrarne Krško
               zavedati pred dokončnim odločanjem. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp151">

               <speaker>PREDSEDNIK JELKO KACIN:</speaker>

               <p>Gospod Avšič.</p>
            </sp>
            <sp xml:id="SDT3-OZZP-Izredna-027-2002-06-07.sp152">

               <speaker>JOŽE AVŠIČ:</speaker>

               <p>Gospodu Jerovšku bi lahko sicer rekel, da sem resnično v stiski, ampak ne na tak
               način, kot on misli. Ta stiska se imenuje to, da sem na strani tistih, ki izražajo
               bojazen, da bo pogodba ratificirana in da se bodo nekatere hipotetične nevarnosti, ki
               se kažejo v resnici v neki prihodnosti tudi uresničile. Ta, zardi tega sem seveda v
               stiski. Ne politično, tako kot vi mislite, ampak zaradi tega, ker sem seveda soočen s
               tem problemom dnevno.</p>
               <p>In drugo, drugo. Kar ste seveda na neki način hoteli povedati, je to, da so
               strokovna vprašanja oziroma politična in strokovna vprašanja dve stvari in da sem jaz
               izrazi mnenje, da bi morala politična prevladati. To ni res. Jaz sem samo o tem
               govoril, da ta pogodba ima svoj politični del presoje in svoj strokovni del presoje
               in da smo se mi danes bolj vrteli okoli strokovnih presoj pa nič vprašali vlado, ne
               vprašali,pa imamo tu predstavnika pogajalcev, skratka jaz sem povedal, da mi vsi vse
               vemo in nismo izkoristili priložnosti, da bi ljudi, ki jih je poslala vlada, da nam
               osvetlijo nekatera določila pogodbe, še povejo. Zato še enkrat poudarjam, da
               pričakujem, da bomna dve vprašanji danes dobil tudi končno odgovor.</p>
               <p>Sicer so pa poslanke in poslanci moje poslanske skupine seznanjeni z mojim mnenjem o
               tej pogodbi. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp153">

               <speaker>PREDSEDNIK JELKO KACIN:</speaker>

               <p>Gospod Anderlič, ugovor gospodu Rokavcu.</p>
            </sp>
            <sp xml:id="SDT3-OZZP-Izredna-027-2002-06-07.sp154">

               <speaker>ANTON ANDERLIČ:</speaker>

               <p>Ja, gospodu Rokavcu, ker gospod Jerovšek meni ni repliciral, mu ne morem nič
               popravljati, ker so iz nekega drugega konteksta. Ampak, pri gospodu Rokavcu, je pa očitno napačna
               navedba ta, ali pa napačno razumevanje, lahko predpostavljam, da tudi moje, da bi
               kakorkoli slovenska stran ne bila na stališču, da bi tako sporazum o jedrski
               elektrarni, kot tudi o meji gre dokončno v verifikacijo na obeh straneh. In tukaj ni
               nobenega odstopanja od paketnega sprejemanja. Je pa res, da jaz menim, dav kolikor
               nekatere stvari zastanejo na kateremkoli področju in da če ne moreš razrešiti na
               način, kot si to enkrat predvidel, moraš najti druge mehanizme, druge rešitve in
               predvsem opraviti sam pri sebi tisto, za kar si se ti zavezal. Mi smo se za sporazum
               zavezali, smo ga uskladili in s tega vidika mislim, da bomo prav gotovo, kot se
               zavzemam za to, da ratificiramo oziroma da sprejmemo ta zakon o ratifikaciji o JEK-u,
               opravili tudi zadevo v zvezi z mejo. Kaj se bo še vmes dogodilo, ali bo nasprotna
               stran še kakšen vložek poskušala vriniti v to zgodbo, je pač druga zadeva. V korist
               Slovenije je, da naredi vse, zato ker je prav, da ima razrešenih vrsto vprašanj, ne
               samo eno. Jaz mislim, da je to v času, ko tukaj nastopa naša, verjetno potreba, da
               preden vstopimo v Evropsko unijo, da s sosedo, eno od sosed uredimo vse stvari, ki
               jih je treba urediti zaradi nas samih in seveda tudi zaradi sosedov.</p>
            </sp>
            <sp xml:id="SDT3-OZZP-Izredna-027-2002-06-07.sp155">

               <speaker>PREDSEDNIK JELKO KACIN:</speaker>

               <p>Gospod Kavtičnik replicira gospodu Rokavcu.</p>
            </sp>
            <sp xml:id="SDT3-OZZP-Izredna-027-2002-06-07.sp156">

               <speaker>JOŽEF KAVTIČNIK:</speaker>

               <p>Hvala lepa. Prijavil sem se sedaj, ker sem mislil, da bo kolega Anderlič tudi to
               repliciral, pa ni.</p>
               <p>Mene moti to, kar je dejal kolega Rokavec, da če bi oba sporazuma sprejemali v
               paketu, potem bi bil pa nekako še za to, da bi se tudi ta sporazum sprejel. Mi
               govorimo tukaj o sporazumu, ki govori o varnosti. Tukaj ne moremo govoriti o paketnem
               sprejemanju. Ali je ta sporazum tako pripravljen, da zagotavlja varnost, ali pa ne.
               Meni se zdi, da je bolje tako, da sporazum sprejmemo, kot pa sedaj, ko ni nič.  Kajti takrat lahko govorimo, da
               bomo nekaj naredili za varnost, v nasprotnem primeru pa ne.</p>
            </sp>
            <sp xml:id="SDT3-OZZP-Izredna-027-2002-06-07.sp157">

               <speaker>PREDSEDNIK JELKO KACIN:</speaker>

               <p>Hvala lepa. Gospod Rokavec bi rad ugovarjal. Prosim, če lahko strnete. Ne to
               razumeti, kot pritisk, ampak rad bi dal še komu besedo.</p>
            </sp>
            <sp xml:id="SDT3-OZZP-Izredna-027-2002-06-07.sp158">

               <speaker>FRANCI ROKAVEC:</speaker>

               <p>Hvala. Saj na kratko. Pač politična situacija iz razmerje sil v Sloveniji so pač
               take, gospod Anderlič, da pač če ta vlada da eno obljubo in če potem spremeni, pač to
               gre tako mimo, kot da je bilo in da ni bilo. Ampak, če bi bila pa kakšna druga vlada,
               bi bila pa to kanodada, kot toča, kaj se gre vlada in sploh v mednarodnih
               razsežnostih.</p>
               <p>Drugo pa, gospod Anderlič. Namreč, dejstvo je sledeče, da je Slovenija v vrsto
               potezah do sedaj, ko jih je delala, enostranske poteze v nameri, da bi proti Hrvaški
               urejala določena vprašanja, s tem tudi izgubljala pogajalska izhodišča. In to je eno
               še od dodatnih niz teh spodrsljajev, ki jih delamo v dobri meri urejanja stališč s
               sosednjo Hrvaško.</p>
               <p>In drugo, kolega Kavtičnik. Namreč, ta zakon govori ne samo o varnosti ratifikacije,
               predvsem o urejanju statusnih razmer, kar se tiče Jedrske elektrarne Krško. In to je
               verjetno eno od bistvenih vprašanj, se pravi pravnih vprašanj in pa seveda vprašanj,
               tudi povezanih z vlaganji v Nuklearno elektrarno Krško. Tako, da dejansko ni to samo,
               kot je bilo rečeno, če bi bil pa paket, potem bi to sprejel. Paketno reševanje pomeni
               drugače. Paketno reševanje je bilo dogovorjeno na obeh straneh. Ne samo reševanje na
               slovenski strani, ampak reševanje tudi na hrvaški strani Zato mislim, da je to
               prenagljena poteza in eno od niz dejanj, ki bo ponovno privedlo do tega, da bo
               verjetno izhodišče v končni fazi, če pride do kakršnih arbitraž ali pa karkoli, lahko
               slabše za slovensko stran.</p>
            </sp>
            <sp xml:id="SDT3-OZZP-Izredna-027-2002-06-07.sp159">

               <speaker>PREDSEDNIK JELKO KACIN:</speaker>

               <p>Hvala lepa, gospod poslanec. S tem so razprave poslancev zaključene. V skladu s
               prejšnjim predlogom in dogovorom, bom dal besedo tudi predstavniku lokalne skupnosti,
               gospod Bogovič, župan občine Krško, zato vas prosim, da predstavite svoje stališče in
               da svojega nastopane uporabljate za replike in ugovore, ampak slišati želimo stališče
               lokalne skupnosti. To možnost zdaj imate. Prosim vas, da se presedete zaradi snemanja
               oziroma magnetograma.</p>
            </sp>
            <sp xml:id="SDT3-OZZP-Izredna-027-2002-06-07.sp160">

               <speaker>GOSPOD BOGOVIČ:</speaker>

               <p>Spoštovani predsednik! Spoštovani člani odbora, predstavniki vlade! Dovolite, da vas
               najprej lepo pozdravim v svojem v imenu, v imenu občine Krško, ki slučajno 7. junija
               praznuje občinski praznik, to je danes, zato imamo zvečer tudi slavnostno sejo.
               Praznik imamo posvečen dogodkom iz 2. svetovnem vojne in sicer najprej k prvim krškim
               žrtvam, v drugem delu pa svetlejšemu trenutku  vrnitev izgnancev po drugi svetovni vojni. 60 tisoč
               Posavcev je bilo namreč izgnanih in se veselimo tega trenutka, povezujem pa zato, ker
               mislim, da je tudi današnji dan precej zgodovinski za naše področje in bi želel, da
               bi se ga bi Posavci spomnili po dobrih in pa kvalitetnih rešitvah, ker so za nas tako
               usodni kot so bile tiste, po katerih imamo občinski praznik.</p>
               <p>Živimo v okolju, ki ima nuklearko in za razliko od mnogih okolij, ki danes veliko
               polemizirajo o tem ali je prav, da je nuklearka. Ni prav, da je nuklearka. Bi jo
               imeli ali jo ne bi imeli, smo to polemiko razčistili že zdavnaj, takrat, ko nam je
               politika v sedemdesetih letih na osnovi sporazuma, kiga imam v rokah, ki sta ga
               podpisala takratna predsednika izvršnega sveta Republike Slovenije gospod Stane
               Kavčič in ...<stage>/nerazumljivo./</stage> ... Hermamija, podpisala in nuklearka je v krškem
               prostoru, v Krškem je nuklearka, je pa ... <stage>/nerazumljivo/</stage>, gorilni elementi so, ravno
               tako so skladiščeni, začasno skladiščeni nizke in pa srednje radioaktivni
               odpadki.</p>
               <p>Zato ne polemiziramo o tem, ali je, ni, ampak se zavedamo, da je od tega kako se bo
               ta sporazum uredil in kako bodo razmere okoli nuklearke urejene, odvisno prihodnost,
               bodočnost našega območja.</p>
               <p>V uvodu je gospod minister, zunanji minister omenil tri datume. Leto 1970,
               19.12.2001, 9.5.2002. To so datumi, ko je nastal sporazum, ko je ta vlada podpisala,
               minister Kopač podpisal sporazum v Krškem in ko je prišel ta sporazum v parlament. Mi
               to zadevo bolj podrobno spremljamo in vas bi spomnil tu notri še na nekaj datumov, ki
               so se zgodili v tem obdobju.</p>
               <p>Najprej bi poleg leta 1970, ko je na osnovi tega sporazuma, ki govori o združevanju
               sredstev dveh elektrogospodarstev, ki sta ste dogovorili, da na osnovi, zadnja
               preambula je, da je na osnovi prakse med republiškega družbenega dogovarjanja in
               samoupravnega sporazumevanja odločitev, da se ta objekt zgradi, je potem v letu
               1990-1991 nastala našemu, meja, ki ni bila več meja samo med dvema
               elektrogospodarstvoma, ampak državna meja. Po tej državni meji je Krško, je Posavje v
               Sloveniji, zato mi nismo se nikoli čutili, da smo preddverje Zagreba in tudi nismo.</p>
               <p>Potem času se je tudi odgovornost okoli tega objekta spremenila, postali smo jedrska
               država Slovenija in zato smo v skladu s to odgovornostjo sprejeli tudi določene
               konvencije. Republika Slovenija je najprej leta 1996 podpisala konvencijo o jedrski
               varnosti. Ta konvencija je takrat zapisana in v tej konvencijijasno piše, da je
               varnost jedrskega objekta, za varnost jedrskega objekta primarno odgovoren imetnik
               ustreznega dovoljenja in da je dolžna ta država sprejeti primerne ukrepe, s katerimi
               zagotavlja, da vsak tak imetnik dovoljenja, izpolnjuje svojo odgovornost.</p>
               <p>Leta 1999, drugi datum, je bila podpisana druga konvencija, to je konvencija, ki
               govori o varnosti ravnanja z izrabljenim gorivom in varnosti ravnanja z
               radioaktivnimi odpadki. V 11. členu te konvencije je odstavek, ki govori, da je
               zaveznica, podpisnica tista, ki bo skrbela, da se ne bodo prenašala bremena na
               prihodnje rodove in ta podpisnica je država Slovenija. Zato so bila naša pričakovanja
               pri sprejemu tega sporazuma izredno velika, velika, da se končno enkrat uredi to, kar naši predhodniki niso uredili takrat v skupni državi. Moram
               povedati, da smo zagotovo Posavci najbolj zainteresirani za to, da se to vprašanje
               uredi in da se najde meddržavno solucijo, s katero bomo odprli, zaprli določeno
               izredno težko vprašanje.</p>
               <p>Zavedam se, vemo, da je imela tako pogajalska skupina kakor tudi ministrstvo,
               izredno težko delo, kajti tu je bilo izredno težko sprejeti sporazum, ki bi bil po
               godu eni in drugi strani. Kljub vsemu pa mi se ne moremo strinjati, da je sporazum na
               koncu, tako kot je dejal gospod Rupel, dimenzija tega sporazuma, predvsem
               zunanjepolitična dimenzija in da s tem sporazumom rešujemo verodostojnost zunanje
               politike.</p>
               <p>Mi, ki živimo v tem prostoru, lahko edino od naše države pričakujemo, da bo našla
               takšno solucijo, ki bo rešila predvsem vsebinska vprašanja in se ne na tem primeru
               ozirala o tako, tako veliki dimenziji zunanje politike in da bi na tem segmentu, na
               segmentu tega sporazuma reševala svojo verodostojnost za zunanjo politiko.</p>
               <p>Dr. Golob kot drugi predstavnik vlade je precej precizno povedal, da sporazum dobro
               rešuje spore za nazaj. Jaz se z njim strinjam. In v tem delu dam vladi prav. In
               mislim, da tudi odločitve, ki so bile danes polemizirane od odklopu elektrike, kakor
               tudi ta sporazum ...<stage>/kašljanje, se ne razume./</stage> ... na kar se nanaša za nazaj, dam
               prav in mislim, da so zadeve na nek način najdene kot neka solucija. In je najbrž
               potrebno kljub temu, da po tem sporazumu naše okolje, kjer so radioaktivni odpadki,
               zgubi 9 milijard denarja za sklad, ampak to je en kompromis, ki ga je treba poiskati.</p>
               <p>Nas pa v tej zadevi zanima predvsem bodočnost. In takšen sporazum kot je ga vlada
               dala poslancem na mizo, sem trdno prepričan in v to nisem trdno prepričan sam, ampak
               so tudi trdno prepričano celotno Posavje, od tam imam mandat, kajti preden smo izdali
               ta časopis štev. 1 o prihodnosti nuklearne elektrarne Krško, ki ste ga dobili na mizo
               vsi in prosim, da ga preberete. Bilo je vloženega veliko dela in to ne političnega,
               ampak strokovnega dela, ne mene, ampakljudi, ki to zadevo dobro poznajo in so nam
               zadnjega tričetrt leta precej soporta nudili. Na koncu je pa tudi politična
               verifikacija štirih poslancev in me veseli, da so trije danes tu na seji, še rajši bi
               vedel, če bi bil četrti še zraven, ker bi bistveno lažje še osvetlili to dimenzijo.
               Enotnost je povsem enaka, ne glede na politične barve, ne glede na lokacijo in naša
               stališča so v tem časopisu navedena.</p>
               <p>In ko govorimo tej bodočnosti in kaj mi v bistvu od sporazuma pričakujemo. Nerešeno
               osnovno in elementarno vprašanje, ki je nerešeno in za katerega ima izključno
               odgovornost država Slovenija po teh konvencijah, ki sem jih prej navedel, je
               vprašanje ravnanje z radioaktivnimi odpadki. Mi se ne moremo strinjati, da je
               vsakršen sporazum boljši kot nikakršen. Ker ta sporazum, ki je sedaj, ne rešuje
               odlaganje odpadkov. Ta sporazum pokaže kako je to možno rešiti. Iz besed gospoda
               predsednika je bila prej izrečeno, da je precej težav pri implementaciji političnih
               sporazumov, ki se dosegajo na tej relaciji. Zatosmo mi ves čas apelirali, narediti za
               božjo voljo tako precizen sporazum, da ga bo možno izvajati, vgraditi vmes kontrolne
               točke, kjer bomo preverili ali se sporazum izvaja  in se ne izvaja in ali ima ta država, ki odgovarja za
               nas, za varno obratovanje, za radioaktivne odpadke, za gorilne elemente, instrumente,
               s katerimi bo lahko kontrolirala izvajanje tega sporazuma v času delovanja nuklearke.</p>
               <p>Mi smo trdno prepričani, da ne. In to kar se je zapisalo notri v sporazumu, da če ne
               bomo pa nekega dne odpadke vozili na pol, je mislim da precej nepremišljena poteza in
               pa dejansko praktično neizvedljiva.</p>
               <p>Poznamo tudi potek pogajanj, kako je potekal, to je bil ključni moment, na katerem
               smo se zaradi tega, kar je bilo prej v razpravi jasno povedano, da imamo različne
               interese v tem objektu. In jih imamo. Vam bom utemeljil. In zaradi različnih
               interesov smo se, so se pogajalci razšli, ko so hoteli datume postaviti, kdaj je
               treba imeti rešitev. Najprej je bil datum 2007, vendar hrvaška stran ni pristala na
               rešitev leta 2007. Naslednji datum je bil 2015 predlagan z naše strani, hrvaška stran
               zopet ni pristala na 2015. Naslednji datum, ki je zapisan notri je, da bomo začeli
               razvažati odpadke ne vem kako, takrat ko bomo zaprli nuklearno.</p>
               <p>Zaradi različnih interesov, ki jih imata obe vladi, je prišlo do takšne dikcije, ki
               je bila na koncu sprejemljiva za partnerja pri sovlaganju v ta objekt. Povsem jasno
               je, da so iz tega objekta pravice do 50 procentov električne energije po lastni ceni
               na eni in na drugi strani. Vendar naša obveznost je poleg tega, da celotno
               življenjsko dobo koristimo to elektrarno, je tudi da vmes najdemo upravno možnost, da
               odpadke uredimo, da zberemo denar za to urejanje. In to je naša skrb. In zato smo mi
               odgovorni našemu narodu in mednarodni javnosti. Medtem ko Hrvaška to ni. In skozi
               določila tega sporazuma je povsem nedvoumno, da je možno ta sporazum izigrati.</p>
               <p>Dejansko je to politična odločitev, ker bo parlament sprejel, čeprav ne vem zakaj je
               potrebna meddržavna pogodba za urejanje poslovnih odnosov. Vendar ta sporazum je
               predvsem poslovni sporazum, kajti iz tega objekta se letno proizvede 40 procentov
               danes slovenske energije po konkurenčni ceni in zato je normalno, da dva pogajalca,
               ki se pogajata na poslovnem delu, poskušata zase iztržiti čim boljši izplen. In to
               jaz dajem vse priznanje hrvaškim pogajalcem, ker so našo stran pripeljali tako daleč,
               da bo dejansko, da je sporazum asimetričen in je za njih bolj ugoden. Vprašanje pa
               je, če je dobra usoda tega sporazuma, kajti med tema dvema državama bo povzročal
               konfliktne točke tudi v prihodnosti. Zaradi tega mislim, da je prevelika odgovornost
               na vas in pa na parlamentu, da takšen, tako nedorečen sporazum, ki bo predmet
               konfliktnih točk, še naslednja desetletja, ne spustite in ga enostavno zavrnete in
               poiščemo boljši sporazum.</p>
               <p>Kar se tiče naprej tega dela ravnanja z radioaktivnimi odpadki. Kot sem že povedal,
               povsem nesprejemljivo je, da se da dve leti pred, na koncu, povsem na koncu možnost,
               da se v sporazumu začne ta, razvoz teh odpadkov,  ampak je potrebno najti solucijo, do katerega datuma
               tiste letnice 2007 so mogoče sprejemljive, 2010, po tistem obdobju, da bi pa morala
               ta država imeti instrumente v rokah, da vzame zadevo nazaj v svoje roke. Zakaj nazaj
               v svoje roke? Zato, ker so določila pri ravnanju in obratovanju z jedrskimi odpadki
               povsem jasna. Dve temeljni načeli, ki jih priznavajo vse konvencije jedrskih varnosti
               sta, da onesnaževalec plača in da se bremen ne sme deliti na bodoče rodove. In ker
               onesnaževalec plača. Ta onesnaževalec pa proizvaja produkt, to je električna energija
               po konkurenčni ceni, je treba električno energijo danes obremeniti za toliko, da bo
               možno v tem obdobju zbrati toliko denarja, da se zadevorazgradi. In tu so osnovni
               koncepti, različni interesi. Na eni strani je ocena, da je to vredno 150 milijonov
               evrov, na drugi slovenski od 500 do 750.</p>
               <p>Jaz ne vem, kako bomo pričakovali od partnerja, ki bo ustanovil po tem sporazumu nov
               sklad, da bo on začel zbirati dovolj denarja v tem času, da bo v času obratovanja, ko
               bo ta elektrarna dajala pozitivne učinke, zbrano dovolj denarja.</p>
               <p>Opozarjam vas na finančno dimenzijo razgradnje. To kar naša agencija za jedrsko
               varnost in pa uprav govora o cifri, številki, to je teh 100 milijard, 150 milijard.
               To je toliko kot imate v proračunu v enem letu prostih sredstev za delitev, ostalo je
               pa razdeljen proračun. Zato ne moremo prepustiti, da bomo nekega dne od hrvaške
               strani imeli državno jamstvo, da bo ona to zadevo zagotovila. Jaz mislim, da mora
               objekt, ki daje kvalitetno električno energijo in danes je v lastni ceni, ki je 6
               tolarjev, 10 procentov denarja za razgradnjo. In to zadostuje in ta denar se zdaj
               zbira v skladu. Po novem določilu se bo ga pol zbiralo, pa se ga ne bo, ker je bil ta
               pristanek na to zadevo.</p>
               <p>Upravljanje in pa to, kar najbolj opozarjamo, mi imamo izkušnje iz obdobja
               upravljanje nuklearke. Obdobje, najbolj črno obdobje upravljanja je takrat bilo, ko
               smo mi sprejeli mednarodne konvencije, sprejeli odgovornost za objekt, od leta 1996
               naprej do leta 1998, ko je bilo nezmožno sprejeti poslovni načrt objekta. Zakaj ga
               nismo mogli sprejeti, ga niso mogli sprejeti? Pariteta 4.4 in pa različna interesa.</p>
               <p>Slovenska stran je vztrajala na tem, da je v lastni ceni elektrike tudi razgradnja,
               pošteno plačani stroški obratovanja in pa stroški za investicijo v posodobitev
               objekta, na drugi strani ni bilo pristanka na to, ker je bila ambicija dobiti čim
               cenejšo električno energijo, kar je še danes, povsem legitimna in upravičena. In ker
               se niso mogli o tem dogovoriti, je bila slovenska stran prisiljena 1998. leta
               odklopiti elektrarno, kajti v nasprotnem primeru bi elektrarna danes stala, ker bi
               bila tehnološko ne več sposobna obratovati.</p>
               <p>Da ne bo kakšnega nesporazuma, zakaj mi ne nasprotujemo obratovanju nuklearke. Zato,
               ker mislimo, da smo usojeni na 20 let še obratovanja, zato, da se bo v teh 20 letih
               iz tega produkta zbralo toliko denarja, pa da bomo našli politično moč, uredili
               odlagališče in to za sabo počistili. V kolikor nuklearko danes zapremo, imamo v
               Krškem, na Krškem polju, objekt, iztrošeno jedrsko gorivo, vse nizko in srednje
               radioaktivne odpadke, nimamo pa denarja, da bi to počistili. In dvomim, da so, tako
               slovenski kot hrvaški proračun sposobna to sfinancirati iz proračunskih sredstev. Ker
               pa je objekt v takšni kondiciji in ker so razmere na trgu takšne, da dopuščajo iz
               tega produkta to pospraviti za sabo, sem trdno prepričan, da je to prava pot, da
               objekt varno obratuje, posodobljen je bil. In da se v tem času končno najde politična
               moč in da se gre ... <stage>/nerazumljivo./</stage> ... v iskanje lokacije za nizke in srednje
               radioaktivne odpadke.</p>
               <p>Vse države, ki se približujejo in vstopajo v Evropsko unijo, imajo to zadevo rešeno.
               Edino Slovenija nima rešene. Tudi to je naš pogoj za dobro sodelovanje v Evropski
                  uniji in po tem sporazumu,
               zmožnost in nezmožnost izvajanja tega sporazuma, prepuščamo na dogovorno politiko.
               Ali se bomo dogovorili ali se pa ne bomo dogovorili. Zato gospod Anderlič sporazum ni
               boljši kot nič, ker sedaj imamo mi možnost odločiti, po novem bomo pa v meddržavno
               pogodbo sprejeli, da se lahko to zbere lokacijo, odloči za program razgradnje samo,
               če se partner strinja. Če se ne strinja, je treba popraviti meddržavno pogodbo. Je
               potrebno popraviti meddržavno pogodbo. Če nekdo ne bo zainteresiran, da bi skozi
               strošek elektrike to vkalkuliral danes, ker je treba to danes rešiti, bomo mi z
               meddržavno pogodbo to popravljali in zato je takšen sporazum bistveno slabši, kot je
               to stanje in jaz mislim, da si mi lahko privoščimo bilo kakšno arbitražo, kajti
               mednarodne norme so na tem področju povsem jasne. In zato jaz mislim in apeliram na
               poslance, da v kolikor, v vaših rokah je in ste naši poslanci, v vaših rokah je
               odločanje o naši prihodnosti, da še enkrat trdno premislite o tem, poslušate
               argumente, ne politične, ampak argumente, tiste argumente stroke, ki so bili celo
               lansko leto neslišni. Moram reči, da sem sam imel ogromno razgovorov prav z vsemi v
               tej strukturi,od uprave do agencije, do Elesa, do teh omenjenih jedrskih
               strokovnjakov in nismo želeli v nobenem primeru politično delovati, ampak vsebinsko,
               kar mislim, da bo težko tudi to zadevo oceniti kot politični prispevek, ampak je
               predvsem strokovni prispevek, ki opozarjamo na pasti tega sporazuma. Zavedam se, da
               je vaše delo obširno, da imate dnevno ogromno papirja na mizi in da je težko iti v te
               detajle. Zaupajte nam, kajti potrudili smo se in smo šli v detajle. In želimo z
               argumenti povedati, da je takšen sporazum za Slovenijo nesprejemljiv, ne za naše
               okolje, za Slovenijo je nesprejemljiv in ne želim, da se zadeva lokalizira niti
               politizira ampak da se o njej resno razmisli in se tudi dobi kvalitetne odgovore.
               Prepričan sem, da je za prihodnost meddržavnih odnosov edini garant čisti odnos,
               dober račun in ta zadeva nam tega ne omogoča. Zato so tudi solucije, kako iziti iz te
               situacije, že pripravlja, ne morem priznati, da se druga številka že tiska in jo
               dobite drugi teden v roke, kjer smo o tem razmislili.</p>
               <p>Kaj smo rekli mi, od česa Slovenija nikakor ne sme odstopati. Slovenija po nobenem
               ne sme odstopati od tega, da ne bo imela več upravne, popraviti možnosti, upravljati,
               da ne bo imela več državnoupravne moči nad tem objektom in nad tem vprašanjem. S tem
               definitivno postavljamo problem in reševanje tega odnosa na bilateralo. Jaz se bojim,
               da bomo iz bistveno to, kar smo zdaj dvajset let neuspešno delali v Sloveniji, da
               nismo našli rešitve, še naslednjih dvajset let neuspešno delali na bilaterali in ne
               vem, v čem bomo imeli problem rešen, ker bo pa žarišče problema rešeno. In nikakor
               zaradi varnosti objekta, mislim, da lastniško upravljavske vzvode mora slovenska
               stran obdržati v svojih rokah. Kajti, če jih ne bo imela, mi imamo razmerje <q>"fifti
               fifti"</q> in iz tega<q>"fifti fifti"</q> razmerja to ne pomeni, da bomo naslednji dan
               elektrarno raznesli in bodo v Ljubljani in do Zagreba čutiti posledice pa še kam
               širše, ampak pomeni to, kar se je dogajalo v letih 1996 do 1998. Nezmožnost sprejetja
               poslovnega načrta, v katerem je treba navesti kalkulativne elemente elektrarne. In mi
               vemo, da kadar bodo v tem poslovnem načrtu takšni elementi, da  bo objekt iz materialnega vidika dobro oskrbovan,
               se pravi, da bo dovolj sredstev za remont, da bodo posodobitve vsako leto dovolj
               velike, tako kot so sedaj v višini 10 milijonov dolarjev na leto in dokler bodo tudi
               ljudje v tem objektu zadovoljni. Ta objekt nima fluktuacije kadrovske in je ne sme
               imeti. V kolikor bomo posegli s temi <q>"fifti fifti"</q> in pa paritetami ena-ena, jaz se
               bojim, nečloveški odnosi lahko raznesejo ta objekt, ne drugo. In v tem se bojimo, da
               bo zaradi takšnega upravljanja, zaradi vseh teh zadev možno. Ta sistem upravljanja
               omogoča to, kar je zadnjič tudi dr. Golob na Studio ob sedemnajstih rekel, da bo ves
               čas možnost arbitraž. Ves čas. In nobena arbitraža mednarodna se ne reši prej, kot v
               dveh, treh, štirih, petih letih. Ta objekt ne dopušča mednarodne arbitraže na štiri,
               pet let. Če je uradno in če nismo kot pogajalci kot državi zreli, sposobni, najti
               danes čisto varianto, prepustimo to arbitraži danes. Ne vsako leto za naslednjih pet
               let.</p>
               <p>In jaz, še enkrat bi želel in vas bi prosil, da se zavedate te dimenzije in pa
               predvsem tega, s sprejetjem te meddržavne pogodbe ste sprejeli ali boste sprejeli to,
               da Slovenija več nima državnoupravne možnosti upravljati s tem objektom, se pravi, da
               so naša zakonodaja je pot med državnimi pogodbami in v kolikor mi najdemo rešitve,
               bomo za vsako rešitev pristajali, morali iskati soglasje, če ne bo interesa, bojim
               se, da so izkušnje slabe. O tem ste se zadnjega tričetrt leta, smo se skupaj
               velikokrat prepričali, da to. Čisti primer elektrarne na podoben način je na
               francosko-belgijski meji, kjer je elektrarna v Belgiji pa v Franciji, Belgijci so
               investirali, sovložili v objekt 50% sredstev in iz tega objekta imajo 50% električne
               energije po lastni ceni. Kakor smo že večkrat slišali, tudi ta odkup, tudi ta odkup v
               ničemer ne obremenjuje davkoplačevalcev, tako kot ni posodobitev nuklearke
               obremenjevala. Ko se je nuklearka posodabljala za 200 milijonov dolarjev <stage>/?/</stage> za
               zamenjavo uparjalnikov, izgradnjo simulatorja, skladišč, ki so samo posodobili in
               zvečali varnost, sta Ljubljanska banka in objekt sam dobila v tujini ugodnejše
               kredite, kot jih je dobila država Slovenija. Brez državnega poroštva. Po zagotovilih
               odgovornih ljudi, ki zelo odgovorno že dvajset let ta objekt vodijo, je produkcija iz
               te elektrarne danes takšna, da je možno iz lastne produkcije ta objekt tudi odkupiti,
               vendar po pravi ceni. Ta prava cen pa je razlika med efekti, ki jih bo ta objekt
               dajal v naslednjih dvajsetih letih, se pravi od prodane elektrike in pa tudi
               upoštevanih stroškov razgradnje. In v kolikor bomo mi samo bežali in problem rinili
               pod predpražnik, da ko bomo nekoč rešili, se bojim, da ga ne bomo rešili, ampak
               zagrizimo v to in se enkrat odgovorno zavedajmo, da smo jedrska država in mi imamo
               vse odpadke danes tu, če to hočemo ali nočemo. Tudi če jih bomo samo pol obdržali,
               jih bomo tudi pol morali rešiti. Jedrski strokovnjaki so pa jasno povedali, da je
               velika neumnost, da bi na dveh lokacijah reševali, ker je to zagotovo dražje. In jaz
               se bojim, da se ta politika kompletno slovenska, od vrha do lokalnih skupnosti preveč odmika od
               resnega problema in bo nujno zagristi v to, tudi za polovico najti rešitev ali pa za
               celoto. In v tej zgodbi vidimo čiste rešitve in v takih čistih rešitvah bodo tudi
               medsebojni meddržavni odnosi boljši, kajti z napol rešenimi, nerešenimi zadevami se
               tudi med sosedi, pa tudi, če hočete, v družini problemi ne rešujejo.</p>
               <p>Mislim, da ni treba zaključka - mi temu nasprotujemo, smo jasno tudi to pokazali,
               vsi štirje poslanci iz našega prostora, dva pozicijska, dva opozicijska, smo trdno
               podpisani pod to mišljenje. Še enkrat pa želim jasno povedati, da to ni mnenje neke
               lokalne politike in ni mnenje ene politične stranke ali pa enega okolja, ampak povsem
               poenoteno mnenje, ki je podkrepljeno z mnogo, mnogo konsultacij s strokovnjaki s tega
               področja, ki jih zelo cenim, tudi po Černobilu, pa ne samo po Černobilu.</p>
            </sp>
            <sp xml:id="SDT3-OZZP-Izredna-027-2002-06-07.sp161">

               <speaker>PREDSEDNIK JELKO KACIN:</speaker>

               <p>Hvala lepa. Zahvaljujem se predstavniku lokalne skupnosti, županu, gospodu Bogoviču.
               In zdaj dajem besedo vladi, ki je predlagatelj tega dokumenta. Lokalna skupnost vas
               je že pohvalila za dosežene rezultate, ki urejajo probleme za nazaj. Mi pa imamo pred
               seboj še odločitev, zato vas prosim, da v zaključni misli opravite svoj del naloge in
               nam olajšate našo odločitev v nadaljevanju. Gospod Golob.</p>
            </sp>
            <sp xml:id="SDT3-OZZP-Izredna-027-2002-06-07.sp162">

               <speaker>DR. ROBERT GOLOB:</speaker>

               <p>Hvala lepa, gospod predsednik. Morda si bom dovolil izlet na področje, ki je delno
               tudi politično in ne samo strokovno, ker bomo govorili o prihodnosti in prihodnost ne
               more biti strokovno jasno napovedljiva, ker nič ni jasno napovedljivega strokovno, na
               žalost.</p>
               <p>Tisto, kar je bilo tudi vprašanje nekaterih poslancev in tudi namig, da se izogibam
               odgovoru, ali je prihodnost po tem sporazumu dobra oziroma je sporazum dober ali
               slab. Poglejte, sporazum, kakršen je, temelji na eni predpostavki, ki je ključna za
               razumevanje tega sporazuma. In tapredpostavka je seveda politična, to je
               predpostavka, da gremo v sporazum s partnerjem, ki mu zaradi vseh odnosov, sosedskih,
               na katere smo obsojeni, zaupamo; na tem stoji ali pade sporazum, na tem. Tisti, ki
               pač Hrvatom ne zaupa iz kateregakoli razloga, preteklega ali eventualnega bodočega,
               bo seveda iskal v sporazumu, v tistih postavkah, ki urejajo bodočnost, načine za
               izigravanje in jih bo v nekem omejenem časovnem obdobju, poudarjam, omejenem časovnem
               obdobju, tudi našel. Ker ni bil namen, če nekomu zaupamo, da mu predpisujemo vsak
               korak.</p>
               <p>Zato tipičen primer - upravljanje. Upravljanje je zelo jasno razdelano. Odločujoč
               glas ima predsednik uprave. Odločujoč glas, ki ne zadrži izvršbe, ampak se gre takoj
               izvrševati. Potem se skliče nadzorni svet oziroma poslovni odbor, ta ne more
               zaustaviti odločitve, lahko pa predloži poslovno tehnični arbitraži - poudarjam,
               poslovno tehnični arbitraži, to ni mednarodna arbitraža - ki ima jasna določila v
               meddržavni pogodbi, v kolikšnem času mora reagirati. In čas je omejen na trajanje od
               enega do dve mesecev, to ni stvar petih let. Poslovno tehnična arbitraža se enkrat
               imenuje in potem lahko odloča o vseh sporih med družbeniki, ki izhajajo iz poslovanja
               družbe.  Ko jo imamo
               imenovano, na nek način smo s tem, če hočete, prenesli pristojnost poslovnega odbora
               v točkah, v katerih ne zna zaradi paritete odločiti, na poslovno tehnično arbitražo.
               To je dejstvo. Zdaj, ali smo zadovoljni s tem ali ne, ker zaupamo partnerjem, smo
               prepričani, da se bomo tudi na poslovnem odboru dogovorili. Ali preteklost to
               zaupanje opravičuje ali ne, je drugo vprašanje, o katerega se jaz ne morem spuščati.</p>
               <p>Podobno velja za odpadke. Zelo jasno sporazum govori: v roku 12 mesecev po sporazumu
               bosta partnerici dorekli program razgradnje in odlaganja, dvanajstih mesecev, ne šele
               2025 se bomo začeli o tem pogovarjati. Seveda, če vidimo na drugi strani partnerja,
               ki drži figo v žepu, potem vidimo, do kje lahko izigrava. In teoretično je res,
               teoretično je res - partner lahko, seveda če mu to toleriramo, do 2025 vsa načela
               dobrih sosedskih odnosov izigrava. Potem pa mu izstavimo račun. To teoretično drži.
               Vendar ko so bile v sporazumu določbe od 2007, veste, kaj je pisalo tam notri? 2007
               se pričnejo odvažati odpadki. Pričeti odvažati ne pomeni nič - en sod bomo odpeljali
               in 120 ostalih sodov bo ostalo tam. S tem nismo rešili nič. Zdaj smo pa postavili
               tako določilo, do kdaj mora biti problem dokončno rešen.</p>
               <p>To je ta razlika. Jaz verjamem, da je težko sprejeti dejstvo zaradi eventualnih ali
               pa zaradi slabih izkušenj iz preteklosti, da bomo pa zdaj z objektom dejansko obe
               strani kot dobri gospodarji tudi v bodoče z njim razpolagali, verjamem, da je to
               težko. Ampak to je bilo temeljno izhodišče in na tem cel sporazum, ne na meji, na tem
               temelji cel sporazum - ker je bila sprejeta odločitev, da se poskuša vse spore, ki
               jih deset let nismo uspeli rešiti enostransko, in jih očitno nismo uspeli rešiti,
               poskuša reševati kot dobri sosedje. Ne trdim in ne more, ker nisem strokovnjakza to
               področje, da je to pravilna odločitev ali ne, ampak od tu naprej je treba sporazum
               brati. In to, mislim, da je ključno tudi pri vaši odločitvi.</p>
            </sp>
            <sp xml:id="SDT3-OZZP-Izredna-027-2002-06-07.sp163">

               <speaker>PREDSEDNIK JELKO KACIN:</speaker>

               <p>Hvala lepa, gospod državni sekretar. Dolžan sem vas vprašati še nekaj, da ne bi bilo
               potem nesporazumov.</p>
               <p>Zapisano je, da so priloge sestavni del meddržavne pogodbe. Priloga 1, ki naj bi
               bila sestavni del, ni podpisana. Pa vas prosim, če lahko jasno odgovorite oziroma
               pojasnite, zakaj ta priloga ni podpisana, in če so priloge sestavni del sporazuma,
               potem bomo razpravljali in glasovali o celoti in moram imeti potem tudi tak sklep
               pripravljen za to. To je za naše nadaljnje delo pomembno. Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp164">

               <speaker>DR. ROBERT GOLOB:</speaker>

               <p>Dejstvo je, da priloga 1, ki ureja medsebojna razmerja med obema družbenikoma, je
               sestavni del sporazuma, ker direktno izhaja iz sporazuma. Brez sporazuma taka
               družbeniška pogodba ne more biti uveljavljena, ker je marsikje odvisna ali pa
               direktno izhaja iz sporazuma. Zato je normalen pravni potek sprejem, ratifikacija
               sporazuma, šele potem in nadaljnje ratifikacije lahko družbeno pogodbo tudi veljavno
               podpišemo. Tako da to mora biti nesporno. Se pravi, družbeniška pogodba se lahko
               podpisuje veljavno pravno formalno šele z dnem uveljavitve oziroma, pardon,
               ratifikacije, uveljavitve ratificiranega sporazuma.</p>
            </sp>
            <sp xml:id="SDT3-OZZP-Izredna-027-2002-06-07.sp165">

               <speaker>PREDSEDNIK JELKO KACIN:</speaker>

               <p>Hvala lepa. Zdaj prehajamo na odločanje. Najprej moramo pravzaprav razpravljati in
               odločati o pobudi kolega Avšiča, ki jo je potem prepustil gospodu Vizjaku, ki govori
               o tem, da naj bi odbor za zunanjo politiko in odbor za infrastrukturo o tem dokumentu
                   razpravljala skupaj pred
               našim odločanjem. Tak predlog je bil. Ne. Gospod Vizjak, kaj je bil vaš predlog.</p>
            </sp>
            <sp xml:id="SDT3-OZZP-Izredna-027-2002-06-07.sp166">

               <speaker>MAG. ANDREJ VIZJAK:</speaker>

               <p>Ne, moj predlog je bil skladen, tudi s sklepom odbora za infrastrukturo in sicer da
               pred odločanjem tega matičnega odbora, počakamo na odločitev odbora za
               infrastrukturo, ki bo razpravljal o tej problematiki.</p>
            </sp>
            <sp xml:id="SDT3-OZZP-Izredna-027-2002-06-07.sp167">

               <speaker>PREDSEDNIK JELKO KACIN:</speaker>

               <p>No, v tem primeru lahko odbor za infrastrukturo skliče sejo kadarkoli, zato najde
               možnost in priložnost. 137. člen veljavnega poslovnika pa v svojem tretjem odstavku
               vsebuje tole določbo. Če matično delovno telo ne upošteva mnenja zainteresiranega
               delovnega telesa, lahko poročevalec le tega, predstavi njegovo mnenje na seji
               državnega zbora. Kar pomeni, da glede na to, da je ta seja že sklicana, mi lahko
               odločimo, odbor za infrastrukturo pa bo svojo odločitev, v kolikor bo drugačna od
               naše, predstavil na seji državnega zbora. To so določbe 137. člena.</p>
               <p>Zato ne vidim potrebe, da bi mi našo odločitev odlagali. Lahko v zvezi s tem, kar
               smo danes razpravljali, tudi odločamo. Gospod Rokavec bi rad besedo, pa gospod
               Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp168">

               <speaker>FRANCI ROKAVEC:</speaker>

               <p>Gospod predsednik, mislim, da po nastopu župana, gospoda Bogoviča, so bile dejansko
               nanizane še vrsto dodatnih pomislekov v zvezi s samo vsebino sporazuma o jedrski
               elektrarni Krško. In sem prepričan, da bi bilo še kako umestno, da bi se opravila
               pred dokončnim odločanjem na tem matičnem odboru, razprava na zainteresiranem
               delovnem telesu, preden bi člani odbora za mednarodne odnose odločali o tem
               dokumentu.</p>
               <p>Prepričan sem, da bi bila nujno potrebna razprava na odboru za infrastrukturo pred
               to odločitvijo. Drugače ne vidim dejansko smisla, predvsem pa ker je tudi sam odbor
               za infrastrukturo tako želel v svojem sklepu. In ne vidim argumentov zakaj ne bi
               omogočili, da bi odbor za infrastrukturo opravil to svojo nalogo in pristojnost, ki
               jo ima tudi po poslovniku, pred odločanjem na tem odboru. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp169">

               <speaker>PREDSEDNIK JELKO KACIN:</speaker>

               <p>Kolega Rokavec, mi smo razpravo opravili, končali smo z razpravo. Ko smo z razpravo
               končali, smo dali besedo predstavniku lokalne skupnosti in na koncu predstavniku
               predlagatelja. Zdaj se pogovarjamo o glasovanju. Razčistili smo o tem, o tej
               razpravi, ki smo jo prej opravili, da bi veljalo na nek način prisluhniti mnenju
               odbora za infrastrukturo. To pričakovanje je realno. In prisluhnili mu bomo na
               plenarni seji državnega zbora, v kolikor bo imel drugačno stališče kot ga imamo mi.
                   Mi pa bomo danes odločali
               o predlogu sklepa, ki se glasi. Odbor je soglašal z navedenim predlogom zakona in
               zato predlaga državnemu zboru Republike Slovenije, naj predlog obravnava na svoji
               seji in ga sprejme. Poročevalec na seji državnega zbora bo predsednik odbora. To je
               predlog sklepa, o katerem bomo zdaj odločali. Imate pa vso možnost, da vsak pred tem
               tudi obrazloži svoj glas. Kolega Brenčič.</p>
            </sp>
            <sp xml:id="SDT3-OZZP-Izredna-027-2002-06-07.sp170">

               <speaker>STANISLAV BRENČIČ:</speaker>

               <p>Hvala, gospod predsednik.</p>
            </sp>
            <sp xml:id="SDT3-OZZP-Izredna-027-2002-06-07.sp171">

               <speaker>PREDSEDNIK JELKO KACIN:</speaker>

               <p>Majhno, če počakate. Gospodu Rokavcu sem pojasnil nekatere stvari. Gospod Vizjak se
               je priglasil k besedi pred vami, če dovolite. Gospod Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp172">

               <speaker>MAG. ANDREJ VIZJAK:</speaker>

               <p>Ja, jaz sem prepričan, da je tako današnja razprava kot seveda tudi razprava in
               pojasnitev vlade in tudi lokalne, to se pravi predstavnika oziroma župana občine
               Krško, odprla še določeno večjo negotovost med marsikaterim članom tega odbora. Upam
               vsaj da je. Če je prisluhnil kakorkoli argumentu.</p>
               <p>In zato bi verjetno neka razprava na odboru za infrastrukturo, ki bi bila, v kateri
               bi sodelovali verjetno tudi predstavniki stroke, odgovorila še na nekatera vprašanja.
               In menim, da bi bila odločitev tega odbora, lahko drugačna, če bi imeli to mnenje
               odbora na mizi in bi ga lahko tudi prebrali in bi se lahko tudi na podlagi tega
               mnenja odločili.</p>
               <p>Zato ponovno želim od vas, da daste na glasovanje, da ta proceduralni sklep, da pred
               odločanjem matičnega odbora za zunanjo politiko o tem sporazumu, si pridobimo mnenje
               zainteresiranega delovnega telesa in šele nato odločamo o zadevi. To je proceduralni
               predlog in ga prosim dajte na glasovanje.</p>
            </sp>
            <sp xml:id="SDT3-OZZP-Izredna-027-2002-06-07.sp173">

               <speaker>PREDSEDNIK JELKO KACIN:</speaker>

               <p>Gospod Vizjak</p>
            </sp>
            <sp xml:id="SDT3-OZZP-Izredna-027-2002-06-07.sp174">

               <speaker>MAG. ANDREJ VIZJAK:</speaker>

               <p>In ni v neskladju s poslovnikom.</p>
            </sp>
            <sp xml:id="SDT3-OZZP-Izredna-027-2002-06-07.sp175">

               <speaker>PREDSEDNIK JELKO KACIN:</speaker>

               <p>Gospod Vizjak, ko sem govoril o proceduralnem predlogu, ste rekel, da proceduralnega
               predloga ni. To je bilo tik pred tem. Zdaj ste se ponovno premislil. Mi bomo odločali
               o predlogu sklepa. Jaz sem razumel vašo razpravo kot obrazložitev glasu. Še želite?
               Gospod Vizjak, vprašal sem vas, če imate proceduralni predlog. Se bom poskušal
               ponoviti.</p>
               <p>S predlogom je prišel gospod Avšič in vi ste ga povzel v proceduralni predlog in
               rekel ste, da ni tako. In potem smo</p>
            </sp>
            <sp xml:id="SDT3-OZZP-Izredna-027-2002-06-07.sp176">

               <speaker>MAG. ANDREJ VIZJAK:</speaker>

               <p>Spoštovani predsednik, dovolite mi pojasnilo. Vi mešate dva moja predloga. Eden je
               bil tisti, ki sem govoril o besedi župana, ali prej ali potem. In tisto dejansko je
               bilo vam vprašanje, to je bil pa jasen proceduralni predlog. In zdaj ne vem, ali
               izgubljate kompas tule in ne povezujete več dveh popolnoma ločenih zadev. To je bila
               jasen proceduralni predlog, za katerega ste mi povedal, da ga boste dal na glasovanje
               takoj po zaključni razpravi. In to ste mi vi povedal, če želite, to lahko preverimo v
               magnetogramu. In ne se tu sprenevedati.</p>
               <p>In zdaj mi pa očitate nejasnost, glede tistega, ko sem vam predlagal in sem vam
               zastavil vprašanje. Kdaj boste dali besedo županu?  Ali takoj po neki razpravi ali na koncu prijavljenih
               razpravljavcev oziroma poslancev. Takrat je bila ta dilema, ali je nekaj vprašanje
               ali predlog ali ne, ne pa ob tem. In prosim, če boste tako nadaljevali, bom zahteval
               pavzo in bomo preverili magnetograme, kaj ste vi tu izjavljali za tem...</p>
            </sp>
            <sp xml:id="SDT3-OZZP-Izredna-027-2002-06-07.sp177">

               <speaker>PREDSEDNIK JELKO KACIN:</speaker>

               <p>Kolega Vizjak, točno za to gre. Dogovorili smo se, da bomo o proceduralnem predlogu
               glasovali po končani razpravi. In sem vas prosil, da svoj predlog odložite, in to ste
               sprejeli. Prav nedavno sem vas vprašal, kaj je vaš proceduralni predlog. O tem smo se
               pogovarjali. No, kar ponovite ga še enkrat, prosim.</p>
            </sp>
            <sp xml:id="SDT3-OZZP-Izredna-027-2002-06-07.sp178">

               <speaker>MAG. ANDREJ VIZJAK:</speaker>

               <p>Jaz ne vem, zdaj verjetno samo vam tule ni nekaj jasno, ostalim je, ali pa...
               <stage>/Govorita oba hkrati!/</stage>...</p>
            </sp>
            <sp xml:id="SDT3-OZZP-Izredna-027-2002-06-07.sp179">

               <speaker>PREDSEDNIK JELKO KACIN:</speaker>

               <p>Ne, ne, saj boste še enkrat ponovili predlog proceduralnega sklepa.</p>
            </sp>
            <sp xml:id="SDT3-OZZP-Izredna-027-2002-06-07.sp180">

               <speaker>MAG. ANDREJ VIZJAK:</speaker>

               <p>Moj proceduralnega sklepa oziroma lahko je tudi Avšičev, ali kakorkoli, ker je po
               njem povzet, potem je pa moj - da odbor za zunanjo politiko pred odločanjem o
               predlogu zakona o ratifikaciji sporazumu oziroma pogodbe o jedrski elektrarni Krško
               si pridobi mnenje oziroma si pridobi poročilo zainteresiranega delovnega telesa, to
               je odbora za infrastrukturo. To je predlog.</p>
            </sp>
            <sp xml:id="SDT3-OZZP-Izredna-027-2002-06-07.sp181">

               <speaker>PREDSEDNIK JELKO KACIN:</speaker>

               <p>O tem predlogu bomo glasovali. Moram pa v zvezi z vašim proceduralnim predlogom reči,
               da to mnenje težko pridobim; vi gradite na domnevi, da seja bo in da to mnenje bo na
               voljo.</p>
            </sp>
            <sp xml:id="SDT3-OZZP-Izredna-027-2002-06-07.sp182">

               <speaker>MAG. ANDREJ VIZJAK:</speaker>

               <p>To izhaja iz sklepa odbora, da želi to in da bo to naredil.</p>
            </sp>
            <sp xml:id="SDT3-OZZP-Izredna-027-2002-06-07.sp183">

               <speaker>PREDSEDNIK JELKO KACIN:</speaker>

               <p>Prav. Vaš predlog dajem na glasovanje.</p>
               <p>Kdo je za predlagani sklep? <stage>(6 članov.)</stage> Je kdo proti? <stage>(10 članov.)</stage></p>
               <p>Proceduralni predlog ni izglasovan.</p>
               <p>In zdaj prehajamo na predlog sklepa, ga še enkrat ponovim:</p>
               <p>"Odbor je soglašal z navedenim predlogom zakona in zato predlaga državnemu zboru
               Republike Slovenije, naj predlog obravnava na svoji seji in ga sprejme.</p>
               <p>Poročevalec na seji državnega zbora bo predsednik odbora."</p>
               <p>Želi kdo obrazložiti glas?</p>
            </sp>
            <sp xml:id="SDT3-OZZP-Izredna-027-2002-06-07.sp184">

               <speaker>STANISLAV BRENIČIČ:</speaker>

               <p>Gospod predsednik, jaz sicer nerad posegam v vodenje, ampak nekako ne razumem.</p>
               <p>Vi ste kot predsednik dali predlog sklepa in povsem poslovniško normalno je, da
               imamo člani pravico o tem sklepu razpravljati oziroma ga dopolniti, ne kar glasovati,
               razen če je bilo to drugače mišljeno.</p>
               <p>V to svrho bi jaz predlagal, pa ne da bi kakorkoli imel drugačen pristop, kot morda
               bi kdo želel, da bomo do dopustov še opravili to, kar je eksplicitno bilo včeraj v
               pogovoru vodstva državnega zbora z vlado zastavljeno - da bi ta sklep spremenili v
               toliko, da bi predlagali državnemu zboru, da predlog obravnava takoj, ali kakorkoli
               ga oblikujemo, po parlamentarnih počitnicah, da zdaj na tej redni in verjetno dveh
               izrednih sejah opravimo še vsaj nekaj dela, ki ga pričakuje včeraj obveščena javnost
               zaradi naših zavez do uskladitve našega pravnega reda s pravnim redom Evropske unije
               do naših počitnic.</p>
               <p>V tem smislu je smiselno ta predlog sklepa, če smo iskreni, dopolniti. In za
               obravnavo tega predloga zakona nastopi državni zbor takoj po parlamentarnih
               počitnicah, ker v nasprotnem primeru bomo porabili za obravnavo tega predloga v
               državnem zboru najmanj cel dan, ampak se bojim, da bo tega še več.  V to smer sem navedel mojo razpravo, mojo
               pripombo na predlog sklepa, če smem.</p>
            </sp>
            <sp xml:id="SDT3-OZZP-Izredna-027-2002-06-07.sp185">

               <speaker>PREDSEDNIK JELKO KACIN:</speaker>

               <p>Gospod Brenčič, sam sem včeraj sodeloval na tem pogovoru z vodstvom državnega zbora.
               To je bil nek čuden pogovor, na katerega niso vabili nobenega vodje poslanske
               skupine, pač pa sva bila po neki čudni logiki tam samo jaz in gospod Vizjak, ki je
               sočasno tudi vodja stalne delegacije državnega zbora Republike Slovenije v
               parlamentarni skupščini Nato; drugih vodij poslanskih skupin ni bilo Tam smo se
               dogovorili, da bo vlada svoj predlog pripravila do torka, zato da se bo o tem lahko
               posvetoval kolegij predsednika državnega zbora.</p>
               <p>Zato predlagam, ker sem bil tam, da ne gradimo na neki domnevi ali pa nekem
               obvestilo javnosti o tem, kaj se je vodstvo državnega zbora že dogovorilo. Odločitev
               o tem, kdaj bo posamezna točka uvrščena na dnevni red katere izredne seje ali redne
               ali katerekoli že seje je v pristojnosti vodstva državnega zbora.</p>
               <p>In vam predlagam, gospod Brenčič, da o tem vodja vaše poslanske skupine seznani
               vodstvo državnega zbora, takrat ko se bo določal dnevni red seje. Mislim, da je tak
               sklep, dodaten sklep nepotreben. Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp186">

               <speaker>STANISLAV BRENČIČ:</speaker>

               <p>Gospod predsednik, poglejte, jaz vas po svoje razumem, vendar ne me nekako odpraviti
               s tem, da me bo vodja poslanske skupine seznanil s tem, kaj in kako bo.</p>
               <p>Vse to, kar se je včeraj dogajalo, mislim, je bilo tudi zaradi pristnega interesa,
               da bomo v tem parlamentu še nekaj napravili do dopustov. In to, kar se je dogajalo,
               sem izvedel iz medijev danes, tako tiskanih medijev kot drugačnih nacionalnih
               medijev. In to, kar sem izvedel, sem namenil v razrešitev oziroma v spremembo tega
               sklepa. Kaj in kdo je tam bil, sploh ne vem. Samo to, kar sam kot parlamentarec vem,
               je to, kar sem danes prebral. Zato pač iz tega naslova jaz predlog dajem.</p>
            </sp>
            <sp xml:id="SDT3-OZZP-Izredna-027-2002-06-07.sp187">

               <speaker>PREDSEDNIK JELKO KACIN:</speaker>

               <p>Torej, vi ste dali predlog dodatnega sklepa...</p>
            </sp>
            <sp xml:id="SDT3-OZZP-Izredna-027-2002-06-07.sp188">

               <speaker>STANISLAV BRENČIČ:</speaker>

               <p>Ne, spremembo tega sklepa.</p>
            </sp>
            <sp xml:id="SDT3-OZZP-Izredna-027-2002-06-07.sp189">

               <speaker>PREDSEDNIK JELKO KACIN:</speaker>

               <p>Aha, no, to je nekaj drugega. Predlagam, da pripravite predlog dodatnega sklepa v
               zvezi s tem, ki govori o tem, kdaj se o tej točki razpravlja.</p>
            </sp>
            <sp xml:id="SDT3-OZZP-Izredna-027-2002-06-07.sp190">

               <speaker>STANISLAV BRENČIČ:</speaker>

               <p>Ne, hvala, predsednik, če smem. Predlagal sem, da se predloženi sklep spremeni tako,
               da glasi, da v tej zadnji fazi, ker ga nimam tu, da državni zbor predlog zakona
               obravnava takoj po parlamentarnih počitnicah. In prosim, da tako spremenjen sklep
               daste na glasovanje, ker je bolj oddaljen od vašega, potem pa, seveda, če ne bo
               sprejet, vaš predlog. 
               </p>
            </sp>
            <sp xml:id="SDT3-OZZP-Izredna-027-2002-06-07.sp191">

               <speaker>PREDSEDNIK JELKO KACIN:</speaker>

               <p>Samo malo. Zdaj je nekaj prijav. Gospod Anderlič je prvi dvignil roko, potem pa
               sledi gospod Vizjak. Prosim.</p>
            </sp>
            <sp xml:id="SDT3-OZZP-Izredna-027-2002-06-07.sp192">

               <speaker>ANTON ANDERLIČ:</speaker>

               <p>Jaz mislim, da na žalost je ta predlog sklepa, ali pa dopolnitev sklepa procesne
               narave in ne sodi v ta del. Se pa strinjam, da samostojno odločamo o tem sklepu in ga
               kot takega podamo kolegiju predsednika državnega zbora, kajti nešteto primerov je, ko
               matična delovna telesa predlagajo, kdaj se naj kakšna točka obravnava, na kateri
               seji, po hitrem postopku, ali kaj vse s tem počne. In to mislim da je povsem
               korektno. Vsebinsko se opredeljuje do predlaganega sklepa, zraven pa še sklep, ki bo
               tak. Namreč, tukaj je ena past. Namreč, če je to združeno v en sklep, je potem stvar,
               bom rekel povezana in determinira v čisto neko drugo zadevo.</p>
            </sp>
            <sp xml:id="SDT3-OZZP-Izredna-027-2002-06-07.sp193">
               <speaker>STANISLAV BRENČIČ:</speaker>
               <p>Če smem, gospod predsednik. Sprejemam pojasnilo kolega Anderliča.
            Lahko je to dodatni sklep ali drug sklep v tem primeru, ki ga naslavljamo na vodstvo
            državnega zbora, ko opravlja sklic.</p>
            </sp>
            <sp xml:id="SDT3-OZZP-Izredna-027-2002-06-07.sp194">

               <speaker>PREDSEDNIK JELKO KACIN:</speaker>

               <p>Še enkrat, gospod Brenčič oziroma, se opravičujem, celotni sestav odbora za zunanjo
               politiko. Vlada nam je v proceduro, v ratifikacijo posredovala pogodbo med vladama. O
               njej se opredeljujemo, smo za ali smo proti. TO je vsebina naše razprave. Vse ostalo
               so dodatni sklepi. In če boste formulirali dodatni sklep, ki se glasi nekako tako, da
               odbor za zunanjo politiko predlaga kolegiju državnega zbora naj uvrsti to točko na
               dnevni red jeseni, lahko tak sklep tudi izglasujemo. Tak sklep je pa tako ali tako
               brezpredmeten, kajti o dnevnem redu odločamo poslanci na začetku seje in lahko
               katerikoli poslanec ali poslanska skupina pride s predlogom širitve na sami seji.
               Zato se mi zdi tak dodaten sklep brezpredmeten, ker ne glede na to, kaj mi odločimo,
               ima še vedno vsak drug možnost odločati drugače. Zato predlagam, da odločamo o
               sklepu, ki sem ga že predstavil. Če pa je potreba po dodatnem sklepu, pa prosim, da
               se tak dodaten sklep uvrsti v proceduro in bomo naknadno glasovali še o dodatnem
               sklepu. Gospod Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp195">

               <speaker>MAG. ANDREJ VIZJAK:</speaker>

               <p>Hvala lepa. Jaz bi se navezal na predlog gospoda Brenčiča. In sicer, mi je bilo zelo
               žal, da je bila včerajšnja seja oziroma posvet pri predsedniku državnega zbora skupaj
               z ministrom za evropske zadeve in nekaterimi predstavniki vlade  zaprta za javnost in zato ni mogla javnost biti
               in ni bila obveščena o moji razpravi na tem posvetu, na katerem ste bili prisotni
               tudi vi. Seveda je potem prišla in pricurljala oziroma prišla v javnost zgolj
               interpretacija tega sestanka, ki jo je dal predsednik državnega zbora. Povsem
               legitimno, ampak povzetek ne ustreza dogajanjem na tem posvetu. Na tem posvetu sem
               predsedniku državnega zbora predlagal prav to, kar je bilo sedaj predloženo. Kajti,
               vlada je prišla pred nas s široko paleto evropske zakonodaje in povedala, kako
               potrebno je zapreti določene zakone, ker bo to šlo v neko poročilo, v katerem se bo
               seveda potem nekako razprava odvila, ali smo mi tisti pravi za Evropsko zvezo, ali
               ne.</p>
               <p>Skratka, menim in tudi med spiskom zakonov, ki jih je dala vlada na mizo, te
               ratifikacije ni bilo. Zato je bila moja pripomba v tem kontekstu sledeča. Zakaj
               izgubljati čas v tako pomembnem obdobju, z eno časovno zahtevno tematiko, kot je ta
               sporazum o Jedrski elektrarni Krško, za katerega mi vsi tule za to mizo vemo, pa si
               ne upamo priznati, da je slab in da ne bo ratificiran, ker ga, če nič drugega,
               Hrvatje ne bodo ratificirali. To se pravi, posiljevati ta državni zbor v tem ključnem
               trenutku s to odločitvijo na račun marsikaterega zakona iz nabora predpisov, ki
               sodijov prilagajanja slovenskega pravnega reda z evropskim. To je bil moj predlog.
               Rekel sem, zakaj to. Potem je minister korektno odgovoril, da urejanje meddržavnih
               odnosov tudi sodi v to luč perspektivnih obnašanj Slovenije in tako naprej in da je
               to to in daje to tudi nekako povezano s tem vprašanjem. Skratka, sam osebno
               ocenjujem, da je pomembnejših zakonov v smislu tako imenovanih evropskih zakonov in
               da bomo res izgubili v državnem zboru precej časa s to temo povsem nepotrebno.</p>
            </sp>
            <sp xml:id="SDT3-OZZP-Izredna-027-2002-06-07.sp196">

               <speaker>PREDSEDNIK JELKO KACIN:</speaker>

               <p>Hvala lepa, gospod Vizjak. Vi tudi veste in to je včeraj predsednik državnega zbora
               povedal, da je spisek zakonov, ki naj bi bili prioritetno obravnavani v pripravi in
               da bo v torek dostavljen državni zbor. Kaj bo na njem, jaz ne bi prejudiciral, ampak
               po razpravi si upam domišljati, kaj na njem bo. Zato je ta razprava, da te
               ratifikacije ni bilo gor, brezpredmetna. Jaz vas še enkrat vprašam  imamo predlog sklepa, o katerem bomo
               glasovali. Če želi kdo obrazložiti svoj glas, naj ga obrazloži in o tem glasujemo. In
               zraven bomo potem glasovali še o dodatnem sklepu. Želi kdo obrazložiti svoj glas?
               GOspod Aurelio.</p>
            </sp>
            <sp xml:id="SDT3-OZZP-Izredna-027-2002-06-07.sp197">

               <speaker>AURELIO JURI:</speaker>

               <p>Jaz bom, predsednik, podprl sklep tako, kot si ga predlagal. Kdaj bo uvrščena točka
               na dnevni red državnega zbora, odloča kolegij po posvetu z vodji poslanskih skupin.
               Nesmiselno je danes odločati, kdaj bo državni zbor to obravnaval, ker bi lahko po tej
               paraleli določili, da bo razpravljal koncu svojega mandata, seveda je to nesmiselno.
               Če pa si želimo prihraniti čas za to, ko bo prišel na dnevni red, danes smo si pet ur
               povedali, trdim vse, kar je možno povedati. Če hočete izkoristiti kolegij, če je čas,
               ki je za to namenjen takrat, ko bo ratifikacija prišla izvolite. Ampak zavestno
               seveda boste jemali čas drugim stvarem. Jaz pravim, dajmo sprejeti sklep, ali kdo je
               za in kdo je proti. Takrat, ko bo kolegij določil, kdaj bomo razpravljali, bo prišel
               pač na dnevni red. Ampak, če smo dobronamerni, jaz pravim, da takrat ne bo treba
               ponavljati tega, kar smo že danes povedali in kar so mediji povzeli, verjetno bodo o
               tem tudi odločali. Zato bom jaz glasoval za sklep, kakor si ga predlagal.</p>
            </sp>
            <sp xml:id="SDT3-OZZP-Izredna-027-2002-06-07.sp198">

               <speaker>PREDSEDNIK JELKO KACIN:</speaker>

               <p>Obrazložitev glasu, gospod Jakič, potem gospod Brenčič, Vizjak in gospod Sok.
               Obrazložitev glasu.</p>
            </sp>
            <sp xml:id="SDT3-OZZP-Izredna-027-2002-06-07.sp199">

               <speaker>ROMAN JAKIČ:</speaker>

               <p>Najprej bom obrazložil, hvala bogu ni replik na obrazložitev glasu. Obrazložil bom
               najprej predlog gospoda Brenčiča.</p>
            </sp>
            <sp xml:id="SDT3-OZZP-Izredna-027-2002-06-07.sp200">

               <speaker>PREDSEDNIK JELKO KACIN:</speaker>

               <p>Zdaj glasujemo, gospod Jakič, o predlogu sklepa, ki se glasi: ODbor je soglašal z
               navedenim predlogom in poročevalec bo...</p>
            </sp>
            <sp xml:id="SDT3-OZZP-Izredna-027-2002-06-07.sp201">

               <speaker>ROMAN JAKIČ:</speaker>

               <p>Vidim, da je strašno velika nestrpnost glede tega in da smo se začeli zelo grdo
               gledati čez mizo. Se opravičujem. Mislil sem, da lahko razpravljam o obeh predlogih
               skupaj. <stage>(Glas iz ozadja.)</stage> V redu. Obrazložil bi rad glas drugim. Jaz bom glasoval za
               predlagani sklep, iz preprostega razloga, ker mislim, da boljšega sporazuma se ne da
               poseči. Boljši sporazum je možno zapisati, vanj zabeležiti, da bomo sami opravljali
               za Jedrsko elektrarno Krško, da bo naš delež večji, kot je 50%, da se del odpadkov, najmanj 50% takoj odpeljati
               v Republiko Hrvaško in tako naprej. Seveda je to lahko napisati. Zato pravim, da tak
               boljši sporazum je lahko napisati, težko ga je pa doseči. Jaz sem danes zelo striktno
               poslušal argumente, predvsem gospoda župana in sem imel občutek, da izhajajo,
               predvsem kar se tiče upravljanja in deleža, iz težave, nastale 1996., 1998. leta. Po
               ponovnem branju 3. člena tega sporazuma oziroma predloga ratifikacije pogodbe sem
               ugotovil, da je s tem ta zadržek odpravljen, da lahko seveda predsednik uprave, ki pa
               je Slovenec, če sem prav razumel v tem kontekstu, odloči ne glede na paritetno
               sestavo.</p>
               <p>Jaz tudi mislim, da če ta sporazum, zanj nisem dobil odgovora, ali če ta sporazum ne
               bi bil podpisan - kaj bi se spremenilo. Po mojem mnenju se ne bi nič spremenilo.
               Predvsem pa bi ostali neurejen status in pa pravna razmerja in pa seveda povezana z
               vlaganjem v nuklearko, njenim izkoriščanjem in razgradnjo, zato bom ta predlog podprl
               in tudi na plenarnem zasedanju podprl ratifikacijo tega predloga.</p>
            </sp>
            <sp xml:id="SDT3-OZZP-Izredna-027-2002-06-07.sp202">

               <speaker>PREDSEDNIK JELKO KACIN:</speaker>

               <p>Hvala lepa. Gospod Brenčič.</p>
            </sp>
            <sp xml:id="SDT3-OZZP-Izredna-027-2002-06-07.sp203">

               <speaker>STANISLAV BRENČIČ:</speaker>

               <p>Hvala lepa, gospod predsednik. Ne bom uporabil tega instituta, ki mi pripada, ker ne
               želim, podobno kot moj predhodnik, zlorabljati tega instituta v razpravi, sem pa
               povedal, kako bom glasoval. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp204">

               <speaker>PREDSEDNIK JELKO KACIN:</speaker>

               <p>Hvala. Gospod Vizjak.</p>
            </sp>
            <sp xml:id="SDT3-OZZP-Izredna-027-2002-06-07.sp205">

               <speaker>MAG. ANDREJ VIZJAK:</speaker>

               <p>Hvala lepa. Seveda, jaz sem ogorčen in razočaran, da pri tako pomembnem vprašanju,
               kot je vprašanje nadaljnjega delovanja tega jedrskega objekta in seveda tudi
               skladiščenje radioaktivnih odpadkov in seveda, še posebej razgradnje tega objekta, ki
               bo ostal v lokalnem okolju in v Sloveniji, da ta odbor ne želi pred odločitvijo
               prisluhniti tudi zainteresiranemu delovnemu telesu in tudi slovenski strokovni
               javnosti. To je zame veliko razočaranje, ker vidim, da se odločate zgolj in samo
               politično in še toliko nestrpnosti je, da ne želite niti poslušati in prisluhniti
               morebiti strokovno utemeljenim drugačnim mnenjem.</p>
               <p>Mislim da je to slaba popotnica za ta sporazum. Še posebej je pa slaba popotnica ob
               najavi gospoda državnega sekretarja, da sporazum temelji na zaupanju, kajti izkušnje
               so več kot očitne in so slabe.</p>
               <p>V Socialdemokratski stranki ne bomo in ne želimo na tak način odločati o pomembnih
               zadevah, zato bomo to odločanje na odboru obstruirali. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp206">

               <speaker>PREDSEDNIK JELKO KACIN:</speaker>

               <p>Hvala lepa. Gospod Sok. 
               </p>
            </sp>
            <sp xml:id="SDT3-OZZP-Izredna-027-2002-06-07.sp207">

               <speaker>ALOJZ SOK:</speaker>

               <p>Hvala lepa. Že prej sem povedal stališče poslanske skupine. Mi razmišljamo, da je ta
               sporazum dolgoročno za Slovenijo škodljiv in ne rešuje temeljnih problemov v zvezi z
               nuklearko Krško, ampak jih prenaša v neko nedoločeno prihodnost. Iz tega razloga tudi
               mi izkoriščamo poslovniško možnost in napovedujemo obstrukcijo. Hvala lepa.</p>
            </sp>
            <sp xml:id="SDT3-OZZP-Izredna-027-2002-06-07.sp208">

               <speaker>PREDSEDNIK JELKO KACIN:</speaker>

               <p>Hvala lepa. Gospod Rokavec.</p>
            </sp>
            <sp xml:id="SDT3-OZZP-Izredna-027-2002-06-07.sp209">

               <speaker>FRANCI ROKAVEC:</speaker>

               <p>Hvala za besedo, gospod predsednik. V imenu naše poslanske skupine sporočam, da ne
               bomo sodelovali pri tem odločanju, predvsem zaradi naslednjih razlogov - namreč,
               zaradi razlogov, ker je vlada odstopila od svoje obljube o paketnem reševanju obeh
               sporazumov na obeh straneh. Drugič, ker danes na seji odbora ni bilo omogočeno, da bi
               dejansko lahko bili člani odbora soočeni z vsemi argumenti. Med temi tudi pomeni to,
               da ni bil izglasovan sklep, da bi odbor za infrastrukturo, ki dejansko posega v to
               temeljno področje na strokovni ravni, lahko pred odločanjem članom odbora podal svoje
               mnenje. In ocenjujemo, da ta sporazum dejansko poslabšuje varnostne razmere Republike
               Slovenije na jedrskem področju. Zato temu glasovanju pač ne bomo prisostvovali. Hvala
               lepa.</p>
            </sp>
            <sp xml:id="SDT3-OZZP-Izredna-027-2002-06-07.sp210">

               <speaker>PREDSEDNIK JELKO KACIN:</speaker>

               <p>Hvala lepa. Sam bom podprl ta predlog sporazuma iz več razlogov.</p>
               <p>Nam se je velikokrat zgodilo, gospe in gospodje, v preteklosti, da smo imeli
               priložnost stopiti naprej in stopiti nazaj. Leta 1991 smo se na Brionih pogovarjali o
               tem, ali bomo investirali v prihodnost ali pa se bomo vrnili nazaj. Tvegali smo in
               smo se odločili za prihodnost. Ob španskem kompromisu smo imeli priložnost, da se
               odločimo, da se pridružimo pogajanjem za vstop v Evropsko unijo ali ostanemo tam,
               kjer smo bili, da bi bili daleč nazaj, v primerjavi s tistimi, ki so šli naprej
               skupaj z nami. Tudi ko je šlo za Nato, se je velikokrat slišalo, da je marsikdo
               proti, pa smo se odločili in smo šli naprej. V vsakem primeru, v vsakem primeru bomo
               imeli vsaj to, kar imamo zdaj, manj ne moremo imeti, lahko imamo samo več. Zato so to
               utemeljeni razlogi, da se ta sporazum podpre - in ga bom podprl in glasoval za.
                   Gospod Avšič</p>
            </sp>
            <sp xml:id="SDT3-OZZP-Izredna-027-2002-06-07.sp211">

               <speaker>JOŽE AVŠIČ:</speaker>

               <p>Hvala za besedo. Resda bomo o tem nedvomno razpravljali še tudi v odboru za
               infrastrukturo, kajti tako imam sporočilo predsednika. In res je, da je po poslovniku
               potrebno, da bi taka odločitev bila sprejeta pred matičnim odborom, vendar bo o tem
               seveda državni zbor obveščen, tako kot vse poslanske in poslanci.</p>
               <p>Sam osebno na današnji seji nisem bil prepričan v to, da ta sporazum ne prinaša
               oziroma ta pogodba ne prinaša nobenih nevarnosti in da ni nobenega tveganja, da
               zaupanja partnerice - da ne bo našega zaupanja partnerica morda lahko izigrala. Zato
               bom, kot sem že velikokrat doslej napovedal, glasoval proti ratifikaciji te pogodbe,
               tudi iz razlogov, ker v svojem okolju pač ne bom znal pojasniti nekaterih korakov, ki
               jih je morda res treba storiti v smislu obrazložitve predsednikovega glasu, vendar pa
               seveda to okolje živi soočeno z vsemi nevarnostmi, tveganji in hipotetičnimi
               nevarnostmi, o katerih danes je bilo govora in ki niso bile v ničemer zavržene. Moj
               glas bo proti. Hvala.</p>
            </sp>
            <sp xml:id="SDT3-OZZP-Izredna-027-2002-06-07.sp212">

               <speaker>PREDSEDNIK JELKO KACIN:</speaker>

               <p>Hvala lepa. Zdaj prehajamo na glasovanje. Aha, še prijava, gospod Kavtičnik.</p>
            </sp>
            <sp xml:id="SDT3-OZZP-Izredna-027-2002-06-07.sp213">

               <speaker>JOŽEF (JOŽE) KAVTIČNIK:</speaker>

               <p>Hvala lepa. Danes ni bilo razpravljavca, ki ga ne bi skrbela varnost jedrske
               elektrarne Krško in tudi ne razgradnja ter skladiščenje. Dodatni argumenti, ki jih je
               župan navedel, so me pripeljali do tega, da se bom vzdržal. Skrb in stiska, ki jo
               imajo ljudje ob tem, so me prepričali, da moram dobiti še dodatna mnenja, in zato se
               bom danes vzdržal tega glasovanja.</p>
            </sp>
            <sp xml:id="SDT3-OZZP-Izredna-027-2002-06-07.sp214">

               <speaker>PREDSEDNIK JELKO KACIN:</speaker>

               <p>Hvala lepa. Zdaj pa prehajamo na glasovanje.</p>
               <p>Kdo je za predlagani sklep? <stage>(9 članov.)</stage> Je kdo proti? <stage>(1 član.)</stage></p>
               <p>Prisotnih je 13 poslank in poslancev. Ugotavljam, da je predlagani sklep izglasovan.</p>
               <p>Zdaj ne vem, ali se bodo gospodje, ki obstruirajo, priključili in prišli z dodatnim
               predlogom sklepa. ...<stage>/Medsebojni pogovor/</stage>...</p>
               <p>V redu. Imamo še predlog dodatnega sklepa, ki ga je predložil oziroma vložil gospod
               Brenčič, zato bomo glasovali še o njegovem predlogu.</p>
               <p>Kdo je za njegov predlog? <stage>(Nihče.)</stage> Je kdo proti? <stage>(7 članov.)</stage></p>
               <p>S tem zaključujem to točko dnevnega reda.</p>
               <p>Vračamo se na <title>1. točko dnevnega reda,</title> kjer moramo izglasovati še en
               dodaten amandma.</p>
               <p>Redakcijski amandma v 2. členu: besedo <q>"konvencija"</q> se zamenja z  besedo protokol. Kdo je za predlagani sklep?
               Prosim, da to potrdi z dvigom rok.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep izglasovan in zaključujem to točko.</p>
               <p>Prehajam ta <title>TOČKO 3. - RAZNO.</title>
               </p>
               <p>Želi kdo besedo pod točko razno? Jaz bi nekatere zadeve, ki so bile pripravljene za
               točko razno, preložil na naslednjo sejo ob dejstvu, da smo sejali oziroma delali že
               pet ur in petnajst minut. Hvala lepa za sodelovanje.</p>
               <stage type="time">(Seja se je končala 7. junija 2002 ob 14.24 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNP-Redna-018-2002-03-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">AAD82A04BB132FA0C1256B68003A69BC</idno>
               <idno type="custom" subtype="day">22F4C67E8F3F1EC5C1256B76004A2532</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=22F4C67E8F3F1EC5C1256B76004A2532</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNP-Redna-018-2002-03-08.OZNP" n="018">
               <name>Redna</name>
               <date when="2002-03-08"/>
            </setting>
         </settingDesc>
         <particDesc>
            <listOrg>
               <org xml:id="OZNP-Redna-018-2002-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNP-Redna-018-2002-03-08.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">2. nadaljevanje 18. seje</stage>
            <stage type="date">(8. marec 2002)</stage>
            <stage type="chairman">Sejo je vodil Maksimiljan Lavrinc, predsednik odbora.</stage>
            <stage type="time">Seja se je pričela ob 9.51 uri. </stage>


            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ker bomo prav hitro lahko sklepčni, predlagam, da se zmenimo, da bi bil začetek seje
               ob tričetrt na deset. Ta čas bom pa poskušal storiti to, da se vsaj nekaj poslancev
               liberalne demokracije še pridruži tej seji.</p>
               <p>Pa da ne bom potem težil, danes je 8. marec, mednarodni praznik žena, zato vsem
               damam čestitam in jim želim prijetno praznovanje; seveda, temu primerno bomo tudi to
               sejo pravočasno zaključili. Hvala lepa.</p>
               <p>Če mi dovolite, ugotavljam, da lahko nadaljujemo z obravnavo <title>predloga zakona o
                  spremembah in dopolnitvah zakona o sod niški službi.</title>
               </p>
               <p>Posebej prisrčno se zahvaljujem vsem prisotnim, ker ste omogočili nadaljevanje seje.
               Za ostale je pa žal tako, da nekaterih pravzaprav niti ne poznam ne več.</p>
               <p>Včeraj se je k besedi javil, in je ni dobil, ker smo prekinili sejo, gospod Petan.
               Potem je na vrsti gospod Ščernjavič in sedaj dviguje roko še gospa Majda Zupan.
               Gospod Petan ima besedo.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Torej, skušal bom čim bolj na kratko.</p>
               <p>Pa če sem čisto konkreten, torej tudi v naši poslanski skupini ne podpiramo tega
               znižanja starosti za pridobitev trajnega mandata, se pravi, se zavzemamo za to, da
               ostane tako, kot je.</p>
               <p>Naslednje. Zdi se nam umestno, da se to območje, na katerem lahko ekipa sodnikov, ki
               je določena, da gostuje ali dela ali se premesti, da je to širše območje.</p>
               <p>Kar se pa tiče te resne ugotovitve, da na kazenskem področju ni zanimanja sodnikov
               ali, kot je bilo rečeno, sodnic, predvsem na okrožnih sodiščih, potem se pa tu
               pojavlja vprašanje, zakaj je pa potem na okrajnih sodiščih pa mogoče malo večje
               zanimanje. In če iščemo vzroke, potem lahko verjetno ugotovimo, da je v pristojnostih
               dela ali, ne vem, področjih dela nesorazmerje, ker ljudje pač gredo tja, kjer je
               delo, ne vem, lažje, bolj ugodno, bolj prilagojeno človeku ali kakorkoli, ali manj
               stresno. Tako da bo verjetno stroka morala to sama ugotoviti, zakaj je na enem
               področju zanimanja, na drugem ga pa tako rekoč ni. To, da bi bila za to kriva
               feminizacija, se jaz ravno ne bi mogel strinjati, da je tudi feminizacija posledica
               nekega nezanimanja za nek poklic. Res pa je, da ta problem, ki je bil včeraj načet,
               bo verjetno o njem potrebno še kaj spregovoriti, vendar mogoče je bil to malo bolj
               ponesrečen poskus. Vendar mislim, da to ni toliko problem direktno dela inpa stroke,
               ampak je problem šolskega sistema. Res je, da je to tudi problem stroke, ker
               navsezadnje stroka trpi zaradi tega, in zato pravim, da bomo verjetno o tem morali še
               kaj reči, ker ni samo problem na tem področju, ampak je še tudi na katerem drugem
               kjer tudi postaja resen problem, ker prehod iz ene skrajnosti v drugo skrajnost ni
               nikjer dober. In če se sedaj ta prehod iz skoraj popolnega moškega dela sodstva na
               popolnoma ženski del, verjetno je nekaj narobe. In iz ene skrajnosti skok v drugo
               skrajnost ni dober. Verjetno je nekje neko povprečje tisto, ki je najboljše. Ampak da
               je pa feminizacija kriva za vse, kar je  narobe v sodstvu, pa verjetno tudi ni res. In še zadnje,
               glede ocenjevanja dela. Kar se tega tiče, mislim, da podpiramo vsaj v glavnem pogled
               ministrstva, da stroka mora biti avtonomna pri strokovnih odločitvah ali pa
               samostojna, je mogoče boljši izraz, brez vmešavanja od zunaj. Tu verjetno ni potrebno
               izgubljati več besed in to je popolnoma jasno, da tunihče drug nima kaj iskati.</p>
               <p>Kar se pa tiče ocenjevanja dela tega segmenta, pa mislim, da verjetno mora tudi kdo
               od zunaj še kaj povedati. Dejstvo je, da če ocenjujemo samega sebe, potem smo vedno
               najboljši, takšne izkušnje že imamo iz preteklosti in se to ni najbolje obneslo. Res
               pa je, da je treba tu najti neko primerno razmerje, da se vsak tudi ne more vmešavati
               v to. Ampak verjetno pa, ker je bilo rečeno tudi nekaj na račun poslancev in
               državnega zbora, mislimo, da tudi poslanci lahko kaj rečemo, takokot lahko reče vsak
               občan, ki se sreča s to stroko in išče pet ali pa deset let svojo pravico in
               marsikdaj nima več kaj iskati, zato ker je stvar pase, še posebej na delovni
               zakonodaji, kjer gre firma v stečaj in v bistvu nimaš več kaj iskati, ker tam je
               zadeva aktualna in pravica še mogoče dosegljiva, če je razsodba hitra. Na tem
               področju, mislim, da lahko podpremo vsaj v glavnem pogled ministrstva, da je potrebno
               nek pogled na to in dati neko mnenje glede na samo delo. Če je to ravno najbolj pravi
               pristop, tega v tem trenutku mogoče niti ne morem reči ali pa mogoče niti ni toliko
               pomembno. Je pa potrebno, da nekdo tudi od zunaj pove o oceni nekaj, ne trdim, da
               mora biti to tista stoprocentna ocena, ki stoprocentno velja, ampak vsaj en del
               veljave pa takšen pogled od zunaj tudi mora imeti.</p>
               <p>Še enkrat pa povem, kar se pa tiče strokovnega dela in strokovnih odločitev glede
               razsodb, tam pa ni potrebno izgubljati besed in tam pa mora sodstvo samo, stroka mora
               sama odločati in nihče od zunaj nima pravice. Mislim, da tudi do zdaj ravno ne morem
               reči, da je bil takšen slučaj.</p>
               <p>Toliko. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Petanu. Besedo ima gospod Ščernjavič.</p>
            </sp>
            <sp who="SDT3:ŠčernjavičDrago">

               <speaker>GOSPOD ŠČERNJAVIČ:</speaker>

               <p>Hvala za besedo. Želel bi opozoriti na nekatere probleme, in sicer vprašanje
               razmerij. Gre za vprašanje dolžnosti predstojnika.</p>
               <p>Mi se na tem segmentu srečujemo z dokajšnjimi problemi, kot sindikat in tudi
               delavci, ki so zaposleni na sodiščih. Tu je zaposlenih nekaj tisoč, 2.844 zaposlenih
               delavcev na sodiščih. Problem je pa naslednji. Pa bi prosil, da bi se to zapisalo pa
               potem seveda proučilo.  Pred
               leti je bilo dano izhodišče ministrstva za pravosodje kot priporočilo vsem sodiščem
               za uskladitev aktov o sistemizaciji na sodiščih, da se na podlagi tega akta potem
               razvrstijo 2.844 zaposlenih delavcev. Kaj ugotavljamo? Ugotavljamo, da tisto
               priporočilo ministrstva je bilo različno izvedeno. Da je to res, da je bilo različno
               izvedeno, kaže tudi podrobna analiza o tipih delovnih mest na sodiščih, vrstah
               delovnih mest na sodiščih in pa o količnikih in plačah zaposlenih delavcev na
               sodiščih. Tu gre za cca. več kot 32 delovnih mest, pa tukaj notri imam podatke, za
               več kot 400 delovnih mest, zaposlenih delavcev za 2.844 izvajalcev. Torej, so
               razlike. Zakaj so razlike? Razlike so tudi tako, na podobnih enakih delovnih mestih,
               z enako podobno stopnjo odgovornostjo, kjer so najbrž akti različno pripravljali.
               Sodelovali smo kot sindikat pri sodiščih, pri oblikovanju mnenj, stališč, pripomb,
               potem pa, ko se je to spustilo v izvedbo, pa bolj malo. Vzrok je v tem ker se vedno
               srečujemo z enim dvojnim dualizmom, glede te dolžnosti, kdo je predstojnik za
               oblikovanje takega akta, za uskladitev takega akta, za odpravljanje razlik v takih
               aktih.</p>
               <p>Še nekaj moram reči, tudi to, da pri teh vprašanjih naletimo, kar se tiče tega
               socialnega partnerstva in odnosa, je bolj razvito z ministrstvom za pravosodje in
               zadolženim državnim sekretarjem za sodišča, kot je pa znotraj sodišč. Glede na to, da
               so tudi danes predstavniki sodne veje oblasti tukaj, pač predsedniku vrhovnega
               sodišča sem že predvčeraj sugeriral, pa je sprejel, da bi se v zvezi s temi vprašanji
               čimprej dobili in uskladili.</p>
               <p>Zdaj pa vprašanje, in tudi dilema, kje opredeliti vlogo, funkcijo, položaj
               predstojnika na sodiščih in njegovo dolžnost in odgovornost vis-a-vis zaposlenih? Ali
               v tem zakonu, ali kje drugje? Trdim, da to ni dovolj jasno in konkretno opredeljeno.
               In seveda tudi, zaradi tega se načelo socialnega partnerstva, kljub temu, da
               imamopodpisano pogodbo o pogojih dela sindikata na sodiščih ne izvaja tako, kot bi se
               morala.</p>
               <p>Ne govorim na pamet, mislim, da ni danes čas tukaj, da bi pogledali, vsaj to kar
               imamo vsi, kar je pripravljeno, od strani 48 tabele, ki jih je naredil urad za sistem
               plač, ki je zbral vse podatke o plačah, tako v izvršni, sodni, zakonodajni veji in
               ostalih zavodih, torej za sodišča. Tu je le prikaz vseh teh razlik, od čistilke,
               telefonistka, delavca pri sprejemu, odpravi in vročanja, do varnostnikov, referentov
               in tako naprej, skratka, za več kot 32 vrst delovnih mest.</p>
               <p>Tole kot opozorilo in pa predlog in bi prosil, da bi se ta problem, to vprašanje
               razčistilo do drugega branja.</p>
               <p>Kar pa zadeva razmerje plač, bi pa samo to opozoril. Podatki so nedvoumni in jasni. Statistika podatkov o
               plačah, ki jo imamo, je zelo dobra, da so se razmerja plač na sodiščih tudi izjemno
               povečala. Namreč, v sodni veji oblasti je razmerje 1:12, pred 10 leti je bilo to
               razmerje mnogo nižje. To so dejstva. Delavci na sodiščih, teh 2.600, 2.800 delavcev
               na sodiščih, je primerjalno gledano, prvič je problem določene neusklejanosti
               znotraj, drugi problem je pa določena neusklajenost teh delovnih mest in teh delavcev
               s svojimi plačami tudi vis-a-vis uprave. In seveda bi pozval tudi pristojne, da bi se
               čimprej usedli, resno uskladili in seveda te anomalije v določenem času tudi
               odpravili. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospa Zupanova.</p>
            </sp>
            <sp who="SDT3:ZupanMajda">

               <speaker>MAJDA ZUPAN:</speaker>

               <p>Hvala lepa za besedo. Če se postavim na stran državljanov oziroma državljank, potem
               moram z njimi deliti bes, nejevoljo, prizadetost in tudi mnenje, da nimamo pravne
               države oziroma, da je nimamo v zadostni meri, zaradi tega, ker državljani ne morejo v
               enem razumnem roku priti do svoje pravice. In prav vprašanje sodnih zaostankov, je
               izjemno pereče vprašanje, ki je že lansko leto botrovalo noveli, vendar v
               kratkoročnih ukrepih. Vidimo pa, da je stvar še vedno zelo težka in da jo je treba
               rešiti bolj temeljito. Analiza, ki nam je obljubljena, glede sodnih zaostankov, kot
               nam je gospod državni sekretar včeraj povedal, kaže da kljub temu, da se zaostanki
               zmanjšujejo, pa je padec storilnosti v sodniških vrstah tako velik, da bo potrebno
               veliko naporov, da se bo to tudi nadoknadilo.</p>
               <p>Sanacija teče na večih področjih. Na številnih področjih, vendar pa je novela, ki jo
               imamo pred seboj samo ena izmed njih. V naši poslanski skupini bi radi opozorili na
               nekatere stvari. In sicer, starostna meja za sodnike. Menimo, da ni pametno zniževati
               to mejo z dosedanjih 28 na 30 let. Res je, da je sodnikova strokovnost teoretično
               ustrezna tudi pred 30 letom, vendar takšni sodniki, menimo, da nimajo dovolj
               življenjskih izkušenj, večkrat tudi ne ustrezne samozavesti, tako da bi se suvereno
               odločali in da bi bilo lahko njihovo delo tudi kvalitetno.</p>
               <p>Velikokrat imamo priložnost videti na eni strani mlado sodnico ali mladega sodnika
               in na drugi strani stranko, ki lahko  tega sodnika ali sodnico, zaradi neizkušenosti, mladosti ali mogoče
               premalo samozavesti, spravi v neprijetni položaj in tudi v težave pri samem
               odločanju.</p>
               <p>Drugo stvar bi izpostavila plače. Jasno je, da nismo proti, da ne smatramo, da imajo
               sodniki previsoke plače, vendar mislimo, da so plače nekaterih primerljivih poklicev
               prenizke. Že pri obravnavi zakona o sistemu plač v javnem sektorju smo dali eno
               primerjavo, menimo pa, da je prav, da se uredijo enotno, čeprav je navedba sodnega
               sveta, da se skuša sodnike izenačiti z državnimi uradniki, zanimiva in najbrž okoli
               tega bo še tekla debata. Vemo, da se je število sodnikov povečalo, da so se tudi
               plače povečale, vendar pa je storilnost padla. Zaradi tega mislimo, da je praksa
               pokazala, da višanje plač ni vedno produktivno.</p>
               <p>Naslednja stvar, mobilnost sodnikov, ki je tudi vprašanje, ki mu je vredno posvetiti
               pozornost. Sprašujemo se ali je uvedba tako imenovanih mobilnih sodnikov znotraj
               istega sodnega okrožja in časovno omejeno na 6 let, dovolj ali bi bilo potrebno
               morebiti to okrožje oziroma območje razširiti, mogoče tudi na območje višjega
               sodišča. S tem, da bi bila fleksibilnost sodnikov večja. Tudi predlog sodnega sveta,
               da naj bi akti prihajali k sodnikom, ni slaba in bi bila vredna razmisleka. Na vsak
               način na tem področju bo treba stvar premisliti in mogoče zavzeti tudi malo bolj
               ostre ukrepe in ostre zareze.</p>
               <p>Zavzemamo se tudi za čim večjo prehodnost sodnikov. Na eni strani <gap n="..."/> ustavno
               sodišče na višja sodišča in na drugi strani bi bilo vredno posvetiti pozornost tudi
               prehodnost iz gospodarstva, iz državne uprave, ker na tak način menimo, da bi se
               izkušnje lahko izmenjavale in da bi tudi na kvaliteti dela lahko pridobili.</p>
               <p>Najbolj zanimiv pa je vsekakor nadzor sodnikom. Vidimo, da so tukaj mnenja zelo
               različna in da bo treba še kar precej usklajevanja. Bistveni namen je vsekakor večja
               učinkovitost, večja storilnost. In zaradi tega najbrž neka oblika nadzora bi vsekakor
               mogla biti. Na vsak način pa je treba upoštevati načelo neodvisnosti sodstva.</p>
               <p>Tako da smatramo, da novela kot poskus nadgrajevanja ali dograjevanja sodniške
               službe, pomeni korak naprej, vendar bo potrebno nadaljevati pogovore in uskladitve
               med vsemi zainteresiranimi. Menimo pa, da je velika sreča, da je predlagatelj dal v
               postopek, dal  predlog za
               spremembo in dopolnitev zakona o sodniški službi po redni poti. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, gospe Zupanovi. Še kdo? V kolikor ne, bom, prosim ja. Gospod Zalar,
               izvolite.</p>
            </sp>
            <sp who="SDT3:ZalarAleš">

               <speaker>ALEŠ ZALAR:</speaker>

               <p>Hvala lepa, gospod predsednik. Želel bi samo pojasniti ali pa spomniti tu navzoče na
               nekaj vprašanj povezanih z ocenjevanjem in nadzorovanjem sodnikov. Nekako se zdi kot
               da gre, da se vzbuja vtis, da znotraj sodstva in tudi zunaj njega, ni nobenega
               nadzora na sodniki. In zato bi želel spomniti na oblike nadzora, ki so že
               uveljavljene in kakšni so rezultati tega nadzorovanja.</p>
               <p>Danes je bilo omenjeno vprašanje ocenjevanja dela sodnikov. To vprašanje je že
               urejeno v zakonu o sodniški službi in to ocenjevanje je redno. Za sodnike začetnike,
               prvi dve leti opravljanje sodniške službe, za ostale vsakih šest let. Ravno zaradi
               tega, da bi se izognili očitku, da sodniki ocenjujemo sami sebe oziroma, da kolegij
               na istem sodišču ocenjujejo svoje kolege. Je prišlo do novele zakona o sodiščih, ki
               je prenesla ocenjevanje sodnikov na personalne svete višjih sodišč. Tako, da je vsak
               sodnik, vedno ocenjen po sodnikih, ki so mu nadrejeni v smislu preizkušanja njegovih
               odločitev. Ta prenos se je izkazal kot primeren, zlasti tudi skozi ocene sodniške
               službe, ki so zelo kritične.</p>
               <p>V zvezi s tem bi želel opozoriti, da je vprašanje ocenjevanja dela sodnikov
               strokoven postopek. Zato je seveda tu težko pristati na vključenost politike v to
               ocenjevanje. Pa vendarle se je že ustavodajalec in kasneje zakonodajalec odločil, da
               bo vendarle opravil določen zunanji nadzor nad strokovnostjo sodnikovega odločanja, s
               tem ko je določil pristojnost sodnega sveta. Vi veste, da v sodnem svetu ne sedijo
               samo sodniki, da je 5 članov od 11, zunanjih članov sodnega sveta in da so vsi ti
               pravniki, pravni strokovnjaki iz različnihpodročij. To je bil tudi namen
               ustavodajalca, da na ta način, na eni strani zagotovi zunanji nadzor, strokovni
               nadzor nad delom sodnika, v določenih obdobjih, po drugi strani pa da prepreči
               politično vmešavanje v ali pa politične ocene strokovnosti sodnikovih odločitev.</p>
               <p>In mislim, da ne bi smeli zanemariti te pridobitve, ker se je izkazala kot dobra, ki
               se kaže tudi v številnih negativnih ocenah sodniške službe. Morda je napaka, ki jo
               dela sodstvo v tem, da javnost premalo obvešča o tem, da so določeni sodniki,
               izločeni iz sodnega sistema. Ker so ocenjeni z oceno, ki pravi, da ne ustrezajo
               sodniški službi.  Taki primeri
               niso osamljeni, morda so bili osamljeni v začetku, leta 1995, 1996, ko je reforma
               sodstva se šele začela izvajati, danes pa ne več. In tu je en del naše odgovornosti,
               ker se nekako vzbuja vtis, kot da je to nek zaprt krog, ki ščiti cehovsko, ščiti
               samega sebe.</p>
               <p>Moram povedati, da je v tej noveli zakona, ki jo imate pred seboj, med drugim
               predvideno podaljšanje ocenjevanja sodnikov začetnikov z dveh na štiri leta. Ta
               predlog je prišel v zakon na predlog sodnikov. Naš interes je, da se zaostrijo
               kriteriji ocenjevanja, da se izčisti sodni sistem in da se v javnosti s tem vzbudi
               zaupanje v delo sodnikov, večje kot ga uživamo ta trenutek.</p>
               <p>Na predlog sodnikov je prišla v zakon tudi določba, ki zaostruje disciplinsko
               odgovornost sodnikov. Uvedena je, predvidena je sankcija prenehanja službenega
               razmerja. Tudi v tem delu je problem v tem, da so disciplinski postopki zoper
               sodnike, ki storijo neko disciplinsko kršitev, tajni. Namen zakonodajalca takrat, ko
               je določil to tajnost, je bil predvsem v tem, da se zaščiti strankin uvidez
               nepristranosti sojenja v zadevah, ki jih obravnava tak sodnik, ki je sicer še v
               disciplinskem postopku, vendar seveda še ni obsojen. In tak sodnik normalno opravlja
               delo, on ni suspendiran. Vendar se zdi, da je morda ta določba povzročila več
               negativnega efekta, več občutka javnosti, da teh postopkov sploh ni. Zato bi bilo
               morda dobro v tej smeri operirati tudi s podatki, koliko pa je bilo takih
               disciplinskih postopkov in kakšni so bili izidi teh postopkov. Naj vam povem
               konkreten primer. V Ljubljani na okrožnem sodišču, ki mu predsedujem, sem v lanskem
               letu zahteval dva disciplinska postopka.Noben ni bil zaključen, pa ne zato, ker
               disciplinski organi ne bi delovali, ampak zato, ker so se sodniki umaknili,
               odpovedali sodniški službi. In to je običajna reakcija sodnikov, kadar pride do
               disciplinskega postopka.</p>
               <p>In to so stvari, o katerih doslej v javnosti ni bilo veliko razprave, zato se morda
               zdaj vzbuja občutek, kot da je sodstvo brez kakršnegakoli nadzora. Ta nadzor je
               vzpostavljen, ti mehanizmi nadzora delujejo, na več ravneh, tudi na ravni ministrstva
               za pravosodje, ki izvaja dve nadzorni pristojnosti: ena je, da kadar se stranka
               pritoži pri ministru zaradi zavlačevanja s sojenjem, takrat minister zahteva
               pojasnilo od sodišča in ga tudi vedno dobi, in drugo je, da če minister oceni, da bi
               lahko tu šlo za neko kontinuirano slabo delo nekega sodišča ali sodnika, lahko pri
               predsedniku višjega sodišča zahteva odreditev pregleda poslovanja takega sodišča ali
               sodnika. In tudi ta mehanizem v praksi deluje. Tako da je tudi tu ena povezava z
               ministrstvom, z izvršilno oblastjo, ki pa je seveda omejenana okvir pogojev za
               pravočasno opravljanje sodne oblasti. Ne pa, to poudarjam, ne pa na vprašanja,
               povezana s kvaliteto sojenja. Tu pa minister po sedanji ureditvi nima pooblastil, in
               po našem mnenju jih tudi v prihodnje ne bi smel imeti, ravno iz razlogov, ki sem jih
               prej uvodoma pojasnil. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Zalarju za ta pojasnila. Če pravilno<gap n="..."/> Aha, gospod Jenull ima
               besedo.</p>
            </sp>
            <sp who="SDT3:JenullHinko">

               <speaker>HINKO JENULL:</speaker>

               <p>Hvala za besedo.  Bom kratek in
               bom skušal - menim, da je prav - odgovoriti na nekatere očitke zakonskemu predlogu.
               Uvodoma bi še želel povedati, predsednik sodnega sveta je včeraj rekel, da je bil
               izzvan. Moj namen ni, da bi kogarkoli izzival, vendar če bi on kot sodnik tukaj
               poslušal da je njegova sodba taka, da se je treba upreti, da krši ustavo, da je
               nesprejemljiva, bi verjetno tudi si vzel to možnost, da odgovori na to. Gre preprosto
               za to, da je sodni svet zapisal, kot je gospod poslanec Potrč izjavil, zelo trde
               ugotovitve, in menim, da je ne samo dolžnost, ampak tudi pravica predlagatelja, da na
               to odgovori.</p>
               <p>Ta razprava, ki poteka, ni nepričakovana in je, to želim povedati, popolnoma logična
               in je prav, da je taka. Nihče ne mara nadzora, nihče od nas, tudi sodstvo ga želi
               imeti v kar najmanjši možni meri; in če ga že ima, naj ga ima samo v svojih rokah. To
               je legitimna pozicija sodstva, kot je legitimna pozicija izvršilne oblasti, da
               predlaga tak nadzor, ki bo zagotovil večjo učinkovitost, kot je končno pravica
               parlamenta, da pri tem strokovnem sporu tehta, komu naj ta nadzor da v večji ali
               manjši meri, ali kako naj ga še udejanja. To je normalen položaj treh vej oblasti, ki
               tu zdaj proučujejo, ali je razmerje pristojnosti, ki jih imajo glede sodnikov, dobro
               ali ga je potrebno in kako dograditi. Tako da s tega vidika ne vidim, da bi se tu
               zgodilo nekaj, česar nismo pričakovali.</p>
               <p>Želim pa ravno v zvezi s tem povedati nekaj, o čemer nismo govorili. Sodniki imajo
               trajni mandat. Trajni mandat je kategorija, ki pomeni, da razen po zelo zapletenem
               postopku, ki se, kolikor vem, še ni zgodil, sodniku trajni mandat ne more biti
               odvzet. To zahteva visok prag preizkušanja strokovnosti in drugih sposobnosti
               tistega, ki se mu to daje, in to zahteva tudi ustrezen nadzor. Je disciplinski
               postopek, je ocenjevanje sodniške službe, vendar se vpraša, kako naj predsednik
               sodišča sproži disciplinski postopek, če izvzamemo primere, ko nezadovoljne stranke
               pišejo, da sodnik ni v redu delal, kako naj ga sproži, če nima pravice v okviru
               službenega nadzorapregledati delo sodnika. Tu pa želim zadeve postaviti nekoliko
               drugače. Sodnik je v službenem razmerju z Republiko Slovenijo. To službeno razmerje
               pa obsega pravico sojenja. To sta dve stvari. Pravica sojenja ni podvržena nikakršni
               kontroli sodne in pravosodne uprave, pač pa je podvržena kontroli v okviru pravnih
               sredstev. Službeno razmerje pa je podvrženo nadzoru, kdaj sodnik pride v službo,
               koliko naredi, ali je primerno urejen, kakšna je obrazloženost njegovih odločb,
               statistično gledano, ne v konkretnizadevi, ali upošteva procesne roke za izdelavo
               sodb, ali je izdelal sodbe v polovici primerov v treh, šestih mesecih ali v enem
               letu, kar so primeri, ki so znani; kako razpisuje zadeve, kakšna je količina
               njegovega dela, koliko zadev je bilo razveljavljenih, iz kakšnih razlogov - ne ta
               zadeva, Jože proti Petru, ampak 50% zadev razveljavljenih zaradi bistvenih absolutnih
               kršitev. V takem primeru mora imeti predsednik sodišča pravico, da reče, kolega
               sodnik, glede na te ugotovitve daj vse spise na mizo, da pregledamo tvoje delo, z
               vidika ne odločitev, ampak z vidika strokovnosti  in z vidika doseganja standardov, ki so postavljeni
               za njegovo delo. Tu ne vidimo, če se to pravilno izvaja in ponavljam, tega ne izvaja
               minister, to izvaja predsednik sodišča. Tu ne vidimo nobenih problemov. V tistem
               členu, ki to ureja, smo rekli sodnik proti vsaki sankciji, niti ne sankcija, temveč
               gre samo za opozorilo, lahko reče <q>"gospod predsednik, to ni res, piše sodnemu svetu
               oziroma personalnim zahtevam, oceno svoje službe"</q>, ta obsega vso sodno varstvo do
               vrhovnega sodišča in do ustavnega sodišča, kar so se tudi posluževali. Tako, da
               mislim, da je tukaj treba ločiti tisto, kar predstavlja nadzor nad službenimi
               dolžnostmi in tisto, kar predstavlja nadzor nad zakonitostjo dela in ni treba mešati
               enega z drugim.</p>
               <p>Dalje, glede izpostavljenega vprašanja ocene sodniške službe in da želi ministrstvo
               ocenjevati sodnike. To sploh ne drži. Gre samo za to, da obstaja osem, sedaj
               zapisanih, nekoliko bolj razdelanih meril za oceno sodniške službe. Vendar tehtanje
               teh meril ni objektivizirano. Naj preberem del obrazložitve tega člena, ki pravi:
               Ocena sodnikovega dela se na primer v Zvezni Republiki Nemčiji opravi na osnovi, pa
               je zdaj vseeno, ali ocenjuje minister, ali sodni svet, tisti, ki ocenjuje, mora imeti
               razdelan sistem ocenjevanja. Takole pravi: Na osnovi točkovnega sistema s točkovno
               lestvico od 1 do 16 točk. Navedeno predpisuje podzakonski akt, kjer so kriteriji za
               ocenjevanje natančno določeni in točkovani. Točkovna lestvica nudi veliko možnost
               primerjanja, razlikovanja in s tem objektivnega ocenjevanja. Skupna ocena, ki se
               navede na koncu sodniške ocene, je povprečje vseh ocen, to je od 1 do 16. Samo to
               predlagamo, da se določi, kako se bo kateri od elementov ocenjeval. Popolnoma izven
               pristojnosti ministrstva, ki sebi tukaj ne lasti nobenih pristojnosti, je samo
               ocenjevanje, tega izvajanje sodniki sami v personalnem svetu, res pa je, da potem
               pride do končne odločitve tudi pri sodnem svetu, tako kot je bilo povedano in kakšna
               je njegova sestava.</p>
               <p>Menim, da to ne bi smelo biti sporno. Mislim tudi, da glede na načelo delitve
               oblasti, ker je sodnikom dana pravica, da sami sebe ocenjujejo in ker je
               zakonodajalcu dana pravica, da predpiše merila, po katerih se to dogaja, da je prav,
               če je izvršilni oblasti dana pravica, da s podzakonskim aktom, bi rekel razdela
               točkovni sistem, čeprav moram reči, da to ni ključno vprašanje, na katerem bi
               predlagatelj vztrajal.</p>
               <p>Glede izjave, ki je bila dana včeraj, da bo stanje zaradi te novele v sodstvu še
               slabše, jaz temu odločno ugovarjam. Primeri, ki so bili povedani tukaj, da se na
               nekatere razpise ne javljajo kandidati, so omejeni na okrožna sodišča in na kazenske
               zadeve. Ta problem ni od včeraj, ta problem je star 30 let. Kdor pozna razmere v
               sodstvu, ve, da je bilo od nekdaj težko dobiti sodnike za kazensko področje in še
               posebno danes, ko vemo kakšne vrste kazenskih zadev se obravnavajo na okrožnih
               sodiščih. Tudi tisti, ki poznajo sodstvo vedo, da je bilo  pravilo, ne vem kako je sedaj, natančno ne vem, da je
               bilo pravilo, da je začetnik moral vedno iti na kazensko, to mu je, kako bi rekel
               pripadalo, potem pa je, ali ostal na kazenskem, ali glede na svoje afinitete šel na
               drugo področje. Največji slovenski pravniki, znani civilisti, dr. Štrosat,
               <gap n="..."/><stage>(nerazumljivo)</stage> in tako dalje, vsi so začenjali na kazenskem področju. Na ta način
               se je takrat reševalo. Danes je to večji problem, da na Ptuju, Mariboru in tam ni za
               okrožno kazensko prijavljenih, razumem. Ampak, zaradi tega ni možno trditi, da je
               sedaj stanje tako, da primanjkuje sodnikov. Ta problem je treba reševati drugače,
               treba ga je reševati z dodatkom. Če je država predpisala za delo, kjer je posameznik
               zelo izpostavljen, kot je policist, kot je kriminalist, kot je carinik, kot je
               davkar, inšpektor, dodatek, ker nosi veliko tveganje, bo morala tudi za te sodnike
               predpisati dodatek in to krepak, ker soditi zadeve, o katerih beremo ni prijetno in
               prihaja tudi do osebne ogroženosti. Želim pa samo na to spomniti, da te zadeve,
               najtežje, ki ste jih vi spremljali v tisku, so sodile sodnice in to vrhunsko
               sodile.</p>
               <p>Mi smo na predlog sodstva predlagali znižanje starostne meje s 30 na 28 let, ker je
               bilo rečeno, da bi se na ta način več kadra obdržalo. Sprejemam vse razloge za resen
               premislek in predlagatelj bo premislil, ali je tako znižanje starostne meje
               potrebno.</p>
               <p>Glede posameznih razprav bi želel samo še opozoriti na nekaj. Glede mobilnosti.
               Rečeno je bilo, da začetniki ne morejo iti delati na druga sodišča. Sodnik, ki je
               izvoljen, ima trajni mandat. Zakon ne pozna, ne začetnika, niti ne pove, koliko je
               star. On ima trajni mandat in pravico, da sodi o vseh zadevah, ki so tistemu sodišču,
               kamor je imenovan, dodeljene v delo. Bilo je rečeno, da je bojazen, da bo zdaj ta iz
               Ljubljane začetnik moral iti, za primer dajem, na Vrhniko, v Ljubljani dela kazenske
               zadeve, tam bo pa moral delati izvršbo. Ni res. Če natančno preberete, mi smo
               napisali, da se razporedi ustrezno število sodnikov in da se sodniki potem, ki so tam
               na razpolago razporedijo glede na kraj prebivanja, oddaljenost sodišča, področje
               dela, na katerem dela in tako dalje. Do tega ne more priti. Mi si predstavljamo
               sistem tako. V tisti ekipi bo toliko kazenskih, bo toliko izvršilnih. Tisti, ki se
               bolj ukvarjajo s tem področjem, toliko civilnih, toliko zapuščinskih. In če bo
               problem Domžale zapuščina, bo šel tisti, ki je za to področje. To argument proti tako
               zastavljeni mobilnosti ne more biti. Sprejemam pa v resni razmislek vse predloge, da
               se ta mobilnost še razširi.</p>
               <p>Glede predodelitev spisov sem mnenja, da to ustavno ni sprejemljivo, ker bi se s tem
               kršila pravica do naravnega sodnika in ker bi se s tem kršilo določilo o krajevni
               pristojnosti, ker ima vsak pravico, da je obravnavan v tistem okrožju, kjer prebiva
               in bi to tudi povečalo stroške zadev.</p>
               <p>Kar zadeva razpisovanje teh sodniških mest, kjer bodo dodeljeni sodniki in da se
               želi državnim uradnikom podeljevati status sodnikov, treba je zakon prebrati tako,
               kot piše.  Prvič, se objavi
               javni razpis znotraj sodnikov, ki že imajo ta status, ali želijo delati na ustavnem
               sodišču. Če nikogar ni, se lahko objavi mesto sodnika, ki bo dodeljen na ustavno
               sodišče ali na ministrstvo, ali na višje. Ampak, vedno velja režim največ tri leta.
               To se pravi, tak sodnik bo po treh letih moral delati na drugem sodišču in v zakonu
               piše <q>"objavi se samo, če tako predlagata sporazumno predsednik sodišča, pri katerem
               bo ta stalno nastavljen"</q>, to je pa normalno sodišče <q>"in predstojnik organa, kamor bo
               šel"</q>. Tako, da mi tu ne vidimo problemov. Pač pa nasprotno, to kvaliteto, ki je
               poslanka gospa Zupanova povedala, da bi bila dana.</p>
               <p>Glede podatkov o obsegu sodnikovega dela, to je bilo izpostavljeno samo v razpravi
               predsednika slovenskega sodniškega društva, naše mnenje, da podatki o obsegu
               sodnikovega dela niso tajni podatki. Tako se zastavlja. Ministrstvo želi imeti te
               podatke, to ni sprejemljivo za sodstvo. Tu smo še zelo daleč od javnosti. Tu govorimo
               o resornem organu. Zakaj ministrstvo ne more dobiti teh podatkov? Ali je to oseben
               podatek? Jaz mislim, če sodnik v službenem razmerju z državo, da ima država pravico
               vedeti, koliko je naredil, samo število spisov. In da to gre v njegov osebni spis in
               da se to lahko pogleda. Mi smo pa tudi povedali, za kakšne namene, ne za to, da bo to
               nekdo okoli razglašal, ampak za namen izvrševanja nalog pravosodne uprave.</p>
               <p>Kar zadeva mentorstvo, je bila rešitev kritizirana. Moram povedati, da je bil ta
               zakon narejen preden je šel v proceduro zakon o sistemu plač v javnem sektorju.
               Mentorstvo sodnikov do sedaj ni bilo nagrajevano. Mi si nismo upali zapisati
               mentorski dodatek, zato ker je bilo že takrat rečeno, da bo nov sistem. Pač pa smo
               napisali, naj se mentorstvo upošteva pri obsegu sodnikovega dela. Seveda bo
               ministrstvo in vlada, če bo tako tam urejeno, to uveljavila tudi za sodnike.</p>
               <p>In končno, ker govorimo o sodniški službi in o sojenju in glede na te, moram reči
               krepke pripombe in predlog, naj odbor sprejme mnenje, da predlagatelj mora upoštevati
               te pripombe, želim vas postaviti v vlogo sodnikov in vam predlagati, da ko boste
               imeli nekaj časa, pogledate zakon, njegovo uvodno obrazložitev, primerjalno pravno, z
               navedenimipogledi na ustavne razmejitve, na ustavne odločbe, in pogledate kritiko
               sodnega sveta, ki so omejujejo na ni ustavno, ni sprejemljivo, se je treba upreti, ni
               ustrezno, nikjer citirane nobene ustavne določbe, nikjer nobenega člena. Te trditve
               same po sebi imajo težo, ampak težo imajo, če so argumentirane. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa.</p>
            </sp>
            <sp who="SDT3:unknown-M">

               <speaker>GOSPOD __________:</speaker>

               <p>Želel bi na kratko, pa res na kratko odgovoriti na tisti del, ki zadeva dejstva.
               Mnenja so različna, mnenja bodo ostala različna in tudi poslanci seveda bodo obdržali
               svoja mnenja, ali spremenili, ampak to je pač stvar vsakega posameznika. Ko pa
               odločajo o spremembi zakona o sodniški službi, pa morajo vendarle imeti neka dejstva
               nesporno ugotovljena. Tako dejstvo, ki je bilo zatrjevano ravnokar, pa ni resnično in
               naslednje, da ni mogoče odvzem trajnega mandata oziroma, da se do tega sploh ni
               prišlo. To ne drži. To ne drži!  Z oceno sodniške službe je bilo večkrat ugotovljeno, da sodnik ne
               izpolnjuje pogojev za opravljanje sodniške službe. Če je sodnik sam zapustil sodniške
               vrste, potem se je tukaj tudi končalo. V dveh primerih, v zadnjih dveh letih je pa
               taka negativna ocena prišla pred sodni svet, sodni svet jo je potrdil in enkrat
               sodnik, enkrat sodnica sta ostala brez sodniške službe. Brez delovnega razmerja za
               državo, brez trajnega mandata. Tudi to, ta trditev, da se to ne dogaja, je
               neresnična. To se dogaja.</p>
               <p>Drugo. Neki poslanec je sklepal, da sem jaz trdil, da bo zaradi tega, te novele, da
               bo stanje še slabše. Jaz sem opisal kadrovsko situacijo na najbolj izpostavljenih
               sodniških mestih. In sem rekel: Taka situacija bo pripeljala do že znanega scenarija.
               Na določenem sodišču se bodo kopičile zadeve, prihajalo bo neizogibno tudi do napak
               pri sodnikih, ker ne morejo obvladovati velikega števila zadev in seveda, s tega sem
               izpeljal, da bo prišlo do tistega, kar je prišlo že pred nekaj leti, pa je
               predstavnik predlagatelja ocenil, da je pred nekaj leti prišlo samo zaradi nižje
               storilnosti sodnikov, karpa ni res. Kar pa ni res! Torej, v tem smislu sem prikazal.
               In seveda, zakaj sem to prikazal? To so pa dejstva. Zaradi tega, ker skozi to
               razumemo seveda tudi zakonski projekt. Če spreminjamo neko področje in področje
               sodniške službe je zelo pomembno, potem seveda moramo imeti vpogled, kakšno je
               stanje. Jaz sem pa uvodoma včeraj povedal, da sem pričakoval, da se bodo argumenti,
               tisti, ki jih je sodni svet dajal, sodni svet pa ni organ sodstva. To je organ te
               države za sodstvo, da se bodo seveda analizirali tisti, ki so prepričljivi, se bodo
               sprejeli, drugi pač ne.</p>
               <p>In sedaj spet ponovno vprašanje storilnosti sodnikov. Saj to je pravno vprašanje.
               Zakon o sodiščih, če ga preberemo, jasno pove, da je pristojnost sodnega sveta, da te
               podatke zbira, jih analizira. In sodni svet to tudi dela. Zdaj je to samo dvotirnost,
               ali bodo sodišča pošiljala ministru, sodniku, pač zakonodajalec se naj odloči. Ta
               organ je tisti, ki to zbira. Če pa je za potrebe statistike, pa ni nobenega potreba,
               da ustrezne podatke dobi tudi ministrstvo.</p>
               <p>In še tole bi rad povedal, glede storilnosti, ki se stalno znova poganja, kot da v
               tem pogledu ni nadzora. Na vseh sodiščih se za se sodnike mesečno naredi pregled
               njihove storilnosti. Mesečno! Na pol leta se<gap n="..."/> In kaj obsega ta pregled? Vse zadeve,
               ki jih je prejel, vse zadeve, ki jih je rešil, kar ni rešil, je ravno tako v
               pregledu. Polletno se naredi zbir, letno se naredi ravno tako zbir.  Pri vsakem ocenjevanju sodnikov, pri
               vsakem se predočijo podatki za toliko let nazaj, koliko zajema ocenjevanje. Pri
               vsakem, poudarjam, prav pri vsakem napredovanju sodnikov, ima sodni svet pred sabo te
               podatke. Ne vem kakšen nadzor glede storilnosti bi bil pravzaprav še potreben.</p>
               <p>Rad bi pa še nekaj povedal glede mobilnosti sodnikov in sugestijo sodnega sveta.
               Zakaj je do nje prišlo. Tudi na tem odboru se je ob neki drugi razpravi sklicevalo na
               ureditev na Nizozemskem, kjer imajo tako imenovane leteče sodnike. Kaj to pomeni?
               Neka skupina izkušenih sodnikov, ne začetnikov, je zbrana v glavnem mestu Nizozemske
               na enem sodišču, dodeljena je ustrezna skupina strokovnih sodelavcev in ta potem
               določene zadeve na tem sodišču, sicer pa iz pristojnosti cele Nizozemske, tam rešuje.
               To je bila zamisel, ki bi se je morda lahko uporabilo.</p>
               <p>Upam, da nisem bil predolg. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Nikakor ne. Jaz mislim, da je zakon oziroma tema, ki jo zakon obravnava, še kako
               pomembna tudi za nas. Torej v eni drugi, kot državljani in pa v drugi vlogi kot
               poslanci, ki naj za te državljane najdemo najbolj ustrezno rešitev. Državni sekretar
               je želel besedo.</p>
            </sp>
            <sp who="SDT3:JenullHinko">

               <speaker>HINKO JENULL:</speaker>

               <p>Hvala. Prosil sem za repliko, zaradi dveh dejstev. Treba je razlikovati prenehanje
               na podlagi ocene sodniške službe in prenehanje v disciplinskem postopku. In vemo
               kakšne sankcije smo imeli do sedaj in imamo še danes predpisane.</p>
               <p>Drugič, kar zadeva podatke. Minister za pravosodje je lansko leto na tiskovni
               konferenci objavil podatke o povprečni storilnosti sodišč. V reviji pravna praksa, je
               bil objavljen očitek, ne spominjam se, ali je bil podpisan z imenom predsednika
               sodnega sveta ali z imenom sodnega sveta kot takega, da kako si drzne minister
               objavljati podatke o povprečni storilnosti sodišč, ne da bi predhodno analiziral,
               koliko je kakšen sodnik tam naredil, koliko je bil na dopustu, koliko je bil odsoten,
               koliko je strokovnih sodelavcev in da je treba te podatke najprej analizirati in jih
               šele potem objaviti.Potem smo zahtevali in dobili po ponovljenih opozorilih na
               zakonsko obveznost od sodnega sveta te podatke, ki jih pa ne smemo, kot ste slišali,
               ki jih pa ne smemo, tako je bilo rečeno, pripomba sodniškega društva, imeti in
               uporabljati.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo želi besedo? V kolikor ne, razpravo zaključujem. Poslankam in
               poslancem je bil ponujen nek osnutek, torej za, torej oba sklepa in za nekaj stališč.
               In ker sem bil med sejo obveščen, da se nekateri poslanci s ponujenim ne strinjate v
               celoti, bom šel lepo po vrsti od sklepa do sklepa, od stališča do stališča in seveda
               pri vsakem posebej se bomo
               dogovorili za natančen tekst. Ja, gospa Lidija Majnik.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Če bi bilo v pomoč, bi jaz predlagala, da iz delovnega osnutka, ki smo ga dobili
               potrdimo oba sklepa in da sprejmemo štiri stališča, ki bi jih tudi predlagala. In če
               mi dovoli predsednik, bi jih prebrala, stališča.</p>
               <p>Prvo stališče. Predlagatelj naj prouči pripombe in predloge sekretariata državnega
               zbora za zakonodajo in pravne zadeve, članov odbora, sodnega sveta in slovenskega
               sodniškega društva. Prvo stališče. Drugo stališče. Predlagatelj na v nadaljnjem
               postopku sprejemanja predloga zakona prouči določbe zakona o nagrajevanju sodnikov in
               njihovem napredovanju, tudi z vidika sistemske ureditve plač v javnem sektorju
               oziroma uskladitve s predlogom zakona o sistemu plač v javnem sektorju. Tretje
               stališče. Predlagatelj predloga zakona naj pri pripravi predloga zakona za drugo
               obravnavoprouči možnost, da bi med pogoje za izvolitev v sodniško funkcijo uvrstil
               kot pogoj tudi nekajletne delovne izkušnje, ki bi jih moral kandidat za sodnika
               pridobiti kot strokovni delavec na sodišču. In zadnje. Predlagatelj predloga zakona
               naj pri pripravi predloga zakona za drugo obravnavo prouči možnost, da bi zaradi
               zagotovitve večje mobilnosti sodnikov, omogočil večjo možnost kratkotrajnih dodelitev
               tudi brez soglasja, pri čemer bi se dvignila meja treh mesecev, za kolikor se sodnika
               lahko dodeli na drugo sodišče.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ja, jaz bi tako kolegice in kolege kot strokovno javnost prosil, da nam pomaga
               oblikovati, seveda še posebej je tukaj dodatni izziv za predlagatelja, takšna
               stališča, ki bodo pila vodo. Namreč v, ob branju predloga gospe Majnikove, je bilo
               slišati očitke, da nekatere stvari so že urejene oziroma, da ponujena zakonodaja to
               že ureja. Zato bi, bom predlagal, da gremo lepo po vrsti. Najprej se opredelimo do,
               torej predloga sklepov, očitno nista moteča za nikogar. Inbomo lahko šli. In potem,
               če smo sklepčni. Smo.</p>
               <p>Predlagam, da se najprej o predlogu sklepa glasuje. Ima kdo kakšen pomislek, če, ja
               o prvem sklepu bomo glasovali, o drugem je pa tako sklep, da naj upošteva naslednja
               stališča.</p>
               <p>Kdo je za predlog sklepa, da je zakon primerna podlaga za prvo branje? <stage>(10 članov.)</stage>
               Je kdo proti? <stage>(Nihče.)</stage></p>
               <p>Ugotavljam, da je predlog sklepa soglasno sprejet.</p>
               <p>No, in potem smo pri prvem stališču. Torej drugi sklep bo glasil kot običajno, da
               predlagatelj pri pripravi predloga za drugo obravnavo upošteva naslednja stališča.
               Gospa Majnikova, prvo stališče je potem identično ali ne.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Ne.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ne. Ja.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Predlagam, da se iz osnutka črta <q>"in ustrezno upošteva"</q> in <q>"vrstni red"</q>. Na prvem
               mestu, sekretariat, na drugem mestu člani odbora, na tretjem sodni svet in na četrtem
               mestu slovensko sodniško društvo.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ja. Torej splošnih stališč ne moremo nalagati v proučevanje. In zato je tisto, kar
               je, so opomnili člani odbora oziroma ker smo člani odbora sodelovali v diskusiji, je
               zajeto v četrtem stališču pravzaprav v največji meri, ki je dopolnjeno od tistega, kar imate
               vi v rokah. Namreč, treba je navesti konkretno, katero stališče smo predlagali člani
               odbora. V skladu s poslovnikom je tako, splošnih stališč ni. Na tem odboru moramo
               biti še posebej precizni. In opozarjam na to, ker sem opozorjen na to tudi s strani
               strokovne službe. Gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Hvala za besedo. Torej, jaz popolnoma podpiram to stališče, ki ga je gospa Majnikova
               predlagala. Je bolj široko, kot so ta, ki so tu zajeta. Kolikor pa vem, praksa v
               parlamentu je, da se napiše tako splošno, da se upoštevajo stališča, ki so jih
               izrazili poslanci. Če pa to, ne vem, po novem, da se prouči, seveda, ali se upošteva,
               če je mogoče, če pa to ni mogoče, potem pa navedite vse, ki smo razpravljali. To so
               pa bila naša stališča. Zdaj, da bomo pa iskali ven res te besede, kaj je kdo pri tem
               mislil, pa da ne bo slučajno malce drugače izpadlo, kot je on mislil, potem je to
               prehuda zadeva. Tudi na državnem zboru sprejmemo, da se za drugo obravnavo pripravijo
               in upoštevajo stališča državnega zbora. Mislim, da smo do zdaj vedno tako zadevo
               uravnavali, in mislim, da lahko tudi sedaj to upoštevamo. Kolikor vidim, mi dajejo
               prav tudi drugi člani tega odbora. Naj povedo še drugi svoja stališča, ampak kolikor
               sem jaz razumel delo v državnem zboru do zdaj, je to bilo popolnoma možno. In ne, da
               je bilo možno, tako smo delali. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Torej, kaj menijo člani odbora, bom ugotavljal jaz, dokler vodim sejo.
               Bili ste opozorjeni, ne vztrajam pri tem, ker bi rad točko zaključil.</p>
               <p>Potem dajem na glasovanje stališče, ki ga je ponudila gospa Lidija Majnik.</p>
               <p>Kdo je za prvo stališče? <stage>(7 članov.)</stage> Je kdo proti? <stage>(Nihče.)</stage></p>
               <p>Potem smo pri drugem stališču, gospa Majnikova.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p><gap n="..."/><stage>/Govori brez mikrofona - nerazumljivo!/</stage><gap n="..."/></p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ja, in je v celoti identično temu.</p>
               <p>Sprašujem, kdo je za takšno stališče? <stage>(9 članov.)</stage> Je kdo proti? <stage>(Nihče.)</stage></p>
               <p>Potem smo pri novi verziji četrtega stališča. Je to v celoti ali<gap n="..."/>? Dajte
               pogledati, še enkrat preberite, pa bomo vedeli, o čem teče beseda.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Preberem še enkrat?</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Prosim, ja.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p><q>"Predlagatelj predloga zakona naj pri pripravi predloga zakona za drugo obravnavo
               prouči možnost, da bi med pogoje za izvolitev v sodniško funkcijo uvrstil kot pogoj
               tudi nekajletne delovne izkušnje, ki bi jih moral kandidat za sodnika pridobiti kot
               strokovni delavec na sodišču."</q></p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Sprašujem, ali želi kdo razpravljati o tako ponujenem stališču? Ne.</p>
               <p>Kdo je za predlog takšnega stališča? Hvala lepa. Gospa strokovna sodelavka ne more
               pisati in šteti, ampak sam sem ugotovil, da je bilo 8 rok dvignjenih. Je kdo proti?
               <stage>(Nihče.)</stage></p>
               <p>Potem še naslednje stališče. 
               </p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p><q>"Predlagatelj predloga zakona naj pri pripravi predloga zakona za drugo obravnavo
               prouči možnost, da bi zaradi zagotovitve večje mobilnosti sodnikov omogočil večjo
               možnost kratkotrajnih dodelitev tudi brez soglasja, pri čemer bi se dvignila meja
               treh mesecev, za kolikor se sodnika lahko dodeli na drugo sodišče."</q></p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Želi kdo o tem razpravljati? Se predlagatelju to zdi umestno? V redu.</p>
               <p>Sprašujem, kdo je za predlog takšnega stališča? <stage>(9 članov.)</stage> Je kdo proti?
               <stage>(Nihče.)</stage></p>
               <p>Še kakšen predlog dodatnega stališča? Potem ugotavljam, da smo stališča tudi
               sprejeli. In ugotavljam, da smo to točko zaključili. Zahvaljujem se vsem.</p>
               <p>Zdaj moram pa najprej preveriti, koliko je ura. Ugotavljam, da lahko nadaljujemo z
               naslednjo točko. Prej bom pa preveril, seveda, da bi bili sklepčni - en, dva, tri,
               štiri, pet, šest, sedem, osem, devet. Ugotavljam, da nismo več sklepčni.</p>
               <p>Zahvaljujem se za potrpežljivost, predvsem tistim, ki ste tu z nami, da nam
               pomagate. Lep vikend želim!</p>
               <p>Prihodnji teden v sredo bomo sejo morali nadaljevati, kljub temu, da te točke ne
               bodo mogle biti uvrščene na marčevsko sejo državnega zbora. Vendar ker je dela obilo
               in ker bodo tako v tistem terminu zopet druge seje oziroma seje drugih odborov, je
               treba to prihodnji teden nadaljevati. Hvala lepa. Na svidenje! <stage type="time">(SEJA JE BILA
                  PREKINJENA DNE 8.3.2002 OB 10.50 URI.)</stage>
               </p>
            </sp>
         </div>
      </body>
   </text>
</TEI>
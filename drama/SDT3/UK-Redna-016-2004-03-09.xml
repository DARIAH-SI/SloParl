<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-UK-Redna-016-2004-03-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3DA2AA86A420BFE8C1256E2200393147</idno>
               <idno type="custom" subtype="day">E4FE2C519A62D64BC1256E53004696AF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=E4FE2C519A62D64BC1256E53004696AF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-UK-Redna-016-2004-03-09.UK" n="016">
               <name>Redna</name>
               <date when="2004-03-09"/>
            </setting>
         </settingDesc>
         <particDesc>
            <listOrg>
               <org xml:id="SDT3-UK-Redna-016-2004-03-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-UK-Redna-016-2004-03-09.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">USTAVNA KOMISIJA DRŽAVNEGA ZBORA REPUBLIKE SLOVENIJE</stage>
            <stage type="session">Nadaljevanje 16. seje</stage>
            <stage type="date">(9. marec 2004)</stage>
            <stage type="chairman">Sejo je vodil Borut Pahor, predsednik ustavne komisije.</stage>
            <stage type="time">Seja se je pričela ob 14.06 uri.</stage>


            <sp xml:id="SDT3-UK-Redna-016-2004-03-09.sp1">

               <speaker>PREDSEDNIK BORUT PAHOR:</speaker>

               <p>Spoštovane kolegice in kolegi, lepo pozdravljeni na nadaljevanju 16. seje ustavne
               komisije!</p>
               <p>Spomnil bi vas, da smo prekinili našo razpravo pri <title>2. točki dnevnega reda</title> , to je pri nadaljevanju obravnave <title>osnutka ustavnega zakona in sprejemanja
                  stališč o osnutku ustavnega zakona pri predlogu za začetek postopka za spremembe
                  ustave pri 129., 130., 131., 132. in 134. členu ustave.</title>
               </p>
               <p>Najprej mi dovolite, da opravičim nekatere kolege. To so kolegi Peterle, Štemberger,
               Battelli in dr. Brejc. Naj zdaj ustavno komisijo, kdo namesto njih bo imel
               pooblastilo za razpravo in odločanje: kolega Brenčič namesto kolega Podobnika, kolega
               Cimperman namesto kolega Janše, kolega Petan namesto kolega dr. Brejca, kolega Mamić
               namesto kolega Peterleta in kolega Vučko namesto kolegice Stoparjeve. To bomo
               upoštevali pri odločitvah.. /Oglašanje iz ozadja./ Prosim? Pardon, kolegica
               Stoparjeva nadomešča kolega Vučka. Hvala lepa.</p>
               <p>Sedaj naj, preden dam ustavni komisiji v razpravo oziroma v nadaljevanje razprave
               predlog odločitev, povem, kako bomo o njih odločali, tako da bo morda tudi glede tega
               razprava jasnejša.</p>
               <p>Najprej bomo odločali o prvem stališču poslanskega kluba LDS ter poslanskih skupin
               ZLSD, SLS in DeSUS . To stališče se glasi: "Predlagano besedilo spremembe 130. člena
               ustave naj se črta. Predlagano besedilo prvega odstavka 129. člena in drugega
               odstavka 132. člena naj se uskladi z navedeno spremembo."</p>
               <p>Potem imamo vložen amandma poslanske skupine Slovenske demokratske stranke k 2. točki
               predloga štirih poslanskih skupin. Torej podano stališče koalicijskih strank z dne
               17.11.2003 glede 131. člena se spremeni tako, da se besedilo v skladu s tem
               amandmajem glasi: "131. člen, sodni svet. Sodni svet sestavlja 11 članov, 5 članov
               izvoli državni zbor izmed univerzitetnih profesorjev prava, odvetnikov in drugih
               pravnikov, 4 člane pa izmed sebe izvolijo sodniki, ki trajno opravljajo sodniško
               funkcijo. Predsednik vrhovnega sodišča in minister za pravosodje sta člana sodnega
               sveta po položaju. Predsednika sodnega sveta izvolijo člani svet izmed sebe,
               predsednik vrhovnega sodišča in minister za pravosodje ne moreta biti izvoljena za
               predsednika sodnega sveta." Če ta amandma poslanske skupine Slovenske demokratske
               stranke ne bo sprejet, bomo odločali o drugem stališču štirih poslanskih skupin...
               /Oglašanje iz ozadja./ Ali lahko vidim? Prosim. No, potem ga ne bom bral.</p>
               <p>In na koncu bomo odločali še o tretjem stališču teh štirih poslanskih skupin. To
               stališče se glasi: "Predlagano besedilo spremembe 134. člena ustave naj se črta."</p>
               <p>No, sedaj imam tukaj tudi - in vi tudi kmalu pred seboj - spremembo predloga
               stališča. Drugo stališče k osnutku ustavnega zakona se spremeni tako, da se glasi:
               "Ustavna komisija naj pri preoblikovanju besedila 131. člena ustave določi sestavo
               sodnega sveta tako, da bo ta štela 12 članov, pri čemer naj 6 članov izvolina predlog
               predsednika republike državni zbor izmed univerzitetnih profesorjev prava, odvetnikov
               in drugih pravnikov, 6 članov pa naj izmed sebe izvolijo sodniki, ki trajno
               opravljajo sodniško funkcijo. Predsednik vrhovnega sodišča in minister za pravosodje
               ne moreta biti člana sodnega sveta."</p>
               <p>No, to bomo sedaj <stage type="mag"/>(Nadaljevanje) upoštevali.
               Preden preidemo na odločanje, naj še povem, da ste na mizo tik pred začetkom seje,
               tako kot sam, prejeli stališče vlade in ga, prosim, kolikor je to mogoče upoštevajte
               v razpravi. Če bo predstavnik vlade želel besedo, pa mu jo bom tudi dal.</p>
               <p>Prehajamo na nadaljevanje razprave. Kdo želi besedo? Prosim, kolega Potrč.</p>
            </sp>
            <sp xml:id="SDT3-UK-Redna-016-2004-03-09.sp2">

               <speaker>MIRAN POTRČ:</speaker>

               <p>Hvala lepa. Jaz sem že razumel, gospod predsednik, da bomo odločali o vsaki točki
               posebej...</p>
            </sp>
            <sp xml:id="SDT3-UK-Redna-016-2004-03-09.sp3">

               <speaker>PREDSEDNIK BORUT PAHOR:</speaker>

               <p>Ja, tako kot sem...</p>
            </sp>
            <sp xml:id="SDT3-UK-Redna-016-2004-03-09.sp4">

               <speaker>MIRAN POTRČ:</speaker>

               <p>Ja, mislim, se strinjam, soglašam. Rad bi povedal samo to. Po skrbni proučitvi mnenja
               stroke je moj predlog, da o odločitvi pod 1. točko razmislimo na ta način, da bi
               spremenili to besedilo in da bi vključili v 1. točko, da se tudi predloga spremembe v
               zvezi s 129. členom ustave ne sprejme. Namreč, gre za petletni preizkusni mandat.
               Opozorila, ki jih je dala stroka, so kazala na to, da se da vprašanje kvalitete dela
               sodnikov, predvsem njihove zavzetosti, njihove sposobnosti in tudi korektnosti v
               obravnavanju zadev reševati tudi skozi zakon o sodniški službi, in to celo prej kot v
               petletnem mandatu. Takšna je izrecna obrazložitev in mnenje, ki so ga dali
               strokovnjaki.</p>
               <p>Poleg tega nas pa izrecno opozarjajo, da bi bilo mogoče odločitev o preizkusnem
               mandatu, če ostaja imenovanje sodnikov v državnem zboru, lahko šteti kot enega od
               pomembnih elementov proti neodvisnosti sodne funkcije in tretje veje oblasti. Moram
               reči, te trditve so od strani stroke povedane tako kategorično in nesporno, da se mi
               zdi, da bi bilo vredno, da v ustavni komisiji o tem razmislimo. Zato tudi predlagam,
               da bi 1. točka glasila tako...</p>
            </sp>
            <sp xml:id="SDT3-UK-Redna-016-2004-03-09.sp5">

               <speaker>PREDSEDNIK BORUT PAHOR:</speaker>

               <p>Prvo stališče.</p>
            </sp>
            <sp xml:id="SDT3-UK-Redna-016-2004-03-09.sp6">

               <speaker>MIRAN POTRČ:</speaker>

               <p>Prvo stališče glasilo tako, da predlagano besedilo spremembe 129. in 130. člena
               ustave naj se črta. In potem nadaljevanje: "Predlagano besedilo drugega odstavka 132.
               člena naj se uskladi z navedeno spremembo," ker namreč prvi odstavek 129. člena potem
               ne bi bil več aktualen.</p>
            </sp>
            <sp xml:id="SDT3-UK-Redna-016-2004-03-09.sp7">

               <speaker>PREDSEDNIK BORUT PAHOR:</speaker>

               <p>Ali lahko besedilo tega predloga dobi sekretariat komisije, da bi ga zapisal,
               razmnožil, tako da ga bomo imeli v celoti pred seboj.</p>
               <p>Dajem naprej besedo. Hkrati opozarjam, da bo kolega Drobnič nadomestil kolega dr.
               Bernika; to bomo upoštevali pri razpravi in glasovanju.</p>
               <p>Hkrati pa ugotavljam, da smo zdaj dobili tudi nov predlog štirih poslanskih skupin k
               2. točki <stage type="mag"/>(Nadaljevanje) in imamo v bistvu dve
               konkurenčni stališči, o katerih moramo odločiti. In bi prosil potem ustavno komisijo,
               da se opredeli, o katerem bomo glasovali najprej, če je to sploh relevantno, glede na
               to, da pač mora zbrati stališče potrebno večino.</p>
               <p>Kdo želi naprej besedo? Kolega Rokavec.</p>
            </sp>
            <sp xml:id="SDT3-UK-Redna-016-2004-03-09.sp8">

               <speaker>FRANCI ROKAVEC:</speaker>

               <p>Hvala za besedo, gospod predsednik. V poslanski skupini Slovenske ljudske stranke,
               kar se tiče osnovnega besedila predloga sprememb ustave, podpiramo, razen seveda
               predlogov, ki so bili prvotno predlagani s strani štirih poslanskih skupin in
               modificirani v današnjem dopolnilnem predlogu glede sestave sodnega sveta.</p>
               <p>Menimo, da če gledamo vprašanje sodstva, da ga je treba predvsem reševati na teh
               segmentih, ki so bili predlagani. Najbolj aktualno vprašanje je vprašanje tako
               imenovane preizkusne dobe, ki jo v poslanski skupini Slovenske ljudske stranke
               podpiramo. Menimo, da ta predlog prinaša predvsem večjo kvaliteto pri delu sodišč v
               bodoče v Republiki Sloveniji. Menim, da je to eno od vprašanj, ki ima zelo široko
               podporo, predvsem pa tovrstno ureditev pozna skorajda v celoti vsa Evropa. Zato ne
               vidim razlogov, zakaj bi v primeru sprememb ustave v Republiki Sloveniji bilo
               vprašanje preizkusna doba. Enostavno izmikanje glede te rešitve na podlagi tega, da
               je to možno rešiti že v obstoječem zakonu o sodniški službi, ne vzdrži, ker vemo, da
               smo imeli že do sedaj te predloge v parlamentarni proceduri in je bil prav predlog,
               da je treba to vprašanje rešiti v spremembi ustave, ključen razlog, da na tem
               področju do sedaj ni prišlo do spremembe uvedbe preizkusne dobe sodnikov. Argument,
               da se s tem povečuje politizacijo, ne vzdrži, ker državni zbor v celotnem obdobju je
               zavrnil samo dva predloga s strani sodnega sveta. Se pravi, zelo velika avtonomnost
               sodnega sveta in zelo majhen poseg državnega zbora v sodno vejo oblasti oziroma samo
               takrat, ko so dejansko bili očitni primeri, da je prišlo do nekaterih nepravilnosti
               pri določenih predlogih. Zato menim, da je treba na področju sodstva narediti korak
               naprej in tudi iti v smeri, da se uvede preizkusna doba petih let, preden se sodniki
               uvrstijo v trajni mandat.</p>
               <p>In še na koncu, ne morem se strinjati s trditvijo strokovne skupine, ki pravi, da se
               točno ne ve, za katero funkcijo se naj uvede preizkusna doba. Ve se, da se ta doba
               nanaša predvsem na sodnike okrajnih sodišč, nikakor se ne more nanašati na preizkusno
               dobo tudi za vrhovne sodnike oziroma sodnike vrhovnega sodišča.</p>
               <p>Tako da v poslanski skupini v celoti podpiramo ta predlog <stage type="mag"/>(Nadaljevanje) in menimo, da je predvsem vprašanje preizkusne dobe
               najbolj pomembno vprašanje, ki ga je treba pri spremembah ustave doreči in tudi
               spremeniti. Hvala lepa.</p>
            </sp>
            <sp xml:id="SDT3-UK-Redna-016-2004-03-09.sp9">

               <speaker>PREDSEDNIK BORUT PAHOR:</speaker>

               <p>Kdo želi naprej besedo? Prosim, kolega Lavrinc, nato kolega Cukjati.</p>
            </sp>
            <sp xml:id="SDT3-UK-Redna-016-2004-03-09.sp10">

               <speaker>MAKSIMILJAN LAVRINC:</speaker>

               <p>Hvala lepa, gospod predsednik. Vedno bolj me ob teh diskusijah prevzema prepričanje,
               da bo najbolje, če nič ne naredimo. Namreč, posebej ta sklop, o katerem zdaj teče
               beseda, se mi zdi takšen, da je ne samo politično, ampak tudi dejansko zelo subtilen.
               Tu se po moje cefrati zadeve, trgati, skratka, vzeti, denimo, eno rešitev, ne
               padruge, ne da. To kot celota predstavlja nekaj, kar je vpliv, tako kot bi pa,
               denimo, ne vem, samo en del politike želel, drugi del pa ne - recimo, sprememba tega
               trajnega mandata, tako da se najprej opravlja pet let mandat, pa potem šele trajni in
               tako dalje, ne da bi ob tem tudi druge stvari spremenili, po moje ne gre. Zakaj ne
               gre? Ker se ne morem strinjati z oceno kolega Rokavca, da to ni politizacija, če je
               zapisano, da se sodniki volijo tako kot se. Je, je. Resda je nismo izkoristili do te
               mere, da bijo zlorabili, da tako rečem, ampak to je politizacija. In še do hujše bi
               prišlo. Predstavljajte si primer: kolega Rupar je, denimo, v nekem postopku; ugotovi
               se na neki instanci, da je pravzaprav nedolžen, in ta človek, ki je sodil to zadevo,
               bo prišel tuv pretres. Ker tudi znano je, da so ponavadi mlajši... /Oglašanje iz
               ozadja./ Dovolite, da do konca povem, saj nisem bil zloben. Obče je znano, da
               ponavadi mladi sodniki začnejo na kazenskem, še posebej po moje zaradi tega, ker je
               toliko varoval, da je težko, da bi zgrešili. No, in zdaj bo prišel tu v državni zbor.
               Hoteli ali ne, smo pod kožo vsi krvavi in seveda prav lepih besed o takšnih
               kandidatih, ki so, denimo, celo napačno nekaj odločili, bo veliko in prišlo bo
               nesporno do, po moje, spet moja ocena, povsem subjektivna, do veliko hujše
               politizacije, kot bi bila za nek tako eminenten zbor, kot je državni zbor, potrebna
               in primerna. To je, kar se tiče tega.</p>
               <p>Drugo. Torej, sam zagovarjam pri vseh stvareh, ne samo pri sodnem svetu, da je
               Slovenija pač premajhna, da bi delali neke zaprte sisteme. Poglejte, podoben primer
               je pri odvetniški zbornici, pa notarska zbornica - pa kaj je treba vse zlomiti, da se
               kjerkoli prodre s kakšno idejo! Enako je pri sodnem svetu. Hoteli ali ne, se obnašajo
               tako, da - torej po tistem starem pravilu, da vrana vrani oči ne izkljuva. In seveda,
               ko gremo zdaj v neke spremembe, se spet postavi vprašanje, ali tega ni mogoče doseči
               na kakšen drug način. Je, je, in to z manjšo večino. V zakonu bomo popravili, recimo,
               če bi se večina zmenoj strinjala, da mora sodni svet sprejemati odločitve z
               dvotretjinsko večino navzočih, in tako damo potrebno težo takim odločitvam. Prepričan
               sem, da čisto vsi pa ne bodo tiščali glave v pesek, ko se bo odločalo o nekih
               kandidatih, in tako naprej. <stage type="mag"/>(Nadaljevanje)
               Skratka, vedno je več poti, ni samo ena, to hočem reči. To je eno.</p>
               <p>Drugo pa, tako kot je bilo zamišljeno takrat, ko je prišlo z vlade, se mi je zdelo
               dobro, kupljivo, vredno resnega razmisleka, vredno tudi diskusij. Se tudi v celoti ne
               strinjam z ugotovitvami strokovnjakov, ki so nam pomagali pri našem oziroma ki nam
               pomagajo pri našem odločanju - delno ja, ne pa v celoti. Samo v situaciji, v kakršni
               smo, in še posebej v konstalaciji političnih sil, kakršne so ali pa kakršna je ta hip
               v državnem zboru, se mi zdi najbolje, da vsaj ta del vsi skupaj pozabimo. Zato tudi
               sam na tako zdrobljene, fragmentirane zadeve ne bom dal svojega glasu. Hvala lepa.
           </p>
            </sp>
            <sp xml:id="SDT3-UK-Redna-016-2004-03-09.sp11">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Cukjati, za njim kolega Peče.</p>
            </sp>
            <sp xml:id="SDT3-UK-Redna-016-2004-03-09.sp12">

               <speaker>FRANCE CUKJATI:</speaker>

               <p>Hvala za besedo. Najprej se, ko govorimo o tem členu, vprašamo, v čem pa je
               neodvisnost sodstva, ki jo moramo tako kot punčico svojega očesa varovati in za
               katero se vsi strinjamo, da je potrebna neodvisnost - v čem? Zagotovo v tem, da ne
               doživlja političnega pritiska na odločitve ali kakršnegakoli drugega pritiska; da
               resnično sodi po svoji vesti, v skladu z zakonom, ustavo in tako dalje, zagotovo. Če
               pa se vprašamo, ali on v tej svoji svobodi lahko kaj dela ali nič, lahko podaljšuje
               sodne zaostanke ali ne, lahko pravzaprav se že po nekaj letih izkaže kot slab, pa je
               vendarle zaradi svojega trajnega mandata, ki mu je dodeljen od vsega začetka,
               popolnoma svoboden, da počenja, kar hoče - mislim, da tukaj pa ne more biti sodstvo,
               naše sodstvo innaši sodniki neodvisni. Za sistem naše države, za pravno varnost je
               odgovoren tudi državni zbor, tudi nekdo drug. Tu niso te veje oblasti popolnoma
               neodvisne druga od druge. Menim, da to tudi strokovna skupina priznava in dodaja, da
               absolutne svobode in samostojnosti ne more in ne sme imeti nobena veja oblasti. Kajti
               prav v tej medsebojni korelaciji in korekturi se zagotavlja demokratičnost. In kaj bi
               pomenila uvedba petletnega mandata kot poskusnega mandata pri vprašanju samostojnosti
               sodnika? Nič drugegakot to, da se v petih letih preveri, ali je sploh pripravljen,
               ali ima toliko notranjega zagona, da bo delal za ljudi, da bo pravzaprav krajšal
               sodne zaostanke, da se bo potrudil v svojih odločitvah, da bodo njegove odločitve v
               veliki meri stale, da jih ne bo vedno znova vrhovno sodišče razveljavljalo; da bo
               torej nek efekt, družbeni efekt. Saj pravzaprav zato imamo sodstvo, da bo
               zagotovljena pravna varnost državljanov. Nič drugega, samo to se bo verjetno
               preverjalo po tej petletni dobi. In menim, da so tisti argumenti, da bi to ogrožalo
               samostojnost in neodvisnost sodstva, za lase privlečeni.</p>
               <p>Tudi sedaj, če gledamo, v čem <stage type="mag"/>(Nadaljevanje)
               je v glavnem neodvisnost sodstva, je v odločitvah sodnega sveta. In verjetno, ko bomo
               govorili o sestavi sodnega sveta, bomo tudi naleteli na to vprašanje, kajti to
               vprašanje se rešuje prav v tem: sodni svet predlaga kandidate, sodni svet odloča o
               napredovanjih in drugih zadevah, ki so izredno pomembne in zelo vplivajo tudi na
               obnašanje posameznega sodnika.</p>
               <p>Strokovna skupina se sicer boji nekaterih stvari, in sicer pravi, da bi to - namreč
               poskusna doba - pri sedanjem 30-letnem pragu, se pravi, bila ta določba nevzdržna
               oziroma škodljiva. Če je temu tako, da prag 30 let starosti za nastop sodniške
               funkcije predstavlja problem pri uvedbi začasnega petletnega mandata, potem se lahko
               ta prag zniža. Mislim, da je to povsem pametno. Ampak tega ne ureja ustava, ustava
               nič ne govori o pragu, ta prag ureja zakon.</p>
               <p>Tako da menimo, in se pridružujemo kolegu Lavrincu, da pravzaprav je tukaj ključno
               vprašanje sprememb tega sklopa členov. Vsi vemo, kako je naše sodstvo, kako so ljudje
               oziroma niso zadovoljni s sodstvom in kako je vendarle premakniti zadevo na nivo
               večje varnosti državljanov, pravne varnosti.</p>
               <p>Seveda, če to tako ne bo sprejeto - mi bomo glasovali za vladni predlog, tako kot je
               od vsega začetka oziroma prvotno tudi vladna koalicija predlagala - v kolikor ne,
               potem bomo seveda vsaki spremembi tega predloga pač nasprotovali oziroma drugih
               variant ne bomo podprli.</p>
            </sp>
            <sp xml:id="SDT3-UK-Redna-016-2004-03-09.sp13">

               <speaker>PREDSEDNIK BORUT PAHOR:</speaker>

               <p>Kolega Peče, za njim kolega Potrč.</p>
            </sp>
            <sp xml:id="SDT3-UK-Redna-016-2004-03-09.sp14">

               <speaker>SAŠO PEČE:</speaker>

               <p>Mogoče še bolj kot neodvisnost sodstva je v teh trenutkih oziroma vsaj v tem mandatu
               pomembna učinkovitost sodstva. In po moji oceni ravno strokovna skupina, ki je
               prekosila samo sebe z idejo, predvsem pa vlado Republike Slovenije, ni nikjer
               navajala, vsaj po moji oceni in oceni poslanske skupine Nacionalne stranke, nobenega
               ukrepa, ki bi napeljeval, realno napeljeval na boljšo učinkovitost sodstva. Torej,
               hočem povedati, da se mogoče prevelik poudarek daje ravno na podlagi izkušenj o
               zagotavljanju avtonomnosti oziroma neodvisnosti, posebej ob upoštevanju dejstva, da
               še nikoli nismo dobili nobenega izmed gradiv, ki bi bilo podpisano s strani
               kateregakoli organa v okviru sodstva, ki bi težilo oziroma govorilo o njihovi ne
               neodvisnosti, torej da so pod vplivom politike. Dejstvo je tudi, da se je izkazalo,
               da ravno parlament kot najbolj političen organ oblasti v tej naši državi ni pokazal
               do sedaj nobene negativne smernice, najsi bo do imenovanja, oziroma je bilo tako
               malokdaj zavrnjeno imenovanje kakršnegakoli predloga, da ne moremo govoriti, da je v
               tem momentu sodstvo v kakršnikoli podrejeni oziroma odvisni obliki od <stage type="mag"/>(Nadaljevanje) politike. Torej ne bi smeli zgolj
               in izključno graditi na neodvisnosti, ampak bi predvsem morali zasledovati cilj
               učinkovitosti.</p>
               <p>Po moji oceni sklepi, ki sledijo skupini strokovni skupini, so nesprejemljivi. Ravno
               zaradi tega, ker je argumentacija do sedaj pokazala, da odvisnosti sodstva ni. In po
               moji oceni bi morali sprejeti - in ta ustavna komisija in pozneje na plenarnem
               zasedanju - sklepe oziroma ustavne spremembe, ki bi se odražale v učinkovitosti. Po
               moji oceni je najbližje učinkovitosti oziroma pomoči k boljši učinkovitosti bil
               sklep, ki smo ga predlagali v Nacionalni stranki, torej omejen sodniški mandat. Ker
               to ni prišlo niti na ustavno komisijo, ker za to ni bilo politične volje, ocenjujemo,
               da je vladni predlog o preizkusnem obdobju petih let mnogo boljši, kot je predlog, ki
               zasleduje cilje strokovne skupine. Hočem povedati, da ne danes tu in ne na plenarnem
               zasedanju vsaj poslanci Nacionalne stranke ne bomo podprli tistih sklepov, ki
               zasledujejo cilje strokovne skupine, ampak so nam mnogo bližji sklepi, ki jih
               predlaga vlada Republike Slovenije v svoji osnovni obliki ob začetku postopka za
               spremembo ustave. Še enkrat poudarjam, žal mi je, da državni zbor ni v proceduro
               ustavnih sprememb sprejel oziroma ni našel zadostne kvalificirane večine, da bi se
               pogovarjali tudi o omejenem sodniškem mandatu. Hvala.</p>
            </sp>
            <sp xml:id="SDT3-UK-Redna-016-2004-03-09.sp15">

               <speaker>PREDSEDNIK BORUT PAHOR:</speaker>

               <p>Preden dam besedo kolegu Potrču, samo da razčistimo. Kolega Bernik je prišel in bo
               navzoč na seji, kajne? Ali bo tudi kolega Drobnič? Potem nadomeščate kolega Mamića;
               to bomo imeli v zapisniku in bomo upoštevali. Kolega Potrč ima besedo.</p>
            </sp>
            <sp xml:id="SDT3-UK-Redna-016-2004-03-09.sp16">

               <speaker>MIRAN POTRČ:</speaker>

               <p>Hvala lepa. Želim verjeti, da ima večina članic in članov ustavne komisije podobne
               cilje in želje pri urejanju tega področja. Pri tem, ko to pravim, mislim, da ima
               hkrati za cilj, da zagotovi popolno neodvisnost sodstva, in brez popolne neodvisnosti
               sodstva ni ravnotežja med tremi vejami oblasti. Če bi do tega prišlo, potem Slovenija
               tudi ni pravna država in ne temelji na delitvi oblasti, kar je ustavna kategorija.
               Ampak verjamem, da to velika večina nas želi, razen tistih, ki izrecno govorijo, da
               neodvisnost ni pomembna.</p>
               <p>Verjamem, da si želimo, da sodstvo ne bi bila zaprta veja v sistemu kadrovanja in
               odločanja, ker vsaka zaprtost ustvarja potencialne možnosti, da pride tudi do zlorab,
               in da želimo iskati mehanizem, po katerem bi zagotovili, da bi tudi imenovanje in
               tudi napredovanje ter ocena dela v okviru pravosodja temeljila na najbolj skrbni
               presoji, ne pa na kakršnikoli poklicni solidarnosti.</p>
               <p>In tretje, verjamem, da si želimo, da bi bilo pravosodje učinkovito, učinkovito na
               način, da sprejema kvalitetne odločitve. To ne pomeni, da na hitro obsoja, ampak da
               tudi na hitro oprošča, poenostavljam, kadar pač ni razlogov za obsodbo. Vendar da
               presoja vsebine odločitev sodnih organov ne bi nikoli bila tista, ki bi usmerjala
               politiko, da nekoga izvoli ali ne izvoli za sodnika.</p>
               <p>Prepričan pa sem, ali pa so me prepričali strokovnjaki, da v opredelitvah, ki jih
               dajejo v svojih strokovnih argumentih, <stage type="mag"/>(Nadaljevanje) zasledujejo enake cilje. In če dopolnimo to še s
               predlogom, ki so ga dale štiri poslanske skupine glede 2. točke, mislim, da to
               dosežemo v celoti. Namreč, zagotovimo neodvisnost sodstva v tem delu, da ne more biti
               vsebina sodnih odločitev razlog, na podlagi katerega se bomo ali pa bodo poslanke in
               poslanci odločali po petih letih, ali nekomu dajo mandat ali ne. Stroka nas na to
               posebej opozarja. In ta nevarnost resno obstoja. Ko smo imeli volitve v prvi mandat,
               nihče vnaprej ni mogel vedeti, kakšno bo sojenje ali ne. Ko bi imeli po petih letih
               presojo, ali nekomu damo trajni mandat ali ne, bi lahko bila nevarnost ali pa skomina
               pri posameznikih ali pa pri posameznih strankah, da bi pridobile določene judikate
               teh sodnikov in potem glede na vsebino judikatov presojale, ali dajo takemu sodniku
               trajni mandat ali ne.</p>
               <p>Moram reči, da so me strokovnjaki s tem opozorilom prepričali, in da ni dobro, da bi
               na ta način se odločali. To pa ne pomeni, da s tem ne dajemo in ne želimo zagotoviti
               večje učinkovitosti dela, ki jo zagotavljamo po mnenju strokovnjakov lahko še mnogo
               lažje na ta način, da celo pred petimi leti presojamo, ali se delo učinkovito
               opravlja ali ne, in če je uspešnost sodniške službe, ki vključuje seveda absolutno
               tudi, ali želi delati ali ne, gospod Cukjati, ali opravlja vskladu s predvidenimi
               roki svojo sodniško funkcijo ali ne, in da se da to v okviru te ocene sodniške službe
               opravljati. Ali bomo pa v tem delu glede korektnosti njegovega dela bolj dosledni ali
               ne in onemogočali medsebojno toleranco, je pa naš predlog za polno enakopravnost
               članov sodnega sveta in tudi predlog, ki ga sprejemajo iz strokovne službe, da ne bi
               bilo v nasprotju z ustavo, če bi se o nekaterih odločitvah zahtevalo kvalificirano
               mnenje v sodnem svetu. In če bi bilo zahtevano kvalificirano mnenje v sodnem svetu,
               recimo, dve tretjini, se pravi, osem od dvanajstih, pri pol-pol, pol sodnikov in pol
               drugih, bi prav gotovo nihče več ne mogel reči, da je samo stanovska solidarnost
               tista, ki je kriva, da se na sodiščih samo ščiti medsebojen in oseben interes in ne
               kvalitetno in počasno delo v okviru sodniške službe.</p>
               <p>Mislim, da to so argumenti, ki kažejo na to, da bi bilo vredno o teh predlogih, ki
               jih deloma dajem sam - razumel sem, da je tudi gospod Lavrinc podobnega mnenja - in
               ki jih dajemo štiri poslanske skupine, za razmisliti, ker res ne bi želel, sem pa
                  <stage type="mag"/>(Nadaljevanje) slišal takšne argumente, se
               pravi, mi moramo presojati, kakšna je vsebina sodb, ki so jih sprejemali sodniki, da
               bi to pomenilo za tistega sodnika, ki zadnje leto ali pa dve leti, preden bi mu ta
               preizkusni mandat potekel, vplival na njega, glede na konkretno sestavo, večinsko
               sestavo državnega zbora, kako in na kakšen način bo sprejemal sodniške odločitve po
               vsebini. Hvala lepa.</p>
            </sp>
            <sp xml:id="SDT3-UK-Redna-016-2004-03-09.sp17">

               <speaker>PREDSEDNIK BORUT PAHOR:</speaker>

               <p>Kolega Peče, za njim kolega mag. Drobnič.</p>
            </sp>
            <sp xml:id="SDT3-UK-Redna-016-2004-03-09.sp18">

               <speaker>SAŠO PEČE:</speaker>

               <p>No, jaz bi le rad popravil oziroma apeliral na nekatere člane ustavne komisije, pa
               tudi na vas, gospod predsednik, kadar nekdo interpretira besede drugega, naj le velja
               neka vrsta korektnosti. Danes nihče tu ni govoril o tem, da neodvisnost ni pomembna.
               To, kar je gospod Potrč, upam, da edini v tej dvorani razlagal. Povedal sem, ker
               ocenjujem, da je letelo namene, ker sem edini govoril o razmerju neučinkovitosti in
               neodvisnosti, da do sedaj pritožbe o odvisnosti sodstva od politike še nismo imeli,
               vsi pa poznamo učinkovitost sodstva; in da za ustavne spremembe bi moral biti moto,
               da ustvarimo tak sodni sistem kot zakonodajalec in ustavodajalec, da bo to naše
               sodstvo, kar si verjetno vsi skupaj želimo, bolj učinkovito. In da bi predvsem ta
               pogled moral veljati v okviru odločanja oziroma nam bil napotek, kako glasovati in za
               kakšne ustavne spremembe. Torej ravno zaradi korektnosti. Gospod Potrč, osebno pa vas
               prosim, ne pripisujte besed, zamisli, ki niso bile izrečene. Hvala.</p>
            </sp>
            <sp xml:id="SDT3-UK-Redna-016-2004-03-09.sp19">

               <speaker>PREDSEDNIK BORUT PAHOR:</speaker>

               <p>Pojasnilo?</p>
            </sp>
            <sp xml:id="SDT3-UK-Redna-016-2004-03-09.sp20">

               <speaker>MIRAN POTRČ:</speaker>

               <p>Gospod Peče, upam - lahko bova šla pa oba pogledat magnetogram -, vašo razpravo
               pravilno razumel. Ker sem razumel, da ste rekli, da je za vas učinkovitost
               pomembnejša od neodvisnosti. Če je tako, potem s tem delom vsebine pač ne soglašam.
               Hvala.</p>
            </sp>
            <sp xml:id="SDT3-UK-Redna-016-2004-03-09.sp21">

               <speaker>PREDSEDNIK BORUT PAHOR:</speaker>

               <p>Še pojasnilo kolega Pečeta.</p>
            </sp>
            <sp xml:id="SDT3-UK-Redna-016-2004-03-09.sp22">

               <speaker>SAŠO PEČE:</speaker>

               <p>No, zdaj ne vem, ali imate problem s slovenskim jezikom, ampak če je nekaj
               pomembnejše od drugega, pomeni, da drugo ni nepomembno. Nikoli nisem trdil, da
               neučinkovitost sodstva ni nepomembna, gospod Potrč, in tu je bistvena razlika. Je pa
               dejstvo, da v tem trenutku Slovenija potrebuje učinkovito sodstvo. Hvala.</p>
            </sp>
            <sp xml:id="SDT3-UK-Redna-016-2004-03-09.sp23">

               <speaker>PREDSEDNIK BORUT PAHOR:</speaker>

               <p>Dobro, pojasnila so bila dana. Kolega mag. Drobnič, za njim kolega Rokavec.</p>
            </sp>
            <sp xml:id="SDT3-UK-Redna-016-2004-03-09.sp24">

               <speaker>MAG. JANEZ DROBNIČ:</speaker>

               <p>Hvala lepa za besedo. Torej, stojimo pred vprašanjem, kako zagotoviti boljšo
               učinkovitost sodstva in hkrati nevpletenost s strani političnih akterjev. To so zdaj
               dileme. Če je sodstvo povsem avtonomno in nedotakljivo, potem je težko računati na
               učinkovitost, kajti samo od sebe se stvari ne bodo odvijale, in tu imamo problem v
               naši državi. Politično vpletenost se doseže tudi na drug način, tudi z drugimi
               pritiski, ne samo skozi imenovanja ali skozi trajni mandat. Vendar pa naše sodstvo
               zagotovo terja večje poseganje v kontekstu učinkovitosti. Torej vse tiste mehanizme
               bi morali uvesti, ki pomenijo učinkovitost, ne pa političnega pritiska. Seveda, ni se
               mogoče povsem izogniti temu, če želimo učinkovitost, da bi v posamezni praksi lahko
               do tega ne prišlo. Na to zagotovo <stage type="mag"/>(Nadaljevanje) vpliva, kako je formiran sodni svet, in drugo, trajnost
               mandata. V Novi Sloveniji se zavzemamo zagotovo za poskusni mandat in hkrati tudi za
               netrajnost mandata. Poskus, da bi uvedli samo poskusni mandat, torej začetno pet let,
               po našem mnenju ne zadošča, je pa minimalen korak, vendar ne zadosten. Tako da
               verjetno bi bilo treba v kontekstu tega odpreti še nekaj drugih, dodatnih vprašanj in
               se pogovoriti o vseh instrumentih, konstruktivnih instrumentih, ki jih lahko
               vgradimo, zato da bi naredili to sodstvo učinkovito in hkrati brez političnega
               vplivanja, neposrednega političnega vplivanja, zlasti pa na sodne odločitve. To se
               dogaja tudi sedaj. Lahko se tudi dogaja, so tudi instrumenti poseganja, tudi ob
               trajnem mandatu, ampak mnogo težje kot sicer.</p>
            </sp>
            <sp xml:id="SDT3-UK-Redna-016-2004-03-09.sp25">

               <speaker>PREDSEDNIK BORUT PAHOR:</speaker>

               <p>Na mojem seznamu je za besedo samo še kolega Rokavec.</p>
            </sp>
            <sp xml:id="SDT3-UK-Redna-016-2004-03-09.sp26">

               <speaker>FRANCI ROKAVEC:</speaker>

               <p>Hvala za besedo. K tistemu, kar sem že povedal, bi dodal samo to, da je napačno
               razmišljanje v tem smislu, da če se uvede poskusni mandat oziroma poskusna doba, da
               se s tem poveča vpletenost politike, namreč, ker je mehanizem isti. V vsakem primeru
               bo predlagatelj tako sodnika na preizkusu kot sodnika za trajni mandat sodni svet. In
               potem bo v vsakem primeru državni zbor izvolil sodnika, dvakrat ali enkrat. Gre
               predvsem za vprašanje, kar je bilo danes že rečeno, učinkovitosti. To je zagotovo
               vprašanje, da če nekdo potrebuje še čez pet let potrditev, da ima večjo zavzetost in
               učinkovitost. Če pogledamo povprečno, koliko posamezen primer na sodišču danes pri
               nas traja in kakšen je tudi angažma, ne glede na to, da so tu mnoge možnosti v samem
               postopku, možnost pritožb, preden je posamezen primer zaključen, lahko ugotovimo, da
               je zagotovo ta doba predolga, ki je dejansko ne morejoprizadete državljanke in
               državljani razumeti.</p>
               <p>Na koncu samo vprašanje, zakaj se v Sloveniji izogibamo možnosti uvedbe preizkusne
               dobe, ko jo pa dejansko ves napreden svet pozna. Mi smo jo pa pač izpustili, ali
               zaradi hitrosti, ko smo uvajali te rešitve, ali pa zaradi česa drugega. Vendar sedaj
               imamo možnost, da to popravimo. In mislim, da vsi tisti kolegi ali kolegice poslanke,
                  <stage type="mag"/>(Nadaljevanje) ki ste se v tem času
               premislili od prvih rešitev, da bi dejansko bilo zelo zanimivo vprašanje, kakšni
               argumenti oziroma večja politizacija v tej smeri bi se zgodila oziroma je privedla do
               tega razmišljanja - ali samo razmišljanje strokovne skupine, kjer, če natančno vem,
               je bilo glede vprašanja preizkusne dobe stališče sodstva že od vsega začetka enako.
               Hvala.</p>
            </sp>
            <sp xml:id="SDT3-UK-Redna-016-2004-03-09.sp27">

               <speaker>PREDSEDNIK BORUT PAHOR:</speaker>

               <p>Kolega Lavrinc, za njim kolega Potrč.</p>
            </sp>
            <sp xml:id="SDT3-UK-Redna-016-2004-03-09.sp28">

               <speaker>MAKSIMILJAN LAVRINC:</speaker>

               <p>Zdajle bom govoril bolj zaradi novinarjev kot pa zaradi nas tukaj samih, ker
               dejansko, mislim, občutek imam, kot da se nekateri - ne, da se ne razumemo, in ne
               tako žaljivo, kot je rekel, recimo, kolega Peče, da ima kdo problem s slovenskim
               jezikom, ampak preprosto, da vsak pove samo pol stavka, in to tistega pol stavka, ki
               mu odgovarja. To pa gre že malo na živce, če sem iskren. Glejte, govoriti o tem, ta
               petletni mandat, pa ne potegniti zraven, kdo ga potem imenuje v to funkcijo sodnika,
               to se lahko otroci, ne vem, v otroškem vrtcu na ta način pogovarjajo. Ti dve stvari
               sta skupaj. To je eno. Drugo, tako banalizirati zadevo, zdaj, če bomo pa imeli ta
               petletni poskusni mandat, potem pa ne bo sodnih zaostankov - pa prosim vas! Ali ste
               vi kaj pogledali material, ki ga je odbor za notranjo politiko skupaj spravljal
               takrat, ko se je o tem na odboru razpravljalo? Pred seboj imam - ker sem si prinesel
               sem zato, da bom še kaj drugega naredil, ker sem bil prepričan, da bodo nekatere tudi
               tako "mimo žgali", da bom imel čas - imam mnenje profesorja doktorja s pravne
               fakultete o nekem pravnem vprašanju. Ne pridejo skupaj, pa so profesorji doktorji! Vi
               pa zdaj pričakujete da bodo pa na nekem okrajnem sodišču sodbe letele kar tako! Ni
               govora! Dajmo se vprašati, ali je to možno tako banalno, banalizirati to diskusijo
               zdaj na to, če ne bo petletnega preizkusnega mandata, potem bodo zaostanki ostali, če
               pa bo petletni mandat,pa zaostankov ne bo. Ni res! Ni res! To je bilo mišljeno povsem
               drugače. Tako kot je mišljeno potem tudi naprej, in je vse povezano, 129., 130., 131.
               in tako naprej; sestava sodnega sveta, na kakšen način, kako in kakšno vlogo, ne samo
               tisto, kar je v ustavi, ampak tudi še naprej, sodna akademija in tako dalje. Tu ne
               morete tako govoriti zdaj, kdor je za to, je pa proti. Recimo, jaz bom rekel, ne,
               nisem za to, da se na tak polovičarski način te stvari rešujejo, in sem zdaj proti
               temu, da se sodni zaostanki v Sloveniji zmanjšajo. Tako postavljate nekateri - ne
               smete tega tako delati, ker to ni res.</p>
               <p>Še to bom rekel, potem bom pa res končal. Mislim, da evropska listina o zakonodajni
               ureditvi položaja sodnikov pledira za rešitvijo, ki jo mi že imamo, kar pomeni, da
               bomo šli tako ali tako za en korak nazaj, če bi, recimo, to naredili tako. To pa,
               mislim, da ni nikogar, ki je normalen, da bi to želel, nikogar.</p>
               <p>Torej, če se pogovarjamo, se lahko pogovarjamo o vseh stvareh skupaj in o drugih
               stvareh, ki lahko pripomorejo. Ker smo pa ravno že pri ustavi, je pa treba povedati,
               da se tu lahko začne, potem se bo diskusija nadaljevala v zakonu o sodniški službi,
               zakonu o sodiščih in tako naprej, o konkretnih zadevah, tudi o financah, če že
               hočete. In takrat, ko se vseto zaključi, predebatira in ko se sodnikom vbije v glavo,
               da so funkcionarji, ravno tako kot mi, ne pa mezdni delavci, ki ob osmih pridejo na
               šiht pa ob štirih gredo domov, takrat bodo pa te stvari drugačne.</p>
               <p>Tako, in zdaj bom res nehal. Mislim, da nima smisla prepričevati <stage type="mag"/>(Nadaljevanje) ljudi, ki se na vse spoznajo; sam s svojim
               skromnim znanjem in besednim zakladom jim seveda nisem kos.</p>
            </sp>
            <sp xml:id="SDT3-UK-Redna-016-2004-03-09.sp29">

               <speaker>PREDSEDNIK BORUT PAHOR:</speaker>

               <p>Kolega Potrč.</p>
            </sp>
            <sp xml:id="SDT3-UK-Redna-016-2004-03-09.sp30">

               <speaker>MIRAN POTRČ:</speaker>

               <p>Hvala lepa. V podtekstu nekaterih razprav se je dalo razumeti, da sem sam, ker v
               svojem imenu govorim, podpiral nekatere predloge, zdaj jih ne več. Ja, res je tako;
               pustil sem se pač prepričati z argumenti. Rad bi pa povedal, da smo vsi bili v
               začetku prepričani, da ni prav, da se funkcija državnega zbora glede imenovanja
               sodnikov spremeni. Da je pa to, o čemer je ravnokar govoril tudi kolega Lavrinc,
               povezana materija. In da je izrecno s strani stroke opozorilo, če bi, tako kot je v
               večini drugih držav, imenovanje bilo protokolarno, ne pa vsebinsko - poudarjam še
               enkrat, protokolarno, ne pa vsebinsko - in bi ga, recimo, opravljal predsednik
               države, in ne bi bilo določil, iz katerih se da razumeti, da tudi v primeru
               petletnega uspešnega dela obstaja besedica "lahko", ki pomeni, ali bo ali ne, tudi od
               ocene tistih, ki to imenovanje ali pa izvolitev opravljajo, v našem primeru državnega
               zbora, da bi bila potem drugačna stvar za celotno oceno. In je pač treba celoto
               gledat, in jaz to celoto gledam.</p>
               <p>Soglašam, da najbrž nima nobenega smisla se med seboj prepričevati, ker konec koncev
               gre za politično opredelitev. Sem pa trdno prepričan, da je pravosodna veja tista, o
               kateri upravičeno kritično govorimo v vsem tem času, jo pa tudi zelo neupravičeno
               poenostavljamo na način, da mislimo, da lahko mi v državnem zboru najdemo rešitve, ki
               bodo probleme razrešile na način, kot pač nekateri želijo. Hvala.</p>
            </sp>
            <sp xml:id="SDT3-UK-Redna-016-2004-03-09.sp31">

               <speaker>PREDSEDNIK BORUT PAHOR:</speaker>

               <p>Če nihče več ne želi besedo, bom razpravo zaključil in prešel na odločanje.</p>
               <p>Za lažje delo sem članicam in članom ustavne komisije dal delovno gradivo, ki je
               bilo pripravljeno zame. Vendar ker je pred nami odločanje o več stališčih in
               amandmajih, se mi zdi dobro, da imamo vsi pred seboj, ker to onemogoča kakšne
               nesporazume.</p>
               <p>Najprej bomo odločili o amandmaju poslanske skupine ZLSD k 1. točki, ki se glasi:
               "Predlagano besedilo spremembe 129. in 130. člena ustave naj se črta. Predlagano
               besedilo drugega odstavka 132. člena naj se uskladi z navedeno spremembo." Želi kdo
               besedo? Ne.</p>
               <p>Potem bomo glasovali. Najprej bomo ugotovili navzočnost. (21 prisotnih.) Potrebno
               število je 14 glasov.</p>
               <p>Kdo podpira amandma poslanske skupine ZLSD k 1. točki? <stage type="mag"/>(Nadaljevanje) (3 člani.) Kdo je proti? (9 članov.)</p>
               <p>Ta amandma ni dobil potrebne večine.</p>
               <p>Tako bomo sedaj odločali o prvem stališču poslanskega kluba LDS ter poslanskih
               skupin ZLSD, SLS in DeSUS. To besedilo se glasi: "Predlagano besedilo spremembe 130.
               člena ustave naj se črta. Predlagano besedilo prvega odstavka 129. in drugega
               odstavka 132. člena naj se uskladi z navedeno spremembo."</p>
               <p>Večina ostaja ista ali ne? Pardon, ne. Najprej ugotavljamo večino. (21 prisotnih.)
               Potrebno število je 14.</p>
               <p>Kdo je za to prvo... Prosim, ja, obrazložitev glasu, kolega Anderlič.</p>
            </sp>
            <sp xml:id="SDT3-UK-Redna-016-2004-03-09.sp32">

               <speaker>ANTON ANDERLIČ:</speaker>

               <p>Glede na mnenje vlade, ki smo ga prejeli danes na klop, je smiselno, da se tega
               predloga ne podpre in da ostane vladno besedilo. Zato ne bom glasoval za ta predlog.
           </p>
            </sp>
            <sp xml:id="SDT3-UK-Redna-016-2004-03-09.sp33">

               <speaker>PREDSEDNIK BORUT PAHOR:</speaker>

               <p>Dobro. Želi še kdo besedo za obrazložitev glasu? Nihče.</p>
               <p>Glasujemo o prvem stališču štirih poslanskih skupin, ki je v vašem pregledu navedeno
               pod zaporedno črko B.</p>
               <p>Kdo je za? (Nihče.) Kdo je proti? (6 članov.)</p>
               <p>Torej, to stališče prav tako ni dobilo potrebne podpore.</p>
               <p>Pod zaporedno črko C imate novo stališče štirih poslanskih skupin. Želi kdo besedo?
               Se je kvorum spremenil v tem času? Ne. Prav, potem ostaja 21. Potrebno število je
               14.</p>
               <p>Kdo je za sprejetje stališča štirih poslanskih skupin? (13 članov.) Je kdo proti?
               (Nihče.)</p>
               <p>To stališče ni dobilo potrebne podpore. Je bilo vse v redu z glasovanjem? (Da.)
               Dobro.</p>
               <p>Potem gremo na amandma poslanske skupine SDS pod zaporedno črko Č. Gre za amandma k
               2. točki predloga stališča štirih poslanskih skupin, ki se glasi... Prosim, kolega
               Cukjati želi obrazložiti glas.</p>
            </sp>
            <sp xml:id="SDT3-UK-Redna-016-2004-03-09.sp34">

               <speaker>FRANCE CUKJATI:</speaker>

               <p>Glede sestave sodnega sveta je bilo v igri več variant. Sedanje besedilo predvideva,
               da je članov sodnega sveta, ki jih izvoli državni zbor, 5, 6 jih izvolijo sodniki,
               skupaj 11. V tem primeru torej imajo večino sodniki, ki so izvoljeni izmed sodnikov.
               V predlogu vlade je bilo, da izvoli državni zbor 6, sodniki 7, in da sta predsednik
               vrhovnega sodišča in minister za pravosodje tudi sestavna člana<stage type="mag"/>(Nadaljevanje) sodnega sveta. Menimo, da je to dobro, da sta
               predsednik vrhovnega sodišča in minister za pravosodje avtomatično člana. Vendar
               predlagamo sestavo, po kateri naj bi državni zbor izvolil 5 članov, sodniki 4 člane.
               In če upoštevamo, da je predsednik vrhovnega sodišča že po svoji funkciji tudi
               sodnik, pomeni, da bi imeli 5 voljenih v državnem zboru, 5 pa izmed sodnikov. In
               minister za pravosodje bi bil tukaj tudi član. In če upoštevamo, da predsednik
               vrhovnega sodišča in minister za pravosodje ne bi mogla prevzeti funkcije predsednika
               sodnega sveta, menimo, da bi bila ta sestava najbolj primerna, prav zato, da se
               izključi popolna samoreprodukcija sodstva, tako kot je na to že opozorila strokovna
               skupina, in da se vendarle v pomembnih zadevah, ki so bile že omenjene (to je
               napredovanje sodnikov), vzpostavi nek večji nivo sodelovanja drugih institucij, pa
               navsezadnje tudi soudeležba ministra za pravosodje. Menimo, da je naš predlog dober,
               zato ga bom podprl.</p>
            </sp>
            <sp xml:id="SDT3-UK-Redna-016-2004-03-09.sp35">

               <speaker>PREDSEDNIK BORUT PAHOR:</speaker>

               <p>Menim, da lahko, ne glede na to, kakšno odločitev smo doslej sprejeli, odločamo tudi
               o tej. Potem pa bo treba naprej ugotoviti, kako potem.</p>
               <p>Želi še kdo obrazložiti glas? Nihče. Ugotavljamo kvorum. (22 prisotnih.) Zahtevano
               število je 15.</p>
               <p>Kdo je za ta amandma? (8 članov.) Kdo je proti? (4 člani.)</p>
               <p>Amandma ni dobil potrebnih glasov.</p>
               <p>Tu smo imeli prej zavrnitev amandmaja štirih poslanskih skupin. V tem primeru
               glasujemo potem? Ne? Prosim, kolega Anderlič, samo da razčistimo.</p>
            </sp>
            <sp xml:id="SDT3-UK-Redna-016-2004-03-09.sp36">

               <speaker>ANTON ANDERLIČ:</speaker>

               <p>2. točka oziroma drugi predlog sklepa je bil nadomeščen z novim predlogom sklepa, in
               zato je ta brezpredmeten.</p>
            </sp>
            <sp xml:id="SDT3-UK-Redna-016-2004-03-09.sp37">

               <speaker>PREDSEDNIK BORUT PAHOR:</speaker>

               <p>Pod zaporedno črko D? (Da.) Dobro. Se pravi, pod zaporedno črko D je predlog postal
               brezpredmeten.</p>
               <p>O tretjem stališču pa lahko odločamo, ne? Želi kdo besedo za obrazložitev glasu? Ne.
               Se kvorum ni spremenil? Se pravi, je zahtevana podpora 15.</p>
               <p>Tretje stališče štirih poslanskih skupin se glasi: "Predlagano besedilo spremembe
               134. člena ustave naj se črta."</p>
               <p>Kdo je za? (14 članov.) Je kdo proti? (Nihče.)</p>
               <p>Tudi to stališče ni dobilo <stage type="mag"/>(Nadaljevanje)
               potrebne večine.</p>
               <p>Sedaj me v sekretariatu komisije opozarjajo, da mora imeti komisija neko stališče,
               kajti nobeno od... /Medsebojni pogovor./ Prosim? Prosim, kolega Anderlič.</p>
            </sp>
            <sp xml:id="SDT3-UK-Redna-016-2004-03-09.sp38">

               <speaker>ANTON ANDERLIČ:</speaker>

               <p>Mislim, da je stvar preprosta. Tako kot je že poslovniška komisija razložila, kako
               ravnati v takem primeru, so torej prvotna stališča, ki so bila sprejeta ob začetku
               postopka, tista, ki postanejo stališče. To smo na poslovniški komisiji v enem drugem
               primeru že imeli.</p>
            </sp>
            <sp xml:id="SDT3-UK-Redna-016-2004-03-09.sp39">

               <speaker>PREDSEDNIK BORUT PAHOR:</speaker>

               <p>Samo o njih moramo odločiti. Pet minut bi vzeli odmora. Pet minut.</p>
               <p>(Seja je bila prekinjena ob 15.02 uri in se je nadaljevala ob 15.09 uri.)</p>
            </sp>
            <sp xml:id="SDT3-UK-Redna-016-2004-03-09.sp40">

               <speaker>PREDSEDNIK BORUT PAHOR:</speaker>

               <p>Ali lahko zasedete svoja mesta, prosim.</p>
               <p>Glejte, drage kolegice in kolegi, do zdaj smo se v našem delu uspešno izognili
               kakšnim procesnim zapletom pri ustavno-revizijskem postopku, pa si ga tudi na koncu
               verjetno nihče od nas ne želi. Najmanj, kar je, si je treba vzeti čas za to, da se
               dobro premisli, kaj bomo storili.</p>
               <p>Tu imejmo pred očmi dejstvo, da v petek ob 12.00 uri kolegij odloča o zadnjih
               stvareh, povezanih z dnevnim redom marčne seje, kjer so ustavne spremembe na dnevnem
               redu, in do takrat bi ustavna komisija svoje delo glede tega vprašanja morala
               zaključiti. Tako bi predlagal, da bi morda le zasedala poslovniška komisija v
               četrtek, se opredelila do tega vprašanja in potem v petek, recimo, ob 10.00 ali
               11.00, ob 10.00 uri, recimo, ustavna komisija nadaljuje in dokonča svoje delo. Ampak
               prosim, da se o tem posvetujemo; če ima kdo drugačen predlog, naj ga pove in
               utemelji. Kolega Anderlič.</p>
            </sp>
            <sp xml:id="SDT3-UK-Redna-016-2004-03-09.sp41">

               <speaker>ANTON ANDERLIČ:</speaker>

               <p>Sicer menim, da je poslovniška komisija glede na to, kar je ustavna komisija v
               preteklem delu obravnavala, že sprejela stališče. Slučajno imam tu poročilo, ki so ga
               potegnili iz arhiva, kjer je to razvidno. Jasno je, da ne bom vztrajal, da gremo
               naprej brez predhodnega posvetovanja, da ne bi bilo kaj narobe. Vendar pa le prosim,
               da se ne vračamo v fazo pred čas, ko smo se s tako situacijo že soočili na ustavni
               komisiji. Mi smo namreč pri enem od predlogov za spremembo (regionalizem) se znašli v
               situaciji, da smo imeli izglasovano stališče da se nadaljuje postopek za spremembo
               ustave, nismo pa izglasovali stališč, kako naj se oblikujejo ta nadaljnja besedila.
               Kar je pomenilo, da v osnovnem tekstu, tako kot je bil predlog podan, se naj oblikuje
               tudi ustavni zakon za spremembo tistega člena.In seveda situacija je identična. Ampak
               pravim, ne bom vztrajal zdaj, da nadaljujemo, da ne bi bilo kakšne stvari. Ampak je
               stvar pravzaprav - če samo še zaključim stavek in povem - taka, da zbor lahko <stage type="mag"/>(Nadaljevanje) odloča o ustavni spremembi v
               nadaljevanju tako, kot bo pač postopek tekel, na osnovi besedila, ki ga je podala v
               proceduro vlada.</p>
            </sp>
            <sp xml:id="SDT3-UK-Redna-016-2004-03-09.sp42">

               <speaker>PREDSEDNIK BORUT PAHOR:</speaker>

               <p>Ker je z nami kot član ustavne komisije tudi predsednik komisije za poslovnik kolega
               Kontič, bi bilo mogoče dobiti do petka to stališče, da bi bilo potem vse jasno, kako
               s procesnimi vprašanji naprej?</p>
            </sp>
            <sp xml:id="SDT3-UK-Redna-016-2004-03-09.sp43">

               <speaker>BOJAN KONTIČ:</speaker>

               <p>Predlagam, če želite stališče komisije, da imamo nek rok, da to komisijo skličemo.
               Zdaj govorim samo po spominu, ampak kolikor se spomnim, je bila takrat tudi z vaše
               strani poslana zahteva oziroma prošnja, da se komisija do tega opredeli, ali je treba
               sprejemati stališča, in komisija takrat tega predloga ni sprejela. Iz tega se lahko
               seveda zdaj logično sklepa, ampak predlagam res, da se da čas komisiji, če že želite
               pojasnilo komisije.</p>
            </sp>
            <sp xml:id="SDT3-UK-Redna-016-2004-03-09.sp44">

               <speaker>PREDSEDNIK BORUT PAHOR:</speaker>

               <p>Pismeno prošnjo bom na vas naslovil še danes. Tako da bi vas prosil, če lahko potem v
               četrtek komisija odloči. Mi pa bi nadaljevali v petek ob 10.00 uri z odločanjem, v
               skladu z vašim priporočilom, ki ga boste na komisiji sprejeli.</p>
               <p>Prekinjam torej delo ustavne komisije do petka ob 10.00. V petek ob 12.00 uri pa
               potem lahko na kolegiju sprejmemo še zadnje odločitve za to, da bomo
               ustavno-revizijski postopek peljali naprej. Hvala. <title>(SEJA JE BILA PREKINJENA
                  9.3.2004 OB 15.14 URI.)</title>
               </p>
            </sp>
         </div>
      </body>
   </text>
</TEI>

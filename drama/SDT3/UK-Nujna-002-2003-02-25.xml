<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-UK-Nujna-002-2003-02-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D568C1D9BB72E6F1C1256CD0003566F6</idno>
               <idno type="custom" subtype="day">811E43022B326D7EC1256CDF0037D072</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=811E43022B326D7EC1256CDF0037D072</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-UK-Nujna-002-2003-02-25.UK" n="002">
               <name>Nujna</name>
               <date when="2003-02-25"/>
            </setting>
         </settingDesc>
         <particDesc>
            <listOrg>
               <org xml:id="SDT3-UK-Nujna-002-2003-02-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-UK-Nujna-002-2003-02-25.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE USTAVNA KOMISIJA</stage>
            <stage type="session">2. nadaljevanje 2. nujne seje</stage>
            <stage type="date">(25. februar 2003)</stage>
            <stage type="chairman">Sejo je vodil Borut Pahor, predsednik ustavne komisije.</stage>
            <stage type="time">Seja se je pričela ob 19.23 uri. </stage>


            <sp xml:id="SDT3-UK-Nujna-002-2003-02-25.sp1">

               <speaker>PREDSEDNIK BORUT PAHOR:</speaker>

               <p>Kolegice in kolegi! Preden začnem, bi rad rekel, da če ne bi nihče tu nasprotoval,
               sem naročil 25 sendvičev, ker mnogi od nas niso danes normalno obedovali zaradi dela
               državnega zbora, in če bi kdo protestiral, da to ne sodi na ustavno komisijo, bom
               razumel. Razumem pa tudi kolegice in kolege, ki danes niso prišli do spodobnega
               obeda, da vendarle dobijo nekaj energije. Dobro, menim, da ste to z razumevanjem
               sprejeli.</p>
               <p>Začeli bomo z nadaljevanjem 2. nujne seje. Najprej bom ugotovil akreditive: kolega
               Davorin Terčon je odsoten in ga bo nadomeščal pri razpravi in odločanju Jože Avšič;
               odsoten je tudi kolega Janez Janša, v razpravi in odločanju ga bo nadomeščal Franc
               Sušnik; namesto kolega Alojza Peterleta bo razpravljal in odločal kolega dr. Andrej
               Bajuk. Imamo tudi opravičilo kolega Lavrinca za odsotnost. To je povezano z
               akreditivi, tako da bomo to upoštevali.</p>
               <p>Naj spomnim spoštovano komisijo, kje smo ostali pri našem zadnjem srečanju. Ostala
               sta dva izziva za našo odločitev, oba sta povezana s 3.a členom, pri čemer naj povem,
               da še nismo odločali o II. razdelku, se pravi, o izvedbenem delu ustavnega zakona.</p>
               <p>Pri 3.a členu imamo dve vprašanji. Gre za vprašanje vključitve določbe o izstopu in
               imamo četrti odstavek, ki govori o razmerju med državnim zborom in vlado. Strokovno
               skupino smo zaprosili, da v času med petkom in torkom popoldan zaseda in pomaga
               ustavni komisiji pri odločitvi. Rad bi se v imenu vseh nas zahvalil strokovni
               skupini, da je včeraj tudi pozno v noč zasedala <stage>(sam sem šel ob pol devetih, pa so
               strokovnjaki tu še ostali)</stage>. Rad bi šeenkrat poudaril, da odločitve, ki jih bomo
               sprejeli, bodo naše in ustavna komisija zanje prevzema tudi vso odgovornost.</p>
               <p>Predlagam, da se ustavna komisija najprej posveti vprašanju predloga za vključitev
               določbe o izstopu <stage>(to zadeva nov tretji odstavek)</stage>, da potem odloči o četrtem
               odstavku, da nato glasuje o členu v celoti in da potem preidemo še na izvedbeni del
               ustavnega zakona.</p>
               <p>Uvodoma bom prosil koordinatorja strokovne skupine, da nam poroča o vseh teh
               vprašanjih, in predlagam, da ločeno, če se strinjate, dr. Cerar. Najprej torej o
               predlogu za vključitev določbe o izstopu Slovenije. To vprašanje se je pred ustavno
               komisijo zastavilo naknadno. Večina je menila, da je vredno pozornosti in prosila
               strokovno skupino, da po prvem, recimo temu, zadržanem mnenju ali pa negativnem
               mnenju, večinskem, še enkrat premisli to vprašanje. In bi prosil dr. Cerarja, da nam
               poroča o njihovih sklepih z včerajšnjega sestanka. Prosim, dr. Cerar.</p>
            </sp>
            <sp xml:id="SDT3-UK-Nujna-002-2003-02-25.sp2">

               <speaker>DR. MIRO CERAR:</speaker>

               <p>Hvala lepa za besedo. Torej, kot veste, se je že od četrtka na petek prejšnji teden
               na nek način sestala, najprej korespondenčno povezala, nato pa tudi v petek zjutraj
               sestala, strokovna skupina, sicer v petek res v ožji sestavi, ki je svetovala ustavni
               komisiji, da bi to določbo o izstopu, če jo tako imenujem, uvrstila v besedilo 3.a
               člena ustave. No, v ponedeljek smo imeli ponovno sejo s to točko dnevnega reda.
               Prišlo je kar nekaj članov, nekateri pa so na mojo pobudo, seveda, pismeno izrazili
               svoje mnenje tudi o tej zadevi, ker se pač zaradi različnih razlogov niso mogli seje
               udeležiti.</p>
               <p>Lahko rečem, da je pravzaprav prvotno stališče strokovne skupine  bilo z veliko stopnjo soglasja podprto.
               Skupina še vedno odsvetuje sprejem določbe, ki bi v 3.a členu kakorkoli urejala
               vprašanje izstopa, tudi zgolj v postopkovnem smislu. Na to so bili člani posebej
               opozorjeni, da ne gre za vprašanje utemeljevanja izstopa, možnosti izstopa Slovenije
               iz teh mednarodnih integracij, pač pa predvsem za vprašanje ureditve nekih načelnih
               vidikov postopka se pravi, odločanja o tem s strani državnega zbora.</p>
               <p>Če dovolite, bom v dveh minutah tudi končal, bi še predstavil nekoliko bolj
               natančno, kdo je pri tem sodeloval, da bo zadeva bolj transparentna.</p>
               <p>Torej, kot veste, je mag. Krivic, ki je že zadnjič izrazil svoje stališče, nekako
               pri njem ostal oziroma vztrajal, medtem ko so vsi člani, ki so se bodisi udeležili
               seje bodisi pismeno sporočili svoja mnenja, nasprotovali takšni določbi o izstopu.
               Med njimi so bili dr. Bojko Bučar, dr. Borut Bohte, gospod Testen, ki je že zadnjič
               povedal svoje mnenje, dr. Drago Zajec, dr. Marjan Pavčnik - ti so ustno tudi po
               diskusiji, ki smo jo opravili o tem, nasprotovali taki določbi. Medtem ko so zaradi
               različnih razlogov morali pismeno sporočiti svoje mnenje naslednji, in vsi, ki jih
               bom naštel, so tudi nasprotovali takšni določbi: to je bil dr. Igor Kavčič, dr. Janez
               Šmidovnik, dr. Alenka Šelih, dr. Peter Jambrek, na sami seji, na katero je nekoliko
               zamudil, je tudi ustno na istem stališču, torej proti temu, dr. Ude, in še kasneje,
               torej danes zjutraj, mi je dr. Grad, ki je bil včeraj na zdravniškem pregledu in se
               ni mogel seje udeležiti, sporočil ustno, da tudi on nasprotuje takšnemu urejanju tega
               vprašanja v ustavi. To sem povedal zato, da bo tokrat bolj jasno, v kakšnisestavi je
               tudi po opravljeni razpravi in tehtanju argumentov strokovna skupina odločila, kot je
               odločila.</p>
               <p>Imamo pa z vsebinskega vidika določenega poročevalca, ki bo utemeljil glavne
               razloge, zakaj smo se tako odločili. To je pa dr. Bojko Bučar in hkrati tudi dr.
               Borut Bohte, ki ga bo dopolnil po potrebi.</p>
            </sp>
            <sp xml:id="SDT3-UK-Nujna-002-2003-02-25.sp3">

               <speaker>PREDSEDNIK BORUT PAHOR:</speaker>

               <p>Dobro. Potemtakem dajem besedo dr. Bučarju za utemeljitev takega stališča strokovne
               skupine, potem bom pa povabil članice in člane ustavne komisije, da podajo svoja
               stališča. Prosim, dr. Bučar.</p>
            </sp>
            <sp xml:id="SDT3-UK-Nujna-002-2003-02-25.sp4">

               <speaker>DR. BOJKO BUČAR:</speaker>

               <p>Hvala lepa, gospod predsednik. Spoštovani člani, spoštovane članice ustavne komisije!
               Strokovna skupina je razpravljala o različnih vidikih, seveda strokovnih vidikih tega
               vprašanja o izstopu iz mednarodne organizacije in je, kot smo slišali, že dala
               pravzaprav negativno mnenje glede tega. To negativno mnenje je <q>"in ekstenzo"</q> <stage>/?/</stage>
               napisano v utemeljitvi, iz te utemeljitve bom pa povzel samo nekatere pomembnejše
               argumente.  Menili smo, da
               takrat, ko enkrat država seveda ob vstopu v mednarodno organizacijo, lahko pravzaprav
               iz nje izstopi samo na osnovi pravil mednarodnega prava, bodisi občega prava, bodisi
               pogodbenega prava. Skratka določila o izstopu v notranjem pravu se zdijo irelevantna
               Ob enem je pa treba reči, da dajejo neko določeno politično sporočilo, ki je lahko
               predmet kontraverznih interpretacij o mednarodni skupnosti. Kaj mislim s tem, bom še
               kasneje povedal. Mi imamo pred nami, pravzaprav vstop v dve mednarodni organizaciji,
               to je v Nato in v Evropsko unijo. Nato zveza ima v svoji pogodbi notri zapisano, v
               13. členu, enoletni odpovedni rok in to je potem postopek, po katerem lahko vsaka
               država izstopi.</p>
               <p>Evropska unija ali pa pogodba o Evropski uniji pa zaenkrat nima tega določila, ampak
               ne eno ne drugo, se pravi imeti določilo ali ne imeti določilo, ni popolnoma nič
               neobičajnega v tej mednarodni skupnosti. V tej mednarodni skupnosti imamo mi številne
               organizacije, ki imajo to določene in številne, ki nimajo. Gre predvsem za to,da
               tiste organizacije, kjer se smatra, da so bile ustanovljene zaradi nekega trajnega
               sodelovanja pri izpolnjevanju nekih skupnih ciljev in pri zadovoljevanju nekih
               skupnih interesov. Ti seveda tovrstnih določb nimajo. Tiste organizacije, kjer se pa
               takojvidi, pravzaprav, da ima država nek specifičen interes ali pa, da se lahko neke
               razmere spremenijo, pa ne bo več potrebe za to organizacijo, tiste organizacije pa
               imajo to določbo, na primer vojaški pakt, če se enkrat državi zdi pač, da ne bi bila
               v vojaškem paktu, seveda lahko izstopi. Ampak, da je to različno urejeno v
               mednarodnih pogodbah, ki pravzaprav določajo statute teh mednarodnih organizacij, ni
               nič, ne samo nič neobičajnega, ampak velja seveda, da suverena država lahko izstopi
               iz mednarodne organizacije, seveda, če za to vidi neke določene razloge. Skratka, da
               ni predvideni stop, v ničemer ne omejuje državo, da ne bi izstopila iz tovrstne
               organizacije.</p>
               <p>Ustave držav, ki so članice, recimo Nato pakta ali pa Evropske unije, nimajo
               predvidenega nekega izstopa, niti nekega postopka izstopa iz mednarodnih organizacij,
               nobena od teh držav. Pri pogodbi o Evropski uniji, kjer je zadeva morda majčkeno,
               bila lahko bolj vprašljiva, je treba reči, da pristopne pogodbe dosedanjih držav
               članic, ne vsebujejo določbe o izstopu. Tudi osnutek pristopne pogodbe za nove  kandidatke ne vsebuje tega
               določila o izstopu in ustave, kot smo rekli, držav članic Evropske unije in držav
               kandidatk pokažejo, nobena država izrecno ne omenja izstopa. Treba je povedati, tudi
               slovenska ustava ne omenja izstopa doslej. Smo člani številnih mednarodnih
               organizacij, pa nikoli ni bilo dvoma o tem, da bi lahko iz tega tudi izstopili.
               Sprejete določbe o izstopu iz organizacije ob istem času, ko sprejmeš določbo o
               vstopu v to organizacijo, pa lahko vrže čudno luč na namene in odločenost Slovenije,
               da bo zasledovala politike, za katere se je obvezala, da jih bo zasledovala, ker
               drugače ne bi šla v te mednarodne organizacije. V primeru Evropske unije je to tako
               imenovana <q>"finalite politic"</q>, v primeru Nata je pa to odločenost ali <q>"commitment"</q>,
               vstop. Če že takoj na začetku rečeš, ja, ampak veste, jaz bi pa morda tudi izstopil,
               seveda vrže to čudno luč na pristop.</p>
               <p>In v luči teh ugotovitev je strokovna skupina večinsko menila, da ni osnove za
               sprejem nekega novega 3.a člena spremenjene ustav, ki bi določa izstop iz mednarodne
               organizacije. Pri tem pa velja povedati, da je strokovna skupina tudi menila, da s
               tem, da ni določbe o izstopu, je vendarle treba reči, da seSlovenija s tem ni
               odpovedala temu, da bi lahko izstopila v nekih bistveno spremenjenih okoliščinah, po
               pravilih občega, običajnega mednarodnega prava ali po pravilih pogodbenega prava. In
               tudi praksa držav kaže, da je to možno, to se je že dogajalo. In tej tezi, da gre pa
               pri Evropski uniji za nekaj posebnega, zato ker tvori ta evropski pravni red, ki ga
               moramo prevzeti, da gre torej za neko supranacionalno organizacijo, da so tu zadeve
               drugačne, tej tezi seveda ne moremo pritrditi. Kar se tiče izstopa, je
               supranacionalna organizacija v enakem položaju kot mednarodna organizacija ali
               klasična meddržavna organizacija. In ob tej tezi, da se ne da izstopiti, je najbrž
               treba tudi povedati, da smo že napisali v ustavo, že v 3. členu pravzaprav v začetku
               piše, Slovenija prenese izvrševanje dela suverenih pravic. Če Slovenija prenese
               izvrševanje dela suverenih pravic, pomeni, tako kot je suvereno prenesla te pravice,
               lahko suvereno odnese te pravice. In domnevno bi se, recimo, to lahko zgodilo takrat,
               kadar bi prišlo do spoštovanja človekovih pravic in temeljnih svoboščin, demokracije
               in načel pravne države. In to je tista dodatna varovalka, ker če bi menili, seveda,
               da te organizacije ne izpolnjujejo več tega, bi lahko Slovenija v tem smislu potem
               izstopila.</p>
               <p>Seveda se je pa skupina ukvarjala tudi, ne samo s temi vsebinskimi razlogi, ampak se
               je ukvarjala tudi z dikcijo pravzaprav samega predloga novega tretjega odstavka 3.a
               člena. Tu bi pa prosil kolega prof. dr. Boruta Bohteta, da obrazloži stališče
               skupine. Hvala.</p>
            </sp>
            <sp xml:id="SDT3-UK-Nujna-002-2003-02-25.sp5">

               <speaker>PREDSEDNIK BORUT PAHOR:</speaker>

               <p>Dr. Bohte, prosim.</p>
            </sp>
            <sp xml:id="SDT3-UK-Nujna-002-2003-02-25.sp6">

               <speaker>DR. BORUT BOHTE:</speaker>

               <p>Gospod predsednik, hvala lepa. Spoštovani poslanci!</p>
            </sp>
            <sp xml:id="SDT3-UK-Nujna-002-2003-02-25.sp7">

               <speaker>PREDSEDNIK BORUT PAHOR:</speaker>

               <p>Čim bolj na glas, prosim.</p>
            </sp>
            <sp xml:id="SDT3-UK-Nujna-002-2003-02-25.sp8">

               <speaker>DR. BORUT BOHTE:</speaker>

               <p>Sem <q>"na slabem glasu"</q>, bom poskušal, hvala.</p>
               <p>No, poleg tega, kar je kolega prof. dr. Bučar že omenil, namreč da smo zelo vestno
               pri našem delu analizirali zlasti tiste mednarodno pravne vidike, ki izhajajo iz
               analize statutov mednarodnih organizacij, prakse mednarodnih organizacij, primerjalno
               pravno ustave tako državčlanic Evropske unije kot držav kandidatk, pogodb o pristopu,
               smo tudi mednarodno pravna pravila omenili, bodisi obča, običajna mednarodno pravna
               pravila ali pogodbena pravna pravila. Zdaj, če bi bilo zaželeno, sem rade volje
               pripravljen nekaj več povedati o relevantnih členih obeh dunajskih konvencij o
               mednarodnem pogodbenem pravu, prve iz leta 1969, o pogodbah med državami, in druge iz
               1986 o pogodbah, ki jih sklepajo države z mednarodnimi organizacijami  ali pa mednarodne organizacije med
               seboj. V obeh teh konvencijah sta dva identična člena, 56. člen v eni, v drugi, in
               62. člen v obeh konvencijah. Ne bi se sedaj spuščal v te podrobnosti, ampak če bi
               bilo zaželeno, bom rade volje pojasnil, o čem govorijo ti členi.</p>
               <p>Poleg tega bi pa rad samo v imenu naju, poročevalcev, omenil to, kar je dr. Cerar že
               rekel, da je strokovna skupina poleg teh omenjenih vidikov in tega, kar je zapisano v
               tem istem poročilu, tudi zavzela stališče do postopkovnih vidikov predloga dr.
               Cukjatija inni bila pripravljena podpreti teh predlogov. Namreč, ta pomislek ne velja
               samo glede mednarodnega postopka, ampak tudi glede notranje pravnega postopka. Torej,
               ti pomisleki ne izhajajo samo iz mnenj mednarodno pravnih strokovnjakov, ampak tudi
               ustavno pravnih strokovnjakov, ki jih je naštel dr. Cerar.</p>
               <p>Toliko. Hvala lepa. Če je pa potrebno, bom še kaj povedal.</p>
            </sp>
            <sp xml:id="SDT3-UK-Nujna-002-2003-02-25.sp9">

               <speaker>PREDSEDNIK BORUT PAHOR:</speaker>

               <p>Prav, hvala lepa za ti dve pojasnili. Naj obvestim ustavno komisijo, da bo kolega
               Lavrinca pri razpravi in odločanju nadomeščal mag. Gračner.</p>
               <p>Zdaj pa dajem besedo članicam in članom ustavne komisije, najprej kolegu Kremžarju.
               Prosim.</p>
            </sp>
            <sp xml:id="SDT3-UK-Nujna-002-2003-02-25.sp10">

               <speaker>LEOPOLD (LEO) KREMŽAR:</speaker>

               <p>Hvala lepa. Moram reči, da sem resnično fasciniran, pa ni to ironija, resnično
               fasciniran nad seznamom ljudi, ki so se tako rekoč <q>"unisono"</q> postavili zoper to
               določbo. Seveda mi je v tem kontekstu nekoliko težje govoriti, ne glede na to pa bi
               vendarle rad povedal, kakšno je moje stališče do tega.</p>
               <p>Globoko sem prepričan, da to, kar je napisano v mnenju, ki sta ga podpisala v imenu
               vseh dr. Bojko Bučar in dr. Borut Bohte, da se lahko z vsem, kar je napisano, v
               celoti strinjam. Samo mislim, da mi govorimo o različnih rečeh. Da ta skupina govori
               o nečem, o čemer ne govori predlagani amandma. In sicer, da govori o pravici
               doizstopa. Pravica do izstopa je popolnoma nedvoumna in je sublimirana, zapisana je
               na začetku ustave, je v pojmu suverenost, dokazujete neštetokrat v tem tekstu, da je
               ni mogoče prezreti in da je popolnoma jasno, da mimo te pravice nihče ne more, nobena
               mednarodna pogodba in tako naprej, ker v končni fazi, kar ste že zadnjič rekli, smo
               vsi ugotovili, lahko seveda pač v imenu te suverenosti prekršiš neko mednarodno
               pogodbo in uveljaviš suvereno pravico suverene države. In o tem ne želim
               razpravljati, ker to je dejstvo in to je osnova in mimo tega ne. In tu, zato pravim,
               v tem tekstu ni ene stvari, ki bi ji lahko tovrstno oporekal. Vendar amandma govori o
               nečem drugem. Amandma govori o prav notranje pravni zadevi - mislim, da je dr. Bohte
               uporabil ta izraz, in mislim, da je pravi - kako,  če pride do izstopa, se to naredi. O tem govori
               amandma. Amandma ne govori, mi imamo pravico izstopiti zaradi tega, ker smo suverena
               država in tako naprej, ampak govori, če bomo kdajkoli, morebiti nikoli, če bomo pa
               kdajkoli izstopili, bomo to storili na ta in ta način - o tem govori.</p>
               <p>Drugo, mislim, da je v tem tekstu, ki je seveda sijajen, veliko političnih ocen, pri
               čemer seveda nihče ne misli, da ne bi smeli imeti političnih ocen, daleč od tega,
               ampak imam kar štiri podčrtane zadeve, kjer so izrazito politične ocene. Kako realna
               je, recimo, to možnost <stage>(govori o izstopu iz Evropske skupnosti)</stage>, kako realna je ta
               možnost zaradi predvsem gospodarskih koristi, ki jih imajo države s članstvom v
               skupnosti, pa je drugo vprašanje. To je politična ocena, to ni pravna ocena, to s
               pravom nima kaj opraviti.</p>
               <p><q>"Sprejetje določbe o izstopu,"</q> citiram, <q>"iz organizacije ob istem času, ko se
               sprejema določba o vstopu v to isto organizacijo, bi lahko vrgla kaj čudno luč na
               namene in odločenost Slovenije zasledovati določeno politiko v primeru EU, v primeru
               Nata pa odločenost, ki se v obrambni zvezi predpostavlja."</q> Prvič, jaz seveda
               polemiziram s tem. Nihče ne izraža, in to javno povem za sebe, ne bom rekel nihče, za
               sebe povem, niti mi ne pade na pamet, da bi povezoval to, aha, jaz ne zaupam tej
               organizaciji, zato moram napisati, da lahko izstopim, ker ne govorim o tem, da lahko
               - vsi pravimo, da to itak ni vprašljivo. Tako da to je zadeva, ki je spet politična
               konotacija in politična ocena, kaj mi mislimo oziroma v tem primeru, kaj vi mislite,
               da bi to lahko vplivalo na morebitne partnerje v tem našem postopku včlanitve in
               sodelovanja.</p>
               <p>Potem o tezi, <q>"v današnji različni situaciji, o nemožnosti izstopa iz večstrankske
               pogodbe, ki tvori nov evropski naddržavni red, brez pristanka vseh pogodbenic, torej
               o nemožnosti izstopa iz nadnacionalne organizacije oziroma mednarodne organizacije
               nadnacionalne narave, ne gre pritrditi."</q> Te teze ni v tem amandmaju, je ni. Pa tudi
               mislim, da, ko smo govorili, te teze nismo omenjali, vsaj sam je nisem nikoli
               omenjal.</p>
               <p>Potem zadnja formulacija, da <q>"je velika zmota v tem, da bi slovenski izstop iz
               jugoslovanske federacije bil lažji, če bi v slovenski ustavi bila zapisana pravica do
               izstopa, gotovo bi si federalni organi določilo razlagali po svoje, slovenski
               državljani pa so tudi brez tega določila izrazili svojo voljo na referendumu."</q></p>
               <p>To so vse štiri navedene izrazito politične ocene. Možno, in ne vidim nič slabega,
               da so zapisane, ampak to so politične ocene. S tem, da seveda polemiziram tudi s to
               zadnjo. Mislim, da ni tako. Prepričan sem, če je to sicer notranje politična zadeva,
               da tako rečem, zapisana o postopku izstopa, da je navzven tudi do mednarodne javnosti
               legitimacija ob morebiti takšni zadevi, da ta država to počne na urejen, z ustavo
               določen in zapisan način, kar je seveda bistveno lepša slika in sprejemljivejša za
               mednarodno skupnost, kot da to počne na nek način pač, bomo temu rekli, ali
               revolucionarnega ali ne vem kakšnega dejanja.  Tako da, pravim, mislim, da je v osnovi problem v tem,
               da govorimo o dveh različnih rečeh. Da so utemeljitve predvsem politične in manj
               ustavno pravne oziroma pravne.</p>
               <p>Kar pa je realen, resničen in pravi argument, ki ga v tem tekstu vidim, je seveda
               stavek <q>"nobena ustava izrecno ne omenja izstopa"</q>, o tem je dr. Bučar tudi zdaj
               govoril, pa dr. Bohte - nobena ustava izrecno od teh držav, ki so in ki kandidirajo,
               ne omenja tega. To je argument. To je argument neke prakse, pravne, v drugih državah.</p>
               <p>Moram reči, da mislim, da je tekst, ki ga je pripravil gospod Krivic, bliže, mnogo
               bliže temu, kar sam razmišljam o tej zadevi. In ker ne govorim ničesar novega, bom
               pač na hitro ponovil to, kar ves čas mislim, da je.</p>
               <p>Meni je seveda tekst gospoda Krivica, tudi ta formulacija bližja, celo do te
               formulacije, ki je predložena, in mislim, če bi se opredeljevali okoli tega, da bi
               verjetno ta formulacija bila boljša od tiste že predložene formulacije. Ampak v
               osnovi in da poskušam končati zadevo v tem delu - v osnovi gre za to, ali mi lahko,
               in moram reči, če se spomnite razprave na zadnji in predzadnji seji, da tudi s strani
               vaše skupine oziroma navzočih, ki ste o tem razpravljali, dr. Cerar je razpravljal o
               tem, dr. Testen in, skratka, ne vem, kdo je še razpravljal ob gospodu Krivicu, ki je
               izražal tovrstno mnenje enako, da ste tudi v bistvu začeli zmeraj ali pa nekje vmes
               imeli to, da ni nemogoče tega imeti in da ni pravno narobe, če je to zapisano. Torej,
               mi se dejansko pogovarjamo o politični oceni, ali je prav, da je to zapisano, in to
               politični oceni v odnosu na notranje politično zadevo in na notranje pravo. In mi ne
               govorimo s tem, da bi s tem kakorkoli posegali v mednarodno pravo in, da ne
               ponavljam, zadeve okoli suverenosti.</p>
               <p>Skratka, ne vprašanje, ali smo za izstop ali ne, temveč vprašanje, ker je to samo po
               sebi umevno, temveč vprašanje, kako izstopiti, če izstopiti. In zaradi tega ta
               amandma, nekoliko preoblikovan, tako kot je zapisan v predlogu gospoda Krivica,
               podpiram. Hvala.</p>
            </sp>
            <sp xml:id="SDT3-UK-Nujna-002-2003-02-25.sp11">

               <speaker>PREDSEDNIK BORUT PAHOR:</speaker>

               <p>Kolega Peče, za njim podpredsednik Cukjati.
               </p>
            </sp>
            <sp xml:id="SDT3-UK-Nujna-002-2003-02-25.sp12">

               <speaker>SAŠO PEČE:</speaker>

               <p>Stališče Slovenske nacionalne stranke je bilo že pred časom izoblikovano, to je, da
               se na ustavni komisiji ne bomo oglašali, ker smo povedali svoje mnenje. Prvič, da
               nasprotujemo vstopu Slovenije v povezave in pa drugič, temu, da se nam zdi zelo
               neumestno, da ustavna komisija deluje pred poznavanjem referendumskega izida.</p>
               <p>Ocenjujemo, da je to neke vrste ustvarjanje predreferendumskega vzdušja, toda
               kakorkoli, politika se je odločila, da bo tudi na ta način pripomogla k, po njihovi
               strani ugodnemu rezultatu volitev. Skušali pa smo opraviti in pa vsaj delno rešiti in
               zagotoviti delovanje ustavne tradicije in ustavne ureditve o delitvi oblasti na
               izvršno zakonodajno oblast v naši državi, s predlogom, ki smo ga podali ustavni
               komisiji pri spremembi ustave. Očitno se je strokovna komisija v okviru svojega
               delovanja oziroma podskupina strokovnjakov opredelila do njega in sicer negativno in,
               da citiram <q>"s strani dopisa gospočda Krivica je treba odkloniti amandma Slovenske
               nacionalne stranke, zahteva"</q> to in to.</p>
               <p>Naš cilj je bil izključno zasledovati sedanjo ustavno ureditev in pa nadaljevati z
               ločitvijo oblasti. Ne moremo se strinjati z uvodno obrazložitvijo vlade Republike
               Slovenije, ki je v svoji predstavitvi, tudi tekstovni, podala stališče, da tako ali
               tako vlado izoblikuje parlamentarna večina in, da za njo stoji tolikšen del
               poslancev, da bi se tudi v sprejemanju mednarodnih aktov z njo strinjali.Seveda, ker
               vem, da na ustavni komisiji, kakor pozneje v državnem zboru, predlog oziroma ideja
               Slovenske nacionalne stranke ne bo podprta, kljub temu, da jo imajo v svoji vsebini
               nekatere druge države, gospod Krivic pravilno ugotavlja, da je ena izmed tehDanska,
               ki se je odločila za spoštovanje oziroma ekvivalent ustavni ureditvi.</p>
               <p>V Slovenski nacionalni stranki sem povedal, ne bomo podprli predloga ustavnih
               sprememb, tudi ne mislimo sodelovati več v nadaljnjih razpravah, kajti namen te
               razprave po naši oceni prehiteva in pa izigrati referendumsko voljo</p>
               <p>Po drugi strani pa je potrebno omeniti, da vsaj mi, v okviru naše poslanske skupine
               in politične opcije ocenjujemo, da od nas spremembe ustave ne zahteva nihče, da je
               to, vaša dobra volja, po naši oceni pa, da je to izključno neke vrste osladno
               približevanje državam Evropske unije. Seveda, ker ne mislimo v končni fazi podpreti,
               ne na plenarnem zasedanju državnega zbora ustavnih sprememb in ker je prav da, kot
               ste na začetku predsednik komisije vprašali, da vas zanima volja, je tudi moj namen
               oziroma, je bil moj namen tega, da se oglasim izključno to, da boste vedeli, da
               ustavne spremembe, ne v fazi ustavne komisije, ne v kasnejši fazi, ne bodo dobile
               celotnega političnega soglasja in da bomo v Slovenski nacionalni stranki temu
               nasprotovali. Hvala.</p>
            </sp>
            <sp xml:id="SDT3-UK-Nujna-002-2003-02-25.sp13">

               <speaker>PREDSEDNIK BORUT PAHOR:</speaker>

               <p>Hvala lepa. Prosim, gospod podpredsednik Cukjati.</p>
            </sp>
            <sp xml:id="SDT3-UK-Nujna-002-2003-02-25.sp14">

               <speaker>FRANCE CUKJATI:</speaker>

               <p>Jaz mislim, da preden odločamo o predlogu amandmaja, se je treba zavedati prvič, da
               možno v bodočnosti pride do odločitve oziroma do okoliščin, ki bodo zahtevale izstop,
               tako iz Nata, kot iz Evropske unije. To je možnost, ki jo ohranjamo in ki se jo
               zavedamo takrat, ko vstopamo. To je dejstvo.</p>
               <p>Drugo je strokovna skupina lepo omenila, da pravzaprav ta mednarodna pogodba o
               Evropski uniji oziroma pristopna pogodba tako dosedanjih članic, kot tudi kandidatk,
               ne bo vključevala elementa izstopa. Kajti, iz tega se vidi, da je to naš izključno
               notranji problem. In tudi ne bomo verjetno zahtevali, da se ta varianta opredeli v
               pristopni pogodbi. Tukaj bo tudi Evropa diktirala pogoje te pogodbe. Ker gre pa za
               ustavo, za našo interno zadevo, je pa pravzaprav naša stvar, kako jo oblikujemo. In
               mislim, da argument, da bi se morali nekako sramovati ali pa nekako skrivati, ali da nas bi bilo sram pred
               drugimi v Evropi, če bi kaj takega napisali v našo ustavo, mislim, da ta argument ne
               vzdrži. Ustava je naša interna zadeva, kaj jih briga, kaj notri piše.</p>
               <p>Če grem naprej po obrazložitvah strokovne skupine, oni pravijo, da druge ustave ne
               vsebujejo primerjalno podobne določbe, torej določbe, ki bi opredeljevala izstop iz
               mednarodnih organizacij. Gospodje, katera od sedanjih evropskih držav pa je imela
               tako žalostno izkušnjo? In ne govoriti, da ni imela naša pomanjkljiva ustava glede
               izstopa, da ni imela slabih posledic ali pa, da nam ni delala sivih las. Jaz sem bil
               takrat zelo vključen v ta dogajanja na terenu, zelo sem spremljal vsa dogajanja in
               vsi smo imeli težave s tem, dokazovati, tako pred domačo javnostjo, pred federativno,
               pred našimi republikami, kot pred svetovno javnostjo opravičevati našo suverenost
               glede izstopa. Tako, da mislim glede tega, ne primerjati z drugimi ustavami, mi imamo
               svoje izkušnje, ki so žive in za katere želimo, da se ne ponovijo. Resje tudi to, kar
               pravi strokovna in opozarja strokovna skupina, da imamo mi že v preambuli določeno,
               da se ne odpovedujemo oziroma, da je pravica do samoodločbe trajna. V redu, je
               trajna, vendar nikjer v obrazložitvah strokovne skupine ne vidim tehtnega argumenta,
               da bi rekla strokovna skupina, ne, to je pa nemogoče, ne, to se pa ne sme napisati,
               to je pa protiustavno, to je v nasprotju z ostalimi določbami ustave. Nikjer ni tega.
               Mislim, da je gospod Krivic lepo, zelo kratko napisal: <q>"Ne vidim strokovnih ustavno
               pravnih ovir za tako ustavno normo."</q> Torej gre za našo politično odločitev. Glede
               politične odločitve sta pa tukaj dva argumenta, ki jih velja nekako pretehtati. In
               sicer, najprej o samem načinu izstopa. Nič ne bi bilo slabo, če bi pokazali, po
               kakšnem postopku se izvede izstop, če se že kdaj izvede. Mislim, da to ne bi bilo
               slabo, kajti v primeru kakršnihkoli notranjih preverjanj, notranjih trenj, notranjih
               izigravanj, ne bi bilo slabo, če bi imeli to zapisano, da se  po postopku, ki velja za vstop, se to izvede, pika. En problem je že
               odpravljen, en konflikt, eventualni možni konflikt je s tem preprečen.</p>
               <p>Drugo, kar je, se mi zdi izredno pomembno, taka določba bi imela tudi pedagoški
               vpliv. To pa je političen vpliv, to pa je političen motiv, da vnesemo tako dikcijo v
               ta člen. To pa je političen motiv. In tu, če strokovna skupina nima strokovnega
               argumenta proti umestitvi takega besedila, bi se jaz odločil za političen motiv, ki
               ga doslej še nihče ni ovrgel.</p>
               <p>Glede samega besedila se mi zagotovo zdi, da je Krivičevo dopolnilo povsem korektno
               in če je možno, ga zamenjamo z našim amandmajem, kot smo že zadnjič ugotavljali, da
               je pač dopolnilo na mestu.</p>
               <p>Tako da osebno, ne bi se ponavljal, bi pa povabil vse poslance, da podprejo amandma,
               ki se glasi tako, kot je gospod Krivic omenil.</p>
            </sp>
            <sp xml:id="SDT3-UK-Nujna-002-2003-02-25.sp15">

               <speaker>PREDSEDNIK BORUT PAHOR:</speaker>

               <p>Prosim, kolegica Pavlinič Krebs.</p>
            </sp>
            <sp xml:id="SDT3-UK-Nujna-002-2003-02-25.sp16">

               <speaker>IRMA PAVLINIČ KREBS:</speaker>

               <p>Hvala lepa, gospod predsednik. Dr. Cukjati, sama sem pravzaprav v postopku
               sprejemanja vseh odločitev v okviru ustavne komisije ves čas spoštovala vašo držo, ki
               je bila vseskozi globoko naklonjena prispevku strokovne skupine našemu delu. Ravno
               vi, gospod Cukjati, ste ves čas poudarjali, da je neizmernega pomena, da mi kot
               politiki vendarle pri oblikovanju najvišjega pravnega akta v hierarhiji pravnega reda
               naše države, to je v ustavi, spoštujemo stališče strokovne skupine. Žal se z vašimi
               argumenti, da to, kar nam je do zdaj že dvakrat ponudila strokovna skupina, ocenite,
               da to, kar so podali, niso strokovni argumenti in da imamo ob opredelitvi do vašega
               amandmaja pravico popolnoma politično presojati in se s kakšnimi, se pravi, presojati
               vnos tega amandmaja v 3.a člen, s političnimi in pedagoškimi vplivi. Četudi politično
               ne delim ocene z vami, bi vendarle rada, da prisluhnete argumentom strokovne
               komisije.</p>
               <p>To, da mi v ustavo zapišemo, da lahko izstopimo, ste povezali s tem, da pogodbe o
               ustanovitvi Evropske unije ne iz leta 1992, ne pogodbe o ustanovitvi evropskih
               skupnosti iz leta 1957, ne določajo izstopa, kot ga tudi ne določa nobena od pogodb o
               pristopu. Vendar je izstop, gospod Cukjati, iz vsake mednarodne organizacije možen,
               možen, poudarjam, po pravilih mednarodnega prava.  To, kar sta strokovnjaka, dr. Bohte in dr. Bučar,
               povedala, je, da bomo v tem primeru ravnali v skladu z dunajsko konvencijo; le-ta
               določa, da če izstop med pogodbenicami ni opredeljen v pogodbi, je ta seveda mogoč
               pod pogoji, če se ostale sopogodbenice strinjajo. In če pogledamo pravila v okviru
               Evropske unije, bi to pomenilo, da bi, predpostavljam, bila verjetno potrebna posebna
               medvladna konferenca, katere rezultati bi se pokazali v pogodbi o izstopu, ki bi jo
               ratificirali parlamenti držav članic. V tej pogodbi bi se uredile obveznosti
               izstopajoče države do ostalih članic. Naša odločitev, da izstopamo, je v ustavi
               danes, kot ste sami pravilno ugotovili, opredeljena že v preambuli, in tam imamo
               trajno pravico do samoodločbe. Ampak ne smemo tega mešati s pravili mednarodnega
               prava, ki v tem primeru, v primeru naših odnosov z drugimi članicami teh mednarodnih
               organizacij, kamor vstopamo, so podvržena pravilom tega mednarodnega prava, v kolikor
               pogodbe o pristopu tega ne določajo.</p>
               <p>Potem, zavedati se moramo, da ima Evropska unija tudi sankcije in lahko sama prisili
               članico k odstopu - 7. člen pogodbe o EU, kjer lahko Svet Evropske unije v sestavi
               šefov vlad na predlog tretjine članic ali komisije sprejme določene ukrepe proti
               članici, ki krši temeljna načela Evropske unije. Če se spomnite, to so sankcije
               prepoved glasovanja te države in mirovanje drugih pravic. To se je dogajalo,
               pravzaprav pričelo proti Avstriji, ampak v zelo blagi obliki. Tudi na to pravzaprav
               ne moremo sami vplivati z zapisi v naši ustavi.</p>
               <p>Ne nazadnje pa bo temu potrdil tudi član konvencije o prihodnosti Evrope, da naj bi
               tudi bodoča ustavna pogodba vsebovala določbe, ki bi urejale to razmerje za države
               članice, vendar o tem ne moremo zdaj govoriti.</p>
               <p>Sam Nato pa, kot so strokovnjaki tudi povedali, v pogodbi, ki jo bo ratificiral
               državni zbor, bo hkrati pravzaprav ratificiral tudi način, kako izstopamo. Treba je
               pravzaprav le ta izstop notificirati v Združenih državah Amerike in ta začne veljati
               leto potem, torej naš izstop.</p>
               <p>To so stvari, na katere ta določba, ki bi jo vnesli v ustavo, gospod Cukjati, ne
               more vplivati. In pravzaprav ne morem pristajati na našo popolnoma politično
               odločitev. To so strokovni argumenti, ki nas morajo voditi tudi pri politični
               presoji. In če hočete, pri oblikovanju vseh ostalih evropskih členov smo se
               zgledovali primerjalno pravno po ureditvah, kot so jih pripravile države članice teh
               asociacij, h katerim zdaj pristopamo. In mislim, da tudi glede tega vprašanja so nam
               lahko vzor ali primer. In nesporno moramo ugotoviti, da nobena od držav članic, ne
               Nata ne Evropske unije, tega vprašanja izstopa iz teh mednarodnih organizacij ni
               zapisala in urejala v svoji ustavi, zagotovo ob zavedanju vseh posledic, ki sledijo
               iz pravil mednarodnega prava, ki v teh primerih veljajo in ki so nam jih strokovnjaki
               s strokovnimi argumenti predstavili. In res bi želela, da tako, kot smo se o vseh
               odločitvah naslonili na strokovno skupino, da se tudi v tej odločitvi naslonimo na
               njih.</p>
               <p>In še politično, vsaj moja osebna skromna ocena, da ob razdelavi členov, kjer si z
               ustavnim členom omogočamo pristopanje k tem organizacijam, hkrati zapisovati izstop
               ob zavedanju, da s tem pravzaprav dosegamo le pedagoške učinke, kaže tudi na to, da
               imamo dokaj neresne namene, če hočete mojo politično oceno. Tako da bi vendarle
               prosila, da se zaradi politične in predvsem strokovne vesti odločimo in tega
               amandmaja gospoda Cukjatija ne podpremo. Gospod Cukjati, od vas bi pa vendarle
               želela, da po vseh teh strokovnih  argumentih mogoče amandma celo umaknete, na sploh glede
               na to, da ste ves čas res bili zagovornik strokovne skupine in njihovega prispevka
               našemu delu. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp17">

               <speaker>PREDSEDNIK BORUT PAHOR:</speaker>

               <p>Kolega Rokavec, za njim kolega dr. Brejc.</p>
            </sp>
            <sp xml:id="SDT3-UK-Nujna-002-2003-02-25.sp18">

               <speaker>FRANCI ROKAVEC:</speaker>

               <p>Hvala za besedo. Moram povedati, da spoštujem napore strokovne skupine, ki je ves čas
               pomagala pri delu ustavne komisije, da spoštujem tudi mnenje, ki je bilo pripravljeno
               za današnjo sejo, glede vprašanja o izstopu iz mednarodnih organizacij. Toda kljub
               vsemu moram odkrito povedati, da mi je ločeno mnenje oziromapredlog za ločeno mnenje
               gospoda Matevža Krivica zelo blizu. Namreč, ne glede na predgovornico, gospo
               Krebsovo, ki je gotovo imela svoje argumente v svojih razmišljanjih, menim, da je
               korektno od države, ki vstopa v mednarodne organizacije, da tudi pove, pod kakšnimi
               pogoji, tako za pogodbene partnerice na drugi strani kot tudi doma za državljanke in
               državljane, pod kakšnimi pogoji in pravili bo določila tudi možnost izstopa iz takih
               mednarodnih organizacij. To je odkrito rečena beseda, mednarodnim organizacijam kot
               tudi državljankam in državljanom.</p>
               <p>Zato sem prepričan, da tudi glede izkušenj, kakršne smo imeli, Slovenija tu zagotovo
               ima bistveno drugačno zgodovino, kot jo imajo druge članice - mogoče bi se lahko
               približno primerjale Estonija, Latvija, Litva - da je po moji oceni bistveno bolje in
               smiselno ta pravila zapisati in določiti vnaprej, tudi v ustavo. Namreč, zgodovina
               nam jasno pove do sedaj, da ni bilo politične ali meddržavne tvorbe, ki bi obstajala
               za vedno, stvari se spreminjajo. Zato je v tem primeru - namreč, mi smo v 3.a člen
               zapisali, da Slovenija lahko z mednarodno pogodbo, ki jo ratificira državni zbor, z
               dvotretjinsko večino vseh poslancev prenese določeno izvrševanje suverenih pravic na
               mednarodne organizacije, ki temeljijo na spoštovanju človekovih pravic in temeljnih
               svoboščin, demokracije in pravne države, in tako naprej. Seveda, jasno se zavedamo,
               če se bodo okoliščine v teh mednarodnih organizacijah spremenile, je potem tudi
               korektno, da že v našem 
               osnovnem dokumentu, ustavi, zapišemo pogoje, pod katerimi tudi Slovenija izstopa. In
               še vedno trdim, da je amandma predvsem bolj modificiran - ki ga je predložil v svojem
               ločenem mnenju gospod Krivic - umesten za razpravo in tudi za odločanje na tej
               komisiji. Hvala.</p>
            </sp>
            <sp xml:id="SDT3-UK-Nujna-002-2003-02-25.sp19">

               <speaker>PREDSEDNIK BORUT PAHOR:</speaker>

               <p>Dr. Brejc.</p>
            </sp>
            <sp xml:id="SDT3-UK-Nujna-002-2003-02-25.sp20">

               <speaker>DR. MIHA BREJC:</speaker>

               <p>Hvala. Tudi sam mislim, da je treba pohvaliti strokovno skupino, ker je v težkih
               pogojih za njih skušala narediti kar največ v tem kratkem času. Vendar pa moram reči,
               da mnenje te strokovne skupine ni zgolj pravno mnenje, ampak je mešanica pravnega in
               nekega drugega mnenja - da gre za mešanje abstraktnega in konkretnega. Predstavljal
               sem si namreč, da - dobro veste, da sem nasprotoval abstraktnemu pristopu, ampak
               predstavljal sem si, da bo strokovna komisija, ki se je zavzemala za abstraktni
               pristop, ko gre za vstop v obrambne zveze in evroatlantske in evropske in ne vem
               kakšne še, da bo enako logiko uporabila tudi pri abstraktnem pristopu, ko gre za
               izstop. Tu pa se srečamo s konkretnimi navedbami Nata, EU in tako naprej in nekaterih
               drugih, češ, stvar je taka in taka. In tu dajem prav gospodu Kremžarju, ki je
               pravilno ugotovil, da ne govorimo o tem, kaj je v drugih institucijah in tako naprej,
               ampak govorimo o tem, da bi bilo prav, da uporabimo enak postopek, ko gre za vstop,
               tudi ko gre za izstop. Zdaj, kako se to pravilno oblikuje, da je res besedilo
               konsistentno, dobro, mislim, da je predlog, ki ga je kolega Krivic napisal, boljši od
               tistega, ki smo ga mi, in bi ga z veseljem podpisal ali, ne vem, kako se temu reče.</p>
               <p>Moram pa biti zelo kritičen do dveh določb oziroma dveh odstavkov ali stavkov v
               mnenju strokovne skupine, in sicer najprej v tistem delu, ki govori o neiskrenosti in
               neresnosti v primeru, ko bi taka določba bila v ustavi. Veste, zdaj pa res že eno
               leto sodelujem v konvenciji o prihodnosti Evrope in vam lahko rečem, da je bilo teh
               razprav o izstopu že do zdaj veliko, ko pa bodo ti členi na vrsti v plenarnem delu in
               verjamem, da tudi v kakšni posebni skupini, bo pa tudi prišlodo takih razprav. To je
               vendar demokratična skupnost, kjer se odprto pogovarjamo o vprašanjih, ki nas vse
               skupaj zanimajo. In nobeno mnenje o izstopu ni gledano tako, kot tu piše. Tako da ne
               vem, kje ste to vzeli. To je zame nek recidiv mogoče ali kaj takega. Ampak lahko vam
               rečem, da nihče niti z besedo ni kakorkoli kritično vrednotil tistih, ki so ta
               vprašanja postavljali ali pa ki smo jih postavljali. In med petimi, šestimi ustavami,
               ki so v tem času nastale, je recimo kar nekaj takih, ki to omenjajo izrecno. Recimo,
               tudi ta, ki je nastala v imenu komisije, ki naj bi jo podpisal gospod Prodi, in se
               nekako imenuje Penelope in je recimo bolj nastala v tem socialističnem bloku, govori
               o izstopu, recimo. In tako naprej, ampak to niti ni tako pomembno, ker moramo
               počakati, da dobimo te člene, kot jih bo predložilo predsedstvo, in se potem lahko
               pogovarjamo.</p>
               <p>In druga določba, ki se mi zdi - oziroma ne določba, oprostite, stavek, ki pa res
               vreden kritike, je pa ta v zadnjem delu na zadnji strani, ki govori, da je velika
               zmota v tem, da bi slovenski izstop iz jugoslovanske federacije bil lažji. Mislim, ta
               je pa močna, no! Mi prosimo strokovno skupino za pravni nasvet o formulaciji, dobimo
               pa takle tekst, ki pa res ne sodi sem. Tudi sam sem bil zelo, bi rekel, zraven, ko je
               šlo za osamosvojitev Slovenije in se mi zdijo take stvari res nesmiselne. Tako da
                   jaz podpiram to, kar je
               gospod Krivic napisal v zvezi s tem izstopom. Torej njegova formulacija se mi zdi
               boljša in jaz se pač bi odločil za glasovanje o tej zadevi, pa kakor bo pa bo. Hvala.
           </p>
            </sp>
            <sp xml:id="SDT3-UK-Nujna-002-2003-02-25.sp21">

               <speaker>PREDSEDNIK BORUT PAHOR:</speaker>

               <p>Mogoče, preden dam naprej besedo kolegu Potrču, dr. Berniku, to kar ste na koncu
               rekli dr. Brejc, kar bo pa bo, je pomembno. Mislim, da bi bilo za odločanje vsem
               lažje, če bi vedeli, da bo ustavna komisija delala naprej in imela neko zagotovljeno
               večino za sprejem člena in ustavnega zakona, ne glede na to kakšna bo odločitev v
               zvezi s tem problemom.</p>
               <p>Prosim, dr. kolega Potrč, dr. Bernik.</p>
            </sp>
            <sp xml:id="SDT3-UK-Nujna-002-2003-02-25.sp22">

               <speaker>MIRAN POTRČ:</speaker>

               <p>Hvala lepa. Jaz upam, da ni med nami nikogar, ki bi želel drugemu reči, da meni, da
               naj se pravica do samoodločbe v določenih okoliščinah ne uporabi. Upam, da ne bi bil
               to nek naš medsebojni očitek, ampak, da tu vsaj predpostavljamo, da imamo v preambuli
               pravico do samoodločbe zapisano, in da jo najresneje jemljemo, seveda glede na neke
               zgodovinske okoliščine.</p>
               <p>Jaz upam, da ni nikogar, ki ne bi zelo realno vedel, da so ne glede na pravno
               zapisane norme, dejanske odločitve odvisne od mnogo česa še drugega, da lahko
               pomagajo zapisane norme, da lahko tudi ne pomagajo, da je, bi rekel groba sila,
               včasih na žalost tista, ki gre daleč preko pravnih norm, ker je to prav posebej njena
               značilnost in da rešitve, samo na tej podlagi ne moremo iskati. Govorim to iz
               razloga, ker bi res iskreno želel sodelovati v odločanju o temu vprašanju na ta
               način, da bi bili pripravljeni, zdaj bom poenostavil, pa mi ne zameriti, za pameten
               dogovor in nasprotni neodgovornemu licitiranju, pa vzemite oboje v narekovajih, ker
               če bi to vprašanje razdelili na ustavno komisijo na način, da pomaga ali škoduje
               možnemu nadaljnjemu delu, potem moram reči, da bi se jaz začudil in da bi štel
               ravnanje vsakega od nas, tudi svoje, v tem delu in ob tem postopku za neodgovorno.
               Ker bi moralo biti nekaj drugega kot pa dejstvo, da se o takemu vprašanju odločamo na
               ta način. S tem v zvezi jaz tudi razumem, da je tekst mišljen kot postopek, ne pa kot
               opredelitev smemo ali ne smemo, in v tem delu se absolutno da pri njem sodelovati,
               jaz sem to že na prejšnjem sestanku povedal, bi pa tudi sam polemiziral s tistim
               delom, kaj je bilo v času osamosvojitve, moje izkušnje so pač takšne.</p>
               <p>Ko smo po petnajstih letih bivše ustave Republike Slovenije, v letu 1989 sprejemali
               ponovno osamosvojitev in trajno pravico do odcepitve v ustavo, je bilo v Sloveniji
               velika enotnost, v Jugoslaviji veliko nasprotovanje. Tudi zaradi tega, so bili
               mitingi. In je res, da ta določba se nam je takrat, ko smo jo sprejemali zdela zelo
               pomembna, zelo pomembna. Ali je imela res ta pomen, ali ne, ampak zelo pomembna se
               nam je zdela. In res je, da je bilo, vsaj tudi po mojih razpravah nekaj diskusij o
               tem, po kakem postopku naj to izvedemo, vendar ne tako zelo tragične ali pa velike
               kot jih je doživljal gospod Cukjati, ker pravzaprav, smo se relativno kmalupo tem
               dogovorili za način izvedbe preko plebiscita in to je bila pot, ki nam je pravzaprav
               v mednarodnih<stage>(?)</stage> okoliščinah dala zelo pomembno opredelitev plus oziroma veljavo.</p>
               <p>Jaz bi gospod predsednik, če je mogoče, res svetoval ali je možno najti način, kjer
               si iskreno med sabo povemo, kako bomo  naprej ravnali. Jaz z veseljem povem, brez velike težave,
               sem pripravljen to določbo sprejeti. Moram pa reči, da ne bom niti slučajno tragično
               jemal, če je v ustavi ne bo, če bom to štel kot naš skupen dogovor. Ker ne trdim, da
               ne bi bilo mogoče, kdaj postopek oblikovati tudi na drug način, kot bi bil eventualno
               zdaj določen smiselno po istem postopku kot je vstop, lahko tudi drugače, če je za to
               politična volja, se da takšen postopek dogovoriti, kot smo ga ob letu 1990, povem še
               enkrat, po mojih izkušnjah, po nekaj razpravah dogovo4rili in to zelo uspešno, če pa
               kdorkoli misli, da je prav na tej točki, bi rekel licitirati stvari, jaz bom tudi pri
               njih sodeloval in se bom seveda opredelil. Moram pa reči še enkrat, da se mi na tej
               točki in v tem vprašanju to res ne zdi tako ključno in sem bil zadnjič malo začuden
               nad, bi rekel zahtevo dajmo obravnavati nad argumentacijo, ki jo je imel gospod
               Peterle, da ne bi to vprašanje sprožilo diskusijo, da je eno od temeljnih vprašanj, o
               katerih moramo v trenutku, ko vstopamo diskutirati in je umaknil svoj predlog in
               kasneje, ko ga je ponovno, bom rekel dr. Cukjati dal v diskusijo, bil sem začuden.
               Ampak to nič ni hudega. Mislim pa, da nas je spravilo vse skupaj, glede tega
               vprašanja v položaj, ki ni prijeten. Konec koncev, veste v redkih primerih, če se
               bomo za podobno odločili, se bomo odločili zoper res veliko večino stroke. Vi ste
               nekateri zelo problematizirali odločitev te ustavne komisije o tem, da ob dejstvu, da
               se stroka še ni mogla opredeliti za splošen, abstrakten ali kombiniran pristop in nas
               je predlagala, dajmo še vložiti v odločanje, ker imamo še vedno alternative, ste nas
               grozno kritizirali, ker smo odločni - proti volji stroke ste rekli, pa ni bilo proti
               volje stroke. Bilo je proti volji v smislu nedokončne opredelitve, ne pa proti volji,
               da niso bila razdeljena mnenja. Tokrat je stvar, bi rekel, še hujša in to je za mene
               dodaten argument, da bi res plediral za nek dogodek, če je mogoče. Hvala.</p>
            </sp>
            <sp xml:id="SDT3-UK-Nujna-002-2003-02-25.sp23">

               <speaker>PREDSEDNIK BORUT PAHOR:</speaker>

               <p>Dr. Bernik.</p>
            </sp>
            <sp xml:id="SDT3-UK-Nujna-002-2003-02-25.sp24">

               <speaker>DR. JOŽEF BERNIK:</speaker>

               <p>Hvala lepa gospod predsednik, gospodje iz strokovne skupine. Najprej bi se rad
               gospodu predsedniku zahvalil za dobre sendviče, hvala lepa. <gap n="..."/><stage>/Smeh./</stage><gap n="..."/> Namreč
               dobili smo na mizo duhovno hrano in poleg pa še tole - tako da to je prvič, da sem to
               videl v parlamentu<gap n="..."/></p>
            </sp>
            <sp xml:id="SDT3-UK-Nujna-002-2003-02-25.sp25">

               <speaker>PREDSEDNIK BORUT PAHOR:</speaker>

               <p><gap n="..."/> Računal sem, da s polnimi usti ne boste govorili, da bomo <gap n="..."/><stage>/Smeh./</stage><gap n="..."/></p>
            </sp>
            <sp xml:id="SDT3-UK-Nujna-002-2003-02-25.sp26">

               <speaker>DR. JOŽEF BERNIK:</speaker>

               <p>Bom prešel k stvari potem.</p>
            </sp>
            <sp xml:id="SDT3-UK-Nujna-002-2003-02-25.sp27">

               <speaker>PREDSEDNIK BORUT PAHOR:</speaker>

               <p>Prosim.</p>
            </sp>
            <sp xml:id="SDT3-UK-Nujna-002-2003-02-25.sp28">

               <speaker>DR. JOŽEF BERNIK:</speaker>

               <p>Čestitam strokovni skupini, da je v hitrem, kratkem času pripravila odgovore in pa
               besedilo in mnenja in seveda jih smatram takole.</p>
               <p>Strokovna skupina ima svojo dolžnost, mi imamo pa svojo. In zato se pa ne strinjam z
               gospo kolegico, podpredsednico zbora ki nekako poskuša reči, da ekskatedra to kar rečejo naši strokovnjaki,
               je ekskatedra in nekako bi morali sprejeti. Jaz <gap n="..."/><stage>/Nerazumljivo./</stage><gap n="..."/> da gospodje iz
               strokovne skupine gotovo ne mislijo tako, ker vedo, da je možno gotove stvari
               povedati na različne načine in pa poleg tega tudi različne rezultate doseči.</p>
               <p>Jaz se osebno bolj nagibam k temu, da bi se ta dikcija, ki je bila zdaj predlagana
               vpisala v ta člen in s tem v ustavo. Spominjam se starega grškega pregovora, ki je
               rekel: "pantarej<stage>(?)</stage>" vse teče, vse teče - in to pa je zelo res, vsak na sebi lahko to
               vidimo in zato se moramo, torej tukaj vprašati, kaj bo čez toliko in toliko
               desetletji, potem ko vstopimo v Evropsko unijo. Poglejte, zdi se mi, da moram
               pomisliti na to, da se tudi mednarodno pravo, da se spreminja, se bo spreminjalo,
               kako, v katero smer ne vemo, to ni sicer ena taka, bi rekel, zabetonirana stvar in je
               čisto mogoče, da bodo na podlagi tega se bo razvilo novo mednarodno pravo in kdo ve
               kako.</p>
               <p>Drugič, konvencija Evropa menda bo imela odstop, eno klavzulo, ki bo govorila o
               odstopu, o izstopu iz unije.</p>
               <p>Tretja stvar je to, da če gledamo, koliko se je Evropska unija spremenila v zadnjih
               desetletjih in v zadnjih par letih, bi človek mislil, da se bo s prihodom novih
               članic toliko bolj. In kaj, če recimo Evropska unija postane federacija? To je eden
               model, ki sicer je malo verjeten, ampak kljub temu, kaj če postane federacija. In mi
               se spomnimo na staro federacijo, ki smo jo imeli z Jugoslavijo, pa bi začeli
               premišljevati, da morda pa to ni tisto, kar smo hoteli narediti. Zato se mi zdi, da
               to, da spravimo to dikcijo v člen in ustavo ne bi smelo nikogar motiti, sploh pa
               nekateri argumenti, ki so bili rečeni so zelo dobri sicer, ampak so bili bolj
               čustveno, kako bi rekel, politični argumenti, ki ne vem, če držijo v praktičnem
               življenju, kaj bodo vsi drugi mislili. Vprašati pa se je treba tudi to, kaj bodo naši
               ljudje mislili, naši državljani. Gremo v eno zvezo, ampak nismo pa ničesar
               priskrbeli, da bi bila tam morda ena izhodna vrata, ki bi jih lahko uporabili<stage>(?)</stage>, če
               je potrebno.</p>
               <p>Poglejmo celi stvari čisto tako praktično v oči in potem se bomo lahko odločili. Če
               bo večina glasovala proti temu, bom tudi to sprejel, ampak jaz osebno bi rajši videl,
               da je ta prva oziroma ta verzija, ki nam pušča vrata nekje v prihodnosti, da pridemo
               ven, če to narod želi.</p>
            </sp>
            <sp xml:id="SDT3-UK-Nujna-002-2003-02-25.sp29">

               <speaker>PREDSEDNIK BORUT PAHOR:</speaker>

               <p>No, to je pomembno stališče. Hvala. Mag. Krivic.
               </p>
            </sp>
            <sp xml:id="SDT3-UK-Nujna-002-2003-02-25.sp30">

               <speaker>MAG. MATEVŽ KRIVIC:</speaker>

               <p>Dovolite samo eno pojasnilo, glede tega kje so in kje ni strokovnih razhajanj znotraj
               strokovne skupine. Ker na to ste nekateri se že opirali in mislim, da se tukaj
               nesporazumi, nehoteni seveda, nadaljujejo.</p>
               <p>Dana je bila že primerjava z izrazito različnimi strokovnimi stališči glede
               abstraktnega in konkretnega pristopa, kjer so ta stališča res bila izrazito različna.
               V tem primeru bi jaz kratko to označil tako. Pa bosta kolega povedala, ali bi se s
               tem lahko strinjala ali ne, da v tem primeru znotraj strokovne skupine ni šlo za
               strokovni dialog, ali nasprotujoča si stališča, ampak za nekakšen mimogovor
               strokovnih stališč. V kakšnem smislu? V tem smislu, da stališča, ki sta jih
               spoštovana kolega lepo obrazložila pisno in ustno, sploh ni nikakršnega nesporazuma
               med nami, znotraj strokovne skupine se vsi strinjamo, vsaj jaz za sebe lahko to
               rečem, ker to so vprašanja o možnosti mednarodno-pravne možnosti izstopa, sploh ni
               sporno. Vprašanje, ki je bilo strokovni skupini zastavljeno je bilo drugo. V primeru,
               da se Slovenija nekoč recimo čez petnajst let odloči za izstop, kako naj sama
               odločitev o tem sprejme, po kakšnih pravilih, svojih ustavnih pravilih. In enako kot
               je v prvem odstavku novega 3. člena določila za sebe pravila, po kakšnih pravilih bo
               ona svojo odločitev sprejela, s tem še nismo sprejeti nikamor, to bodo drugi
               povedali, ali nas sprejmejo, ampak mi našo odločitev, da želimo vstopiti smo
               fiksirali v naši ustavi po kakšnih pravilih in analogno bi bilo po mojem mnenju
               pametno, bom povedal zakaj, določiti tudi za ta primer pravila ne kako
               mednarodno-pravno, ampak notranje-pravno sklenemo kdo lahko sklene, kako lahko
               sklene, da bi šli ven. Do tega vprašanja pa niti v pismenem, niti v ustni
               obrazložitvi nisem zasledil nobenega nasprotnega argumenta - mojemu strokovnemu
               argumentu napisanemu, obrazloženemu, ki se glasi, da hipoteza, ki je bila
               postavljena, saj o tem sploh ni treba nič pisati v ustavo, namreč to je bilo. In to
               je edino ustavno-pravno ne mednarodno-pravno. To je edino ustavno-pravno strokovno
               vprašanje, na katero bi bilo treba dati odgovor. Jaz sem svojega dal, nasprotnega ni,
               razen kolikor ga povzamemo iz stališča dr. Cerarja, ki ga je že za to mizo povedal,
               morda da so ga nekateri člani drugi tudi molče povzeli, češ avtomatično, ne da bi kaj
               pisali veljajo, ne more biti drugače, enaka pravila za izstop kot za vstop. Jaz sem
               temu strokovne protiargumente navedel, da to ne more biti avtomatično res. Zakaj ne?
               Iz preprostega razloga, ker sta dve neprimerljivi situaciji. Ko vstopaš se odrekaš
               suverenosti in zato je recimo po volji ustavodajalca lahko težja večina predpisana,
               ko izstopaš je situacija obratna, si vračaš to suverenost v celoti nazaj. Kar ne
               pomeni, da me ni bi kdo za naivnega štel, da je morebitna situacija izstopa
               politično-ekonomsko, ali kakorkoli lahko bolj nedolžna, lažja, sploh ne. Lahko je še
               mnogo težja, ampak ni enaka. To ni analogna odločitev, da bi rekli, to je nekje razmišljati,
               saj ne more biti drugače, kot da ista pravila veljajo. Lahko bi veljala drugačna
               pravila, in kateri strokovni motiv, bi bil tukaj pomemben za pozitivno odločitev.
               Navrženo je bilo samo motiv, pogojno imenovan pedagoški motiv, ampak mislim, da je že
               sam poslanec Cukjati to samo kot enega od možnih motivov navedel, ne kot edinega. Jaz
               bi pa kot pravno-strokovni, ustavnopravni motiv navedel zelo preprost, enega od
               temeljnih motivov ali načel pravne države. To je pravna gotovost, da mi vemo, kako
               nam je v nekih pomembnih situacijah ravnati, kaj nam pravo, ustavnopravo dovoljuje in
               česa nam nedovoljuje, ali izogniti se negotovosti. Recimo v kazenskem pravu se temu
               kratko reče princip <q>"lex certa"</q>, ali kaj je bila konstitucija <q>"certa"</q>. Ne v vsem,
               ustave so v marsičem negotove, nejasne, odprte, ampak, kjer pa ustavodajalec, recimo
               jaz sem si drznil enkrat napisati <q>"moder ustavodajalec"</q>, tako v prispodobi, sluti, da
               bi v bodočnosti za katero se ustava dela, lahko prišlo do kakšnih negotovih, za
               državo nevarnih situacij, kjer bi bila negotovost, pravna negotovost nevarna za
               državo. Ker poglejte izstop iz neke zahtevne, pomembne mednarodne povezave, to je
               lahko vitalna odločitev življenjskega pomena za usodo države in nesporno je, da
               takrat, ko bi do tega prišlo, bodo politična stališča morda enotna kot pri izstopu iz
               Slovenije, morda pa tudi različna kot je bilo recimo pred razpadom Avstrije pod
               nacizmom in tako naprej in ni mogoče izključiti situacije, da bodo politične razlike.
               Čemu si otežiti to situacijo še s pravno negotovostjo, kjer v primeru političnih
               razlik, sploh ni nobenega dvoma, da se bodo takoj našli pravni argumenti za ene, ki
               bodo trdili kot danes pravila morajo biti enaka, drugi, kdo ve, kdo to bo, bodo pa
               trdili, ne situacija je drugačna, pravila morajo biti različna. Torej motiv <q>"lex
               certa"</q>, pravno gotovost vzpostaviti. In samo še to bi dodal, ker bi v primeru, da bi
               se ustvarila ustavna večina za to, če je ne bo, je ne bo, ampak, če bi bila ravno za
               to, da bi se pravna negotovost zmanjšala, bi jaz predlagal v tem primeru, če bo stvar
               prišla v resno diskusijo, da bi bilo nujno potrebno besede, formulacijo tega
               amandmaja, gospoda Cukjatija, še v neki točki ravno precizirati. Na prejšnji seji so
               nekateri od vas že opazili ta problem, in so rekli, če rečemo po smiselno enakem
               postopku, ali kot sem jaz rekel, na smiselno enak način, kar pa priznam ni dosti
               bolje, so takoj rekli, čakajte o vstopu je obvezno mednarodna pogodba. Pri izstopu pa
               takoj lahko vidimo, bosta tudi kolega, sta v bistvu indirektno že potrdila, pri
               izstopu sta pa dve možnosti. Pri izstopu v skladu s pravili, ki so že predvidena, je
               možen tudi pogodbeni izstop, ni izključen, možen je pa tudi enostranski izstop, celo
               po pravilih mednarodnega prava ali specialnega pogodbenega prava, vsekakor pa je
               enostranski izstop v primeru kršitve mednarodnega prava, česar tudi mi ne
               izključujemo. Torej bi morala
               dikcija zajeti obe možni situaciji in moj predlog je, da v tem primeru, da bi namesto
               po smiselno enakem postopku, da bi se besedilo glasilo. Začetek enak <q>"o izstopu o iz
               teh organizacij in"</q> tako dalje, <q>"državni zbor odloča z enako večino"</q>, to je namreč
               kot vemo bistvo cele zadeve, <q>"z dvotretjinsko"</q>, ne pa z navadno večino.</p>
               <p>Torej državni zbor odloča z enako večino in ob enaki možnosti razpisa referenduma,
               kot je predpisano za vstop v prvem odstavku. S to formulacijo bi bila pa nejasnost
               popolnoma odstranjena. po mojem, ne gre za drobnarije v proceduri ali podrobnosti,
               pogodba da ali ne, kakor je pač v konkretnem primeru, ampak odločanje državnega zbora
               z dvotretjinsko večino, plus možnost referenduma. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp31">

               <speaker>PREDSEDNIK BORUT PAHOR:</speaker>

               <p>Jaz bom dal besedo naprej tako kot ste se prijavili. Najprej kolegica Pavlinič Krebs,
               je prosila za kratko repliko, potem pa kolega Školč in dr. Bučar. Jaz bi samo
               predlagal, prosil predlagatelje, da poskušajo čim prej oblikovati dokončno besedilo.
               Tako, da bi lahko potem prešli <gap n="..."/><stage>/Glas iz klopi./</stage><gap n="..."/></p>
            </sp>
            <sp xml:id="SDT3-UK-Nujna-002-2003-02-25.sp32">

               <speaker>PREDSEDNIK BORUT PAHOR:</speaker>

               <p>To razumem, ampak, če kdo meni, da bo še spreminjal, tako kot je napovedal kolega
               Cukjati, potem sem ga prosil, da to stori pravočasno.</p>
               <p>Prosim najprej kolegica Krebs.</p>
            </sp>
            <sp xml:id="SDT3-UK-Nujna-002-2003-02-25.sp33">

               <speaker>IRMA PAVLINIČ KREBS:</speaker>

               <p>Hvala lepa gospod predsednik. <gap n="..."/> <stage>/Nima vklopljenega mikrofona./</stage><gap n="..."/> pravi dr. Bernik,
               ste izjavili, da gre za izjemno pomembno stališče, ko ga je podal. Vendarle je dr.
               Bernik rekel, da je njegov razlog za podporo temu amandmaju, da bi se izognili temu,
               da bi nam občani očitali, da nismo poskrbeli, da bi bila izhodna vrata. Zapisala sem
               si dr. Bernik, in če vaša utemeljitev temelji na tem vašem pogledu, res dr. Bernik,
               ustava, naša ustava že zdaj omenja trajno pravico do samoodločbe. Velikokrat je bilo
               poudarjeno, kar pomeni, da res lahko na podlagi te pravice izstopimo iz vsake
               mednarodne organizacije. Na podlagi te odločbe smo tudi zapustili Socialistično
               federativno republiko Jugoslavijo. Tako, da to ste rekli, in če res temelji vaša
               podpora na tem strahu, da bi občani mislili, da če ne sprejmemo tega amandmaja, da ne
               bomo si odpustili izhodnih vrat, potem se mi je zdelo potrebno, da ponovno pojasnim,
               da izhodna vrata za izstop iz vseh vrst mednarodnih organizacij v ustavi Republike
               Slovenije imamo. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp34">

               <speaker>PREDSEDNIK BORUT PAHOR:</speaker>

               <p><gap n="..."/> besedo kolegu Cukjatiju. Bom dal, samo naj pojasnim, kaj sem mislil, ko sem rekel, da
               je bilo pomembno stališče - namreč izjava, da morebitno ne sprejetje tega tretjega
               odstavka ne pomeni, da nimamo potem potrebne večine za sprejem člena. To je bilo po
               mojem mnenju.  Prosim, kolega
               Cukjati.</p>
            </sp>
            <sp xml:id="SDT3-UK-Nujna-002-2003-02-25.sp35">

               <speaker>FRANCE CUKJATI:</speaker>

               <p>Mislim, da nam je vsem jasno, da ne gre za samo pravico izstopa, ta je v preambuli,
               ampak gre za način, kako pri nas pride do odločitve za izstop. Gotovo bo ta
               eventualni izstop imel vrsto posledic, ki bodo nakazane, opredeljene v mednarodni
               pogodbi, to je jasno. Ampak, kako pri nas pride do te odločitve, to je pomembno. Na
               to opozarja tudi gospod Krivic, ki opozarja na pomen pravne gotovosti. Mislim, da bi
               se bilo dobro omejiti samo na ta primer, ali je smiselno, ali ni smiselno zapisati,
               kako pri nas pride do odločitve, če bo kdaj prišlo, da izstopimo.</p>
               <p>Drugo, kar je, ki je bilo že večkrat vprašanje, kaj bomo, ali bomo vztrajali na tem
               amandmaju in podobno. Vsekakor, glede amandmaja samega, vi veste, da je gospod
               Peterle v imenu Koalicije Slovenija, ki je bila podpisnik prvih dveh amandmajev
               odstopil oziroma v imenu koalicije je preklical amandma, ampak vložil sem naknadno,
               po odmoru spremenjen amandma, ki je bolj ustrezen, ki je bil spremenjen na podlagi
               pobude strokovne skupine in, mislim, da se je ta v sedanji obliki, ki je na strani 2
               besedila gospoda Krivica ustrezen in mislim,da ga ni potrebno in ga ne želim
               dopolnjevati, frizirati ali karkoli drugega z njim delati.</p>
               <p>Glede našega stališča do tega amandmaja je pa naslednje. Zagotovo ne želimo mi s tem
               amandmajem blokirati ali izsiljevati. Mi želimo, da če je amandma sprejet, da je
               sprejet po nekem konsenzu po soglasju oziroma ne želimo nikogar siliti v takšno ali
               drugačno glasovanje. To pomeni, da če smo tukaj samo trije, štirje za ta amandma,
               potem ne mislimo blokirati nadaljnjega dela. Če bi to vedeli, bi že zdaj umaknil
               amandma. Če pa je za amandma 15 prisotnih poslancev, pa so samo 3 proti, pa zopet ne
               dovolim, da bi nas ti 3 izsiljevali. To je ta razlika. Upam, da ste razumeli. Če nas
               je 15 prisotnih za amandma, pa so 3 proti, potem se ne pustimo izsiljevati. Če smo pa
               manjšina za amandma, pa popustimo. Kako pride do rešitve, pa predlagam naslednji
               način. Dam proceduralni predlog, da glasujete o tem, ali umaknem amandma. Če bo
               večina. Jaz dam proceduralni predlog. Če bo večina za to, da ga umaknem, ga bom
               umaknil. Pošteno. Mislim, da je to pošteno. Če pa ne bo večina prisotnih za to, bomo
               pa  vztrajali do konca.</p>
            </sp>
            <sp xml:id="SDT3-UK-Nujna-002-2003-02-25.sp36">

               <speaker>PREDSEDNIK BORUT PAHOR:</speaker>

               <p>Hvala lepa. Prosim za pozornost. Tu je prijavljenih še nekaj kolegic in kolegov. Rad
               bi jim dal besedo, ker so zanjo prosili, ko se je ta razprava odprla in imajo do nje
               pravico. Potem bi predlagal, da se izrečemo tudi o tem proceduralnem predlogu kolega
               Cukjatija. Vendar je tu ena stvar zelo pomembna. Če brez ugovora ugotovimo, da ne
               glede na odločitev, ali bo ta tretji odstavek vnešen ali ne, odločamo naprej in to ne
               ogroža konsenza, potem mislim, da to niti ni potrebno. Bomo pač ob glasovanju
               ugotovili, ali je neka večina, ali ne. Tako, da to se mi zdi najbolj pomemben garant.
               Jaz predlagam, kolega Cukjati, preden pridemo na vaš predlog, da damo kolegicam in
               kolegom, ki čakajo besedo, tudi to možnost za kratko repliko. Dr. Bernik, potem pa
               kolega Školč. Prosim.</p>
            </sp>
            <sp xml:id="SDT3-UK-Nujna-002-2003-02-25.sp37">

               <speaker>DR. JOŽEF BERNIK:</speaker>

               <p>Hvala lepa. Ni moja navada, da bi se podpiral z gospemi, zlasti ne s
               podpredsednikom, ampak verjetno je bil tu neki nesporazum. Nisem hotel reči<gap n="..."/> Mi smo
               za to, da se ljudem to pove, zato ker so predlagali ljudje iz Nove Slovenije, LDS je
               pa molčal. Sploh ne. Ampak jaz sem imel več razlogov, ki si jih navedel, mednarodno
               pravo se spreminja in tako dalje. To je eden od tistih razlogov, ki me nekako
               motivirajo za to, da sem bolj za to, da gremo po tem postopku oziroma po tem
               amandmaju, ki ga je predlagal dr. Cukjati. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp38">

               <speaker>PREDSEDNIK BORUT PAHOR:</speaker>

               <p>Še tri prijavljene imam. Gospoda Školča, dr. Bučarja in kolega Cukjatija, potem pa
               mislim, da lahko preidemo na odločanje. Prosim, kolega Školč.</p>
            </sp>
            <sp xml:id="SDT3-UK-Nujna-002-2003-02-25.sp39">

               <speaker>JOŽEF ŠKOLČ:</speaker>

               <p>Hvala lepa. Jaz upam, predsednik, da niste resno mislili, ko ste rekli, da boste
               dali proceduralni predlog kolega Cukjatija na glasovanje. Ker, če on ne ve, kaj bi s
               svojim amandmajem, o tem ne moremo drugi odločati.</p>
            </sp>
            <sp xml:id="SDT3-UK-Nujna-002-2003-02-25.sp40">

               <speaker>PREDSEDNIK BORUT PAHOR:</speaker>

               <p>Saj ste videli, kako sem ravnal.</p>
            </sp>
            <sp xml:id="SDT3-UK-Nujna-002-2003-02-25.sp41">

               <speaker>JOŽEF ŠKOLČ:</speaker>

               <p>Vem. Ampak, da ne bi, ker je kazalo, kot da bomo potem odločali o tem, dejansko
               odločanje o tem ima čisto neke posebne komplikacije, o katerih ne bi rad govoril, ker
               gredo čez raven te diskusije, ki jo imajo sedaj in seveda posegajo tudi na neki način
               v ustavno materijo, če že hočete, ko lahko ravna poslanec. S tem nočem reči, da ta
               dilema, ki jeodprta, ni relevantna. To je seveda ključna dilema in pravzaprav zaradi
               nje vodimo cel čas te diskusije. Po eni strani, če uporabim besedo gospoda Krivica,
               se prerekamo okoli črk in črke so zapisane tako, da Slovenija lahko vstopa v obrambne
               zveze, to je na koncu. Ne piše pa, da vstopa v unijo, to tudi vemo, zakaj ne piše, ampak da z
               mednarodno pogodbo prenaša izvajanje dela suverenih pravic. Tako, da če se prerekamo
               o črkah, je veliko vprašanje, če je ta amandma sploh smiseln. Ker, ta del, ki govori
               o vstopanju v obrambne zveze, ima ta obrambna zveza že urejeno v način, kako se lahko
               iz nje izstopa. Medtem, ko v prvem delu novega 3.a člena pa govorimo o nečem drugem,
               na zelo abstrakten način. Ampak, seveda vem, da s tem del problema zamegljujem, ampak
               zdi se mi smiselno govoriti na enak način, kot nas to osrečuje, gospod Krivic, da ni
               popolnoma jasno, ali je to potrebno, ali ne.</p>
               <p>Sam sem že zadnjič rekel, da ne vidim potrebe po tem, da mi v ustavi opredelimo z
               amandmajem, kot je bil predlagan, izstopanje iz teh zvez. Kupim vso argumentacijo, ki
               je bila podana s strani strokovne skupine.</p>
               <p>Oglasil sem se pa zaradi tega, ker se mi zdi, da je potrebno razmišljati o dveh
               drugih zadevah. Na eni strani o ozadju tega amandmaja, zelo odkrito. Tu se mešajo,
               bom rekel ustavni in aktualno politični argumenti.</p>
               <p>Kolega Janša je zadnjič povedal, da so oni prišli na to idejo zaradi tega, ker bi
               radi imeli argument več zato, da bi ljudje v tem trenutku glasovali za ta dva
               referenduma. Jaz razumem njegov motiv, da naredi vse za korist teh dveh referendumov,
               ki sta že razpisana. Približno tako je bilo zadnjič rečeno. Verjetno mi ne boste
               mogli očitati, da sem jaz ves čas zagovornik abstraktnega pristopa pri reševanju tega
               problema in seveda tudi abstraktnega pristopa v smislu dela ustavne komisije. Sam
               poskušam čimbolj odmisliti aktualne politične konflikte od tega, kar bi moralo biti
               pozneje zapisano v ustavi. Iz tega ven verjetno zagrešim neke napake, se pustim
               popravljati in tako naprej. Ampak tisto, kar je spet pomembno je, da ves ta zaplet, ki nastaja pri 3.a
               členu, ne nastaja toliko okoli teh tistih strokovnih podlag, ki smo jih imeli, ampak
               okoli tega, kako uspešno izvesti ta dva referenduma. Moj očitek strokovni skupini je,
               da je v nekem trenutku, kot se je drugače upirala in se recimo v tem trenutku kakšnim
               našim zahtevam upira, da je klecnila v tem, da je kupila to idejo, kako urediti točno
               ta dva referenduma. In te stvari so zelo povezane s to diskusijo ker bolj kot mi za
               razliko od drugih držav kompliciramo svoj pristop v mednarodne organizacije, ali pa v
               obrambne zveze, bolj postajamo posebni tudi v tem, kako se, bom rekel teh različnih
               obvez lahko rečem po domače, iznebimo. Tako, da ta vdor teh aktualno političnih
               stvari, ali pa instrumentalizacija te diskusije je cel čas, seveda marsikdo za to
               mizo misli, da če ne bi bilo teh dveh referendumov, da itak ne bi mogli razpravljati
               in da se nobenemu ne bi mudilo za to, da spremenimo te stvari, ne glede nato, da nam
               dobesedno teče voda v grlo. V tem smislu se mi ne zdi škoda časa, ampak se mi zdi
               smiselno, da kdaj znamo kakšno diskusijo končati. V tem trenutku sam ne vidim
               posebnega argumenta za to, da bi mi v bistvu v ustavo vpisovali še ta tekst, ali pa
               se celo obremenjevali s tem, da državni zbor z enako večino in s po možnosti, tudi z
               referendumom razreši vprašanja izstopa, da povzamem zadnjo varianto Matevža Krivica.
               To po svoji vsebini pomeni smiselno enako. Seveda je formulacija drugačna, ker
               smiselno enako, če bi bil nekdo tak pedant, kot je on, bi rekel, da morajo nekje
               pripraviti tudi ustrezen sporazum zato, da ga lahko potem državni zbor da na
               referendum in da je potem zavezan referendumskemu izidu. Ampak to pustimo. To vemo,
               da kupim tudi njegovoargumentacijo, da situacija, ki je danes, je definitivno
               različna od tiste situacije, ki je bila pred desetimi leti in bo  situacija čez deset let, ali pa petnajst
               bistveno drugačna in zna biti te vrste omejitev problem. Tudi zaradi tega se mi zdi
               nesmiselno vztrajati na tem.</p>
               <p>Tukaj tvegam, bom rekel, pa jaz imam tudi neka strokovna znanja, ki niso
               ustavnopravna, so pa za silo politološka, ampak tvegam oceno, da mogoče pa čez
               petnajst let pa ne bo več takega dvoma za institucije sistema, kot je danes za to
               mizo. In da morebiti, zaradi tega, bomo državo jemali z vsemi njenimi institucijami
               za svojo, ne glede na to kdo bo zasedal, da rečem, spet po starem prazno mesto
               oblasti. Eno od velikih problemov je, da dejansko ne razumemo, bom rekel, vlade,
               parlamenta, ustavnega sodišča in instrumentov, ki jih imamo kot tistih, ki si jih ne
               morejo pač politične stranke polastiti. S tega ven je neko nezaupanje, zato so seveda
               razlogi, da se ne bi slepili in ne trdim, da so v tej igri, da obstajajo kakšne
               nedolžne stranke, da spet ne bo nesporazumov in ne potrebnih polemik.</p>
               <p>Ampak, če govorimo o situaciji, ki bo nastala čez čas, ne čez deset let, če govorimo
               o situaciji, ki jo nakazuje predlog Gistard D'estaign, ki je, bom rekel, 16. členov
               od ne vemo niti koliko členov. Potem je treba vedeti, da to vsekakor ne more biti
               argument, ki bi se ga zelo trdno oprijeli v tej diskusiji, če pa, potem pa se mi zdi,
               da te rešitve, ki jih zdaj dobivamo, bom rekel, v takih drobnih kapljicah, jemljemo
               premalo resno. Ker poglejte, tam je predvidena federalna struktura unije, mi pa zdaj
               govorimo o nekih pogodbenih razmerjih. Federalna struktura je nekaj povsem drugega od
               tega, kar v tem trenutku vstopamo. Ko bomo vstopili hipotetično v to federalno
               strukturo,če bo do nje prišlo, jaz sicer ta moment si ne upam tako vehementno trditi
               kot tisti, ki pač hodijo po teh sestankih, potem predvidevam, da bomo spet sedeli za
               to in za drugimi mizami in se pogovarjali o tem, ali bomo tako ustavo bodoče
               federalne strukture sprejeli, ali ne. To absolutno presega tisto, kar je bilo zdaj
               delano v vseh teh letih kot prilagajanje pač Evropski uniji in tako naprej. Absolutno
               presega vse to. Če bo federalna struktura nastala, potem bomo imeli pa res opravka z
               bistveno spremenjenonaravo unije. In takrat se mi zdi, da je to, kar zdaj rešujemo,
               celo v tej svoji abstraktni rešitvi verjetno ne bo več zadoščalo.</p>
               <p>Ampak, da se pa mi v tem trenutku obremenjujemo s tem zapisom in ga poskušamo vzeti
               kot argument, če nam koristi, se mi pa ne zdi, bom rekel, povsem profesionalno. Tisto, kar sem hotel reči je, da
               je potrebno kljub vsemu institucije države, ki je nastala z letom 1990 jemati
               abstraktno, ali pa da rečem drugače ne kot institucije, ki jih upravlja recimo zdaj
               koalicija, ki ima oblast. Če tega ne moremo na tak način razmišljati, potem zelo
               težko pišemo spremembe ustave, potem so to druge vrste pogovori in hkrati, če ne
               računamo s tem, da se bo ta narava unije bistveno menjala in da bo potrebno sklepati
               še marsikateri sporazum, ali pa kakšne vrste drugačno odločitev, da tudi ne bomo tej
               zadevi prišli do konca. Ampak za to, kar se zdaj nakazuje pa si upam trditi, da ni
               nobenega posebnega dvoma, da ne bi mogli zaupati temu, da lahko tudi odpovemo
               obveznosti iz teh mednarodnih pogodb in tu bi za <gap n="..."/> vlekel spet Matevža Krivica, ki
               se je, ne enkrat skliceval na to, da je potrebno spremembe v ustavi delati v duhu
               ustave in v stilu ustave, ki jo imamo. Duh in stil ustave pa po mojem narekujeta, da
               zaupamo temu da je možno brez tega teksta izpeljati, bom rekel, praktično iste
               rešitve.</p>
            </sp>
            <sp xml:id="SDT3-UK-Nujna-002-2003-02-25.sp42">

               <speaker>PREDSEDNIK BORUT PAHOR:</speaker>

               <p>Hvala. Dr. Bučar.</p>
            </sp>
            <sp xml:id="SDT3-UK-Nujna-002-2003-02-25.sp43">

               <speaker>DR. BOJKO BUČAR:</speaker>

               <p>Hvala lepa gospod predsednik. Oglašal sem se zaradi tega, zato ker sva bila s kolegom
               Bohtetom skorajda direktno pozvana od kolega Krivica, da poveva, če je tisto
               tolmačenje, ki je ga dal glede razhajanja strokovne skupine ali pogovora v strokovni
               skupini točno. In tu ob tem bi želel povedati sledeče.</p>
               <p>Diskusija na strokovni skupini je bila relativno dolga, kolikor je bila lahko dolga
               pač v tem kratkem časovnem obdobju. Delali smo včeraj zvečer še kar nekaj časa in
               potem je bilo, seveda, to utemeljitev, ki jo imate danes pred vami napisati čez noč
               tako rekoč, ker smo večina nas strokovnjakov je zaposlenih drugje in mora seveda
               opravljati svoj posel, zato dopuščamo možnosti, da je kakšna formulacija mogoče lahko
               tudi kakšna beseda lahko tudi vprašljiva. Vendar pa za utemeljitvijo moram reči, da
               stoji stroka.</p>
               <p>Jaz ne bi zdaj na dolgo in široko razlagal, ampak v strokovni skupini ni bila
               prisotna samo pravna stroka. Zdaj to ne pomeni, da se strokovna skupina ni takoj
               lotila vprašanja kako in ali notranje pravno urediti vprašanje izstopa in to
               vprašanje je bilo relativno hitro rešeno.  Vsi tisti, ki jih je gospod koordinator strokovne skupine omenil na
               začetku, so relativno hitro prišli do tega in ni ustave, ki bi to določala. To ne
               pomeni, da ti ravno tako niso razmišljali o izstopu in kako izstopati na isti način,
               kot vstop. In to je bilo relativno dobro mnenje, razen, moram reči, seveda, kolega
               Krivica. Nato pa smo se mi vprašali, aha, ampak dikcija samega tega, in to sem hotel
               povedati, kolega Bohte je to povedal v svojem izlaganju, zato ker je morda to
               nenatančno ali pa premalo natančno napisano v sami obrazložitvi. Potem, ko smo to
               opravili, smo se pa začeli o dikciji spraševati, smo pa rekli <q>"o izstopu odloča"</q> in
               tu smo potem prišli do diskusije, kako se pravzaprav izstopa in to je tisto, kar je
               notri, se pravi, o izstopu moraš upoštevati neka zunanja pravila, potem ko izstopiš
               iz mednarodne organizacije, ne pa notranje pravna. Zato je ta diskusija bila na ta
               način opravljena, skratka je bila opravljena in zakaj je to premalo poudarjeno, ker
               je ta del, ki je bil omenjen s strokovne komisije zelo hitro prišel do tega in tu
               potem ni bilo velikih razprav več. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp44">

               <speaker>PREDSEDNIK BORUT PAHOR:</speaker>

               <p>Hvala lepa.Še zadnji prijavljeni govornik je dr. Bajuk. Potem lahko preidemo tudi na
               odločanje. Prosim.</p>
            </sp>
            <sp xml:id="SDT3-UK-Nujna-002-2003-02-25.sp45">

               <speaker>DR. ANDREJ BAJUK:</speaker>

               <p>Hvala, gospod predsednik. Zelo na kratko. Najprej bi rad omenil to, kar je gospod
               kolega Potrč rekel, da upa, da si ne bomo pripisovali drugačnih razlogov, če bomo o
               tem vprašanju imeli drugačna stališča. Jaz mislim, da vsaj kar se nas tiče, tukaj
               nimamo nobenega dvoma, da naš ustavni red seveda dovoljuje in omogoča izstop, pa to
               ni vprašanje, da je tukaj v igri naša suverenost. Dejansko, tu v 3.a členu govorimo,
               da prenašamo v izvrševanju dela te suverenosti in sicer ne za večno. To pa sicer tu
               ne piše, a menim, da bi bilo zanimivo to tudi povedati. Ne zato, ker ljudje ne
               poznajo ustave. Mogoče, da je ne znajo na pamet povedati, ampak si pa moramo le
               priznati, da stojimo na vratih zelo posebne odločitve, in da tudi tisti naši sodobni
               Slovenci, ki se močno zavzemajo za vstop Slovenije v EU in Nato, le gledajo z neko
               nostalgijo, ja saj smo ravnokar samostojni postali, zdaj se pa kar naenkrat nekam
               zapletamo. Tukaj bi rad postavil to vprašanje, kaj nam to besedilo, ki je bilo zdaj
               popravljeno in izboljšano, s stvari dr. Krivica dejansko nudi nam in pa vsem
               državljanom in državljankam Slovenije. Obrnil bi se na to, kar je ravno dr. Krivic
               zelo lepo povedal in to je koncept pravne gotovosti. <stage>(Glas iz ozadja.)</stage> Brez.
               <stage>(Medsebojno pogovarjanje.)</stage> Vi ste nam govorili o pravni gotovosti. Seveda,pravna
               gotovost pa ni samo neka dobrina čez 15 let. Jaz mislim, da je umestno, da zdaj
               zagotovimo, ravno pred temi odločitvami, ko jasno, pravno gotovost državljanom in
               državljankam, da jim povemo, kaj dejansko odločamo. Saj ne, da ni zapisano, ampak da
               jim tudi nudimo to možnost, da bodo bolje razumeli, da gre za odločitev prenosa
               izvrševanja dela suverenosti in, da to ni za vekomaj in da obstaja že zapisan v našem
               ustavnem redu tudi postopek, kako se to izvede, če se hoče obrniti. V tem ne vidim
               nobenegadvoma o ustavi sami, ampak neko dodatno gotovost. Tem ljudem, ki se bodo čez
               nekaj tednov odločali na teh referendumih, da bodo pravilno razumeli, seveda, lahko mi rečete:
               <q>"Razložite to ljudem."</q> Saj mi jim bomo morali to razlagati, pa še kako jim bomo
               morali razlagati tisti, ki sodelujejo na političnem prostoru, da tu ne gre za
               federacijo, da tu ne gre za neko, da se ne odpovedujemo naši suverenosti, ampak samo
               izvrševanju dela tu suverenosti. A vendar, če bi to sprejeli pa mislim, da bi dosegli
               cilj nuditi našim sodobnikom tisto pravno gotovost, ki menim, da si jo želijo ob tej
               odločitvi. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp46">

               <speaker>PREDSEDNIK BORUT PAHOR:</speaker>

               <p>15 razprav je nocoj za nami v zvezi s predlogom, da se uredi nov tretji odstavek v
               3.a členu. Če prav razumem predlagatelja, kolega Cukjatija, povzema besedilo mag.
               Krivica, ki se glasi: O izstopu iz mednarodne organizacije ali obrambne zveze iz
               prvega odstavka, se odloča po smiselno enakem postopku, kot je predpisan za vstop.
               Ali je to besedilo, ki ga predlagate, kolega Cukjati?</p>
            </sp>
            <sp xml:id="SDT3-UK-Nujna-002-2003-02-25.sp47">

               <speaker>FRANCE CUKJATI:</speaker>

               <p>To je to besedilo, ampak jaz sem predlagal tudi proceduralno zadevo.</p>
            </sp>
            <sp xml:id="SDT3-UK-Nujna-002-2003-02-25.sp48">

               <speaker>PREDSEDNIK BORUT PAHOR:</speaker>

               <p>Vi ste predlagali, da se ugotovi politična volja, preden bi ugotavljali glasovanje.
               Menim, kolega Cukjati, da to ni potrebno, ker ni odločilno za nadaljnje delo ustavne
               komisije. Mislim, da bi v tem primeru bilo to odvečno ravnanje, tudi nepriporočljivo
               za nadaljevanje dela. Prosim, kolega Cukjati.</p>
            </sp>
            <sp xml:id="SDT3-UK-Nujna-002-2003-02-25.sp49">

               <speaker>FRANCE CUKJATI:</speaker>

               <p>Ali smem obrazložiti, zakaj sem to predlagal. Predlagal sem zaradi tega, ker ne
               želim izsiljevati, nikogar prisiliti, da bi drugače glasoval. Ne bi bil pa tudi
               navdušen, da bi posamezniki, ki so morda proti temu amandmaju, izsiljevali svoje
               negativno stališče zato, da bi potem pač dosegli to, kar smo vsi zainteresirani, to
               se pravi, da bi bil vendarle sprejet ta paket.</p>
            </sp>
            <sp xml:id="SDT3-UK-Nujna-002-2003-02-25.sp50">

               <speaker>PREDSEDNIK BORUT PAHOR:</speaker>

               <p>Imamo zagotovitve, če tako rečem, z obeh strani. Samo hipec. Glasovanje bo pokazalo,
               kakšna je politična volja ustavne komisije glede vašega predloga. Taka ali drugačna
               odločitev ne bo omogačala nadaljnjega dela ustavne komisije. To je bistveno. Zato
               mislim, da vaš predlog ni relevanten. Jaz sem že zadnjič, ko sem podobno predlaga,
               kolega Beuermann zavrnil, če se boste spomnili. Prosim, kolega Beuermann.</p>
            </sp>
            <sp xml:id="SDT3-UK-Nujna-002-2003-02-25.sp51">

               <speaker>RICHARD BEUERMANN:</speaker>

               <p>Hvala za besedo, gospod predsednik. Jaz sem sicer po svoje žalosten, da že v petek
               ni prišlo do te odločitve, pa da ugotovimo, ali ima ta predlog ustavno večino, ali je
               nima. Ampak vendarle, zdaj si ne morem kaj, kot da svojega poslanskega kolega
               Cukjatija ne povprašam, na kakšen način bi pa slučajno jaz izsiljeval, če bi bil
               slučajno edini, ki bi nasprotoval temu mnenju. Jaz namreč tega ne morem vedeti. Tudi,
               če smo trije, štirje, tega ne moremo vedeti in bi pred odločitvijo vendarle rad
               izvedel, na kakšen način. Hvala.</p>
            </sp>
            <sp xml:id="SDT3-UK-Nujna-002-2003-02-25.sp52">

               <speaker>FRANCE CUKJATI:</speaker>

               <p>Gospod kolega Beuermann, gre za naslednje. Nekatere stvari so tukaj tako pomembne,
               da če ne bodo sprejete, potem ne bomo glasovali za celoto. Za to gre. Jaz ne.
               Nekatere stvari so tako pomembne. Ker on pravi, da ni pomembno pojmov uvrstiti, ampak
               tudi vmesna glasovanja imajo vpliv na glasovanje v celoti. Mislim, da tega elementa
               pa ne pozabiti pri tem.</p>
            </sp>
            <sp xml:id="SDT3-UK-Nujna-002-2003-02-25.sp53">

               <speaker>PREDSEDNIK BORUT PAHOR:</speaker>

               <p>Jaz sem že uvodoma, ko je kolega Potrč imel svoj nastop, za njim rekel, da je
               bistveno, da ugotovimo, ali je za koga to pogoj za nadaljevanje. In nihče tega ni
               izjavil. S tega vidika so pogoji za normalno glasovanje izpolnjeni, ugotovila se bo
               politična volja. Kakršnakoli že bo, omogoča, da nadaljujemo z delom in glasujemo po
               četrtem odstavku,če ga bomo in kakršnega bomo sprejeli, še o členu v celoti.</p>
               <p>Predlagam, da se odloči o predlogu tretjega odstavka, ki se glasi: O izstopu iz
               mednarodne organizacije ali obrambne zveze iz prvega odstavka, se odloča po smiselno
               enakem postopku, kot je predpisan za vstop. Cenzus za dovolj veliko večino je 16 glasov. Če predlog 16 glasov ne
               dobi, ga ne moremo uvrstiti v besedilo predloga ustavnega zakona. Ali je kakšen
               zadržek, da ne bi glasovali? Prosim? NI zadržkov. Ali lahko odločimo?</p>
               <p>Kdo je za predlog besedila tretjega odstavka, kot ga je predlagal kolega Cukjati in
               sem ga pravkar prebral? Prosim, da dvignete zeleni listek. <stage>(9 članov.)</stage> Je kdo proti
               takemu zapisu? <stage>(11 članov.)</stage></p>
               <p>Ugotavljam, da predlog ni dobil potrebne večine.</p>
               <p>Gremo na četrti odstavek. Tukaj naj samo spomnim, da ne bi pozabili, da imamo
               različne, torej alternativne predloge besedila četrtega odstavka? Imamo predlog
               kolega poslanca Pečeta, da se doda nov četrti odstavek, ki se glasi, imate ga
               verjetno pred seboj, ima dva odstavka. Imamo predlog kolegov Peterleta in Jakiča za
               četrti in peti odstavek 3.a člena. In imamo predlog, ki ga je pripravila strokovna
               skupina in ga je podpisal kolega Cerar. To so trije alternativni predlogi, o katerih
               bomo odločal. Vnesen bo v predlog ustavnega zakon tisti, ki bo dobil 16 ali več
               glasov. Odpiram torej razpravo o četrtem odstavku, o razmerju med vlado in
               parlamentom. To je bilo vprašanje, ki smo ga delegirali tudi strokovni skupini.
               Prosim koordinatorja, dr. Cerarja, da poda mnenje<gap n="..."/> Prosim? Želite proceduralno?</p>
            </sp>
            <sp xml:id="SDT3-UK-Nujna-002-2003-02-25.sp54">

               <speaker>ANTON ANDERLIČ:</speaker>

               <p>Hotel sem vprašati, ali je bilo to tako nepomembno za strokovno skupino, da se sploh
               ni opredelila, ker pisnega mnenja nismo dobili. Tako, da me pravzaprav malce skrbi,
               ali ste kar zamahnili z roko, ker se mogoče niste strinjali politično, s tem, da bi
               bilo to vredno obravnave in, da niste to obravnavali, ali je zgolj slučajno, da se
               pisnega poročila<gap n="..."/> Krivic je dal ločeno mnenja.</p>
            </sp>
            <sp xml:id="SDT3-UK-Nujna-002-2003-02-25.sp55">

               <speaker>PREDSEDNIK BORUT PAHOR:</speaker>

               <p>Nesporazum. Mag. Krivic, prosim, da ga takoj odpravimo.</p>
            </sp>
            <sp xml:id="SDT3-UK-Nujna-002-2003-02-25.sp56">

               <speaker>MAG. MATEVŽ KRIVIC:</speaker>

               <p>Po mojem razumevanju je nastal nesporazum čisto tehnične narave. Dobili ste gradivo,
               ki je bilo pa pripeto k prejšnji točki, o izstopu. Če pogledate to gradivo, ki sem ga
               jaz podpisal in je bilo pripeto tistemu vprašanju, je točka 1 tega gradiva, govori pa
               o tem vprašanju. Ampak, napaka ni samo v tem, v naglici se je zgodila, to je verjetno
               naša napaka in tehnična, da ni bilo poudarjeno, da tole seveda, pod 1 stališča k
               četrtemu odstavku, o tem bi zdaj razpravljali, to ni nikakršno moje ločeno mnenje,
               ampak to je, bo kolega Cerar povedal, ali celo soglasno,  kolega Cerar celo soglasno sprejeto stališče
               strokovne skupine, to, kar imate tukaj napisano. Res pa je, da ste to šele zdaj
               izvedeli, da je to skupno soglasno stališče strokovne skupine.</p>
            </sp>
            <sp xml:id="SDT3-UK-Nujna-002-2003-02-25.sp57">

               <speaker>PREDSEDNIK BORUT PAHOR:</speaker>

               <p>Kolega Anderlič, ali smo odpravili ta nesporazum? <stage>(Ne.)</stage> Ali lahko dr. Cerar
               pojasni?</p>
            </sp>
            <sp xml:id="SDT3-UK-Nujna-002-2003-02-25.sp58">

               <speaker>DR. MIRO CERAR:</speaker>

               <p>Iz tega se to, kar je gospod Krivic zdaj razlagal, ne da razbrati.</p>
            </sp>
            <sp xml:id="SDT3-UK-Nujna-002-2003-02-25.sp59">

               <speaker>PREDSEDNIK BORUT PAHOR:</speaker>

               <p>To je jasno. Saj to je povedal, da to ni dovolj jasno povedano. Dr. Cerar, ali lahko
               prosim podate stališče? Prosim.</p>
            </sp>
            <sp xml:id="SDT3-UK-Nujna-002-2003-02-25.sp60">

               <speaker>DR. MIRO CERAR:</speaker>

               <p>Hvala lepa. Sicer je poročevalec za to materijo mag. Krivic, mu bom zelo hitro
               prepustil besedo. Bi pa povedal nekaj, kar je z vidika dela skupine pomembno.</p>
               <p>Mi smo tudi tej materiji namenili veliko pozornosti in smo pravzaprav proučevali vse
               te variante besedil, ki so se oblikovale, tudi nekatere delovno, ki so se nam
               naknadno pojavile s strani nekih strokovnjakov, vendar smo se na koncu skupina kot
               celota nedvomno odločili v prid tistemu besedilu, ki je zadnjič nastajal in nastal na
               ustavni komisiji. Na podlagi predloga že naše strokovne skupine ob intervenciji
               gospodov Peterleta in Jakiča in potem o nadaljnjem delu. Ta predlog, za katerega jaz
               predlagam, da ga sedaj gospod sekretar Ustavne komisije na neki posebni list skopira,
               da ga bomo imeli pred sabo, to bo verjetno samo nekaj minut, je tista podlaga, o
               kateri strokovna skupina meni, da je najboljša za bi rekel doseganje končne
               odločitve. In preden dam besedo, če bo predsednik zato, da jo prevzame mag. Krivic,
               ker mu jaz seveda ne morem dati tukaj besede, se opravičujem, bi omenil samo to, da
               je bilo stališče skupine zelo enotno, tudi do mnenjavlade, to bo mag. Krivic
               pojasnil. Edina mala distinkcija, torej majhno odstopanje s strani enega člana se je
               pojavilo pri vprašanju, ali naj to razmerje med državnim zborom in vlado, o katerem
               pač govorimo, ureja zakon ali poslovnik je eden od članov, toje bil prof. Igličar, v
               tem pogledu samo v tem soglašal z mnenjem vlade, ki napeljuje na takšno urejanje s
               poslovnikom, medtem ko vsi ostali člani skupine so se odločili za zakon. In pa eno
               redakcijsko zadev bo mag. Krivic pojasnil. Res je prišlo očitno do nesporazuma pri
               razmnoževanju gradiva, ampak to je to.</p>
               <p>Seveda moramo pa še upoštevati, da je še vedno vložen predlog gospoda Pečeta, tudi
               ostali, ampak če bi bil ta konsenz, morda bodo ostali umaknjeni, v prid tega zadnjega
               teksta. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp61">

               <speaker>PREDSEDNIK BORUT PAHOR:</speaker>

               <p>Kolega Anderlič. 
               </p>
            </sp>
            <sp xml:id="SDT3-UK-Nujna-002-2003-02-25.sp62">

               <speaker>ANTON ANDERLIČ:</speaker>

               <p>Ja, jaz bi kljub vsemu rad slišal, ali pa videl tisti zapis, kjer se utemeljuje,
               zakaj vladni pristop ne bi bil primeren. Kajti konec koncev, izhajali smo v vseh teh
               diskusijah iz tako imenovanih modelov, kot so finski, kot so danski in ostali, torej
               pristopi so v Evropi različni, vlada se tukaj opredeljuje za nekega vmesnega ali pa
               bližje tistim pristopom, ki ni ne finski, ne danski, pa v Evropi obstajajo.</p>
               <p>Zakaj? Seveda v tem poročilu strokovne skupine, se do teh zadev ne opredeljujete, ker
               sicer, ali pa ne zavračate argumentirano, zakaj pa ti pomisleki vlade. Ker konec
               koncev vlada je v teh odnosih, pač eden od pomembnih subjektov, ali najpomembnejši,
               ko gre za relacijo EU, vlada, torej v državi vlada in potem seveda parlament. In
               tukaj se seveda to zamahne z roko in se do teh argumentov sploh zares ne opredeli.</p>
               <p>Jaz, seveda, to postavljam na ta način zato, ker se mi zdi, da ni bilo postavljeno
               vprašanje strokovni skupini, da se vi opredelite za en ali drug pristop, ampak, da
               opredelite mnenje do predlogov vlade in do tistih predlogov, ki so na mizi bili,
               torej prvi Pečetov, če tako rečem, drugi je nastal tako med samo sejo, eden je bil
               pa, ki je nastal v strokovni skupini. To je, da ne bi potem seveda bilo treba dvakrat
               odgovarjati, sprašujem, seveda na začetku, prej preden boste dali uvod v to, kajti
               vprašanje se je, kot sem jaz takrat tudi vztrajal na tem za silo, kakšna je
               opredelitev do vladnega stališča in, ali, kaj je mogoče na neknačin oblikovati ali pa
               vgraditi v te naše opredelitve tako, da bo, bom rekel neko ravnotežje med vlado in
               parlamentom, ali pa predvsem seveda, da bo omogočeno vladi, da bo promptno
               odreagirala in delovala tako kot morajo, seveda, vse vlade v Evropski uniji takrat,
               ko komisija pač sproža neke postopke in seveda, da ne bo zaobiden parlament kot
               suveren nosilec oblasti v državi.</p>
            </sp>
            <sp xml:id="SDT3-UK-Nujna-002-2003-02-25.sp63">

               <speaker>PREDSEDNIK BORUT PAHOR:</speaker>

               <p>Dr. Cerar.</p>
            </sp>
            <sp xml:id="SDT3-UK-Nujna-002-2003-02-25.sp64">

               <speaker>DR. MIRO CERAR:</speaker>

               <p>Hvala lepa, jaz bom zelo kratek, ker bo vsebinsko na to dal pojasnila mag. Krivic,
               ampak na dve, tri zadeve, bi ras opozoril.</p>
               <p>Prvič. Mi smo, kot je bilo že opozorjeno delali včeraj zvečer, se pravi bi bil za to
               izjemen napor, da so lahko strokovnjaki sploh pripravili toliko obsežna poročila za
               današnjo sejo, predvsem tudi mag. Krivic. To mislim, da je treba upoštevati.</p>
               <p>Drugič. Mi smo imeli na seji tudi predstavnika vlade, pač mag. Pogorelec tukaj
               prisoten, je sodeloval v tej razpravi in ta razprava je bila precej dolga. Nekaj ur
               je trajala in je on vse argumente vlade še preciziral, zelo argumentiral in se soočil
               z argumenti iz strokovne skupine. Tako, da zadeva je bila zelo resno obravnavana in v
               temeljnih elementih je absolutno pojasnjena v tem gradivu mag. Krivica, ki ima
               nekoliko morda nesrečen naslov, je pa vsekakor na strani 4. to pojasnjeno, kakšno je
               stališče do vlade - bo pa on tukaj še ustno zadevo pojasnil naprej, tako, da to sem
               hotel samo pojasniti, da je bil velik trud vložen, tudi imate pisno zadevo pojasnjeno
               in zdaj bo še ustno obrazložena lahko zelo podrobno, ker so bile številne zadeve
               tukaj omenjene. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp65">

               <speaker>PREDSEDNIK BORUT PAHOR:</speaker>

               <p>Mag. Krivic, prosim.</p>
            </sp>
            <sp xml:id="SDT3-UK-Nujna-002-2003-02-25.sp66">

               <speaker>MAG. MATEVŽ KRIVIC:</speaker>

               <p>Jaz se ponovno opravičujem, seveda, tudi v svojem imenu in v imenu naše skupine in
               tehničnih služb za enostavno nerodnost, ki smo jo v tej naglici zagrešili. Namreč, da
               v temle gradivu, ki ste ga dobili, sicer pozno, je pod  mojim imenom, napisan moj prispevek za obravnavo na
               strokovni skupini. Ampak kdor ga je utegnil prebrati je videl, da pod to točko, ki se
               četrtega odstavka tiče, o čemer zdaj govorimo, najprej sta dve strani mojega predloga
               kolegom v strokovni skupini in ko se pa na koncu druge strani to konča, je pa pod
               naslovom četrti odstavek in z uvodnim stavkom napisano. Glede na gornja stališča, ki
               sem jim kolegom predložil in glede na dosedanjo razpravo v ustavni komisiji, se
               sklicujem na to, kar je bilo pri vas rečeno - predlagam naslednje popravke in
               dopolnitve v obrazložitvi četrtega odstavka. Namreč, v obrazložitvi, ki ste jo že
               dobili in ki jo že poznate in je na strani 3. in na strani 4. tega teksta, ki ga
               imate pred seboj pa ni več tekst mojega predloga kolegom, ampak je že skupno
               stališče. Moje opravičilo se nanaša pa na to, da nismo bili dovolj pazljivi in
               spretni in pozorni, da bi vampovedali, da je narava tega teksta taka, da to ni več
               zdaj po seji včerajšnji moj predlog, ampak, da je to skupno sprejeta obrazložitev.
               Prosim, da to upravičilo vzamete in da ta tekst vzamete, ne kot moje stališče, ampak
               kot skupno odobreno stališče strokovne skupine. Vidite, da so v starem tekstu
               nekateri pomembni deli črtani, zaradi kritike, ki je bila pri vas in pri nas na njej
               izražena, in da je pa predvsem marsikaj dodano, to je drugi del strani 3. in
               kompletna stran 4., na kar je že doktor Cerar opozoril.</p>
               <p>Jaz ne vem zdaj, glede na pozno uro, bi jaz zdajle samo dal odgovor na to, kar je
               poslanec Anderlič že odprl, pa bi druga pojasnila v zvezi z amandmajem poslanca
               Pečeta, v zvezi z drugimi vprašanji, bi pojasnil samo na vašo zahtevo, če to želite.
               Medtem, ko to, kar je pa bilo že oprto, pa je verjetno ključno, torej mi smo, jaz
               osebno in vsi, ko je bilo moje stališče sprejeto, seveda pozdravili pobudo in
               stališče poslanca Anderliča, da je nujno potrebno dejansko o stališčih vlade resno
               razpravljati in zavzeti do njih stališča. Mi smo to naredili in spet, da ne bi bilo
               nesporazuma, stališče naše do vladnega pogleda na problem je zajeto na strani 4., v
               zadnjih dveh debelo tiskanih odstavkih te točke pod ena. Pri čemer naj vas prosim ne
               moti, da se recimo, ta prvi od teh dveh odstavkov predzadnji začne z besedilom
               <q>"ustavna komisija je zavrnila vladno stališče"</q>. To je pač naš predlog obrazložitve,
               ki ga mi vam dajemo, vi boste pa pač povedali ali se s tem strinjate ali ne. V
               resnici je to naše stališče, ki ga vam predlagamo. 
               </p>
            </sp>
            <sp xml:id="SDT3-UK-Nujna-002-2003-02-25.sp67">

               <speaker>PREDSEDNIK BORUT PAHOR:</speaker>

               <p>Mag. Krivic, da preciziramo. Ali se po včerajšnjem, sinočnem posvetu strokovna
               skupina zavzema za naslednje besedilo, citiram "v postopkih sprejemanja pravnih aktov
               in odločitev mednarodnih organizacij, na katere Slovenija prenese izvrševanje dela
               suverenih pravic, vlada sproti obvešča državni zbor o predlogih takih aktov in
               odločitev ter o svoji dejavnosti. Državni zbor lahko o tem zavzema stališča, vlada pa
               jih upošteva pri svojem delovanju. Razmerja med državnim zborom in vlado iz tega
               odstavka podrobneje ureja zakon, ki se sprejme z dvotretjinsko večino glasov navzočih
               poslancev. To je to besedilo. Hvala. Odpiram razpravo. Gospod Anderlič.</p>
            </sp>
            <sp xml:id="SDT3-UK-Nujna-002-2003-02-25.sp68">

               <speaker>MAG. MATEVŽ KRIVIC:</speaker>

               <p>Samo, če smem že odgovoriti na vprašanja, ki jih je poslanec Anderlič dal. Namreč,
               zakaj ni nič rečeno o finskem modelu, zakaj ni nič rečeno o danskem modelu. Kdor je
               tekst imel čas prebrati, je videl, da to že je notri, ustno samo to dodam. Stališče
               do danskega modela je jasno napisanov odklonilnem mnenju do amandmaja poslanca
               Pečeta, ker smo ga razumeli, upam, da vi enako, kot smiselno povzemanje danskega
               modela k nam. Mi to odklanjamo. Domnevam, da ste vi to že prej smiselno tudi
               odklonili. Namreč, to ekstremno odločitev, da bi za vlado odločitev vlade v
               bruseljskem postopku bila potrebna predhodna odobritev, formalna odobritev
               parlamenta, to kar ima samo Danska. Finsko stališče, finski model je bil pa že
               večkrat na prejšnji seji omenjen, zato ga nismo posebej kot finski model obravnavali,
               ker ga tudi nihče ni predlagal. In tudi vladni predlog ni predlog finskega modela.
               Finski model, že zadnjič sem opozoril in ponavljam, ker je bilo to tudi naši
               strokovni skupini sprejeto. Napačno razumejo finski model tisti, ki mislijo, da je
               naša ureditev, ki jo mi predlagamo, temu popolnoma enaka, naš model, ki izhaja iz
               besedila, ki ga je predsednik ravnokar prebral, je celo ostrejši od finskega modela v
               eni pomembni točki, namreč, da finski model z ustavno dikcijo izrecno izključuje
               možnost parlamenta, da bi o čemerkoli stališče zavzel plenarno. Samo preko odborov
               lahko. V ustavi je ta prepoved napisana. Mi tako daleč nismo šli. Predlagamo bolj
               fleksiblno ureditev, ker še niso urejene. Kot sem že zadnjič povedal, ponavljam, in
               je to napisano notri,glede na naravo naše ustave po nemškem modelu, ne po avstrijsko
               poslovniškem, ali finsko poslovniškem, ali švedsko poslovniškem, če se smem delovno
               tako izraziti. Torej, odgovor na ta stališča je, glede teh modelov eksplicitno ali
               implicitno. Bolj pomembno vprašanje za nas je pa bilo, kot smo bili po našem mnenju
               korektno in zelo smotrno pozvani od poslanca Anderliča zavzeti stališča do vladnega
               mnenja z dne 21., ki je bilo v pismeni obliki izoblikovano.  In na ta res bi rekel formalno zavzeta stališča
               vlade pa ta dva odstavka na 4. strani dajeta direkten odgovor, točko za točko. Zaradi
               pozne ure spet ne bi o tem govoril. Če stvar ne bo sporna, pa bi se oglasil na
               morebitna vprašanja, če nam morda ni uspelo, ali pa se komu zdi, da pismeni tekst ni
               dovolj jasen. Ampak mi smo točko za točko na ta stališča odgovorili in kot je kolega
               Cerar že poudaril, edino v točki, ali s poslovnikom to urejati, ali z zakonom se je
               en član skupine nagibal, samo toliko bi korigiral ali pa dopolnil kolega Cerarja, da
               se je en član izrazito nagibal k podpori vladnemu stališču glede tega, naj se to kar
               s poslovnikom ureja. Toda, ko je bilo dano opozorilo, da je glede ustavne narave
               poslovnika pri nas že zavzelo stališče ustavno sodišče, je pa tudi on popustil od
               tega stališča in je soglašal, da tako stališče, kot smo ga oblikovali, gre naprej.
               Zaenkrat toliko. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp69">

               <speaker>PREDSEDNIK BORUT PAHOR:</speaker>

               <p>Kolega Anderlič.</p>
            </sp>
            <sp xml:id="SDT3-UK-Nujna-002-2003-02-25.sp70">

               <speaker>ANTON ANDERLIČ:</speaker>

               <p>Mislim, da bi bilo vendarle potrebno povedati to, da je ta strokovna skupina šla
               preko, ali pa je zmotno zapisala, da je ustavna komisija zavrnila vladno stališče. Do
               zdaj ustavna komisija ni odločala o tem. Ne vem, kako je v poročilu lahko zapisano,
               da je to ustavna komisija že storila. Ni. Predpostavljam pa, da je to bila neka
               ugotovitev, na osnovi razpoloženja, ki je v komisiji bilo. To lahko. Verjamem in
               dopuščam to možnost in s tega vidika tudi razumem, da je to neki lapsus ali pa neko
               prepričanje, da bo temu tudi tako.</p>
               <p>Sam mislim, da bi glede na to stališče vlade in na to dolgo diskusijo, ki sicer na
               žalost v strokovni skupini, ki sem slišal, ki na žalost ne pozna vsebine in tudi ne
               vem, kako je predstavnik vlade pravzaprav sprejel te argumente na strokovni skupini
               menil, da bi lahko kako, ali odstopil od mnenja vlade jaz mislim, da ni odstopil od
               mnenja vlade na skupini, ampak da še vedno misli, da so argumenti za to, da se
               približata ti dve stališči in zato jaz sam tega zadnjega stavka v tem odstavku ne
               podpiram. Tako, da bi vendarle ta fleksibilnost, ta odnos, ki bo šele nastal, ki še
               ni povsem predvidljiv, razen če pogledamo primere in izkušnje, ki so vsebovane v tako
               imenovanem finskem, pa na drugi strani danskem in seveda v tretji obliki, nekatere
               države pa tako ali tako nič nimajo in imajo to, v glavnem vlada posvoji presoji
                  obvešča in seveda državni
               zbor ali parlament da do tega stališča, ki pa se upošteva, kakor se v kakšni
               državi.</p>
               <p>Mislim, da je v tem delu, ko govori, da vlada obvešča, da državni zbor zavzema
               stališča in seveda, da poroča o svoji dejavnosti, ali samovoljno, ali pa tudi na
               zahtevo državnega zbora, da je v bistvu vsebovano tisto, kar je smiselno.</p>
            </sp>
            <sp xml:id="SDT3-UK-Nujna-002-2003-02-25.sp71">

               <speaker>PREDSEDNIK BORUT PAHOR:</speaker>

               <p>Dr. Bajuk, za njim kolega Podobnik.</p>
            </sp>
            <sp xml:id="SDT3-UK-Nujna-002-2003-02-25.sp72">

               <speaker>DR. ANDREJ BAJUK:</speaker>

               <p>Samo eno malo repliko. Kolega Anderlič, zelo jasno sem slišal mag. Krivica, ki je
               obrazložil, da na četrti strani, da nas ne sme zavesti ravno to besedilo in mi smo na
               to zdaj sprejeli, da <q>"ustavna komisija je zavrnila"</q>, to ne pomeni, da je zavrnila,
               ampak da oni predlagajo, da naj bi mi tozavrnili. To velja tudi za naslednji odstavek
               <q>"zavrnjeno je bilo tudi vladno stališče"</q>. Strokovnjaki predlagajo, da naj tako
               naredimo. Na to nas je opozoril, zato ne izgubljajmo časa. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp73">

               <speaker>PREDSEDNIK BORUT PAHOR:</speaker>

               <p>Saj smo pojasnili. Mislim, da je pojasnjeno. Prosim. Kolega Podobnik ima besedo.</p>
            </sp>
            <sp xml:id="SDT3-UK-Nujna-002-2003-02-25.sp74">

               <speaker>JANEZ PODOBNIK:</speaker>

               <p>Hvala lepa. V mnenju vlade je zapisano, da vlada zato predlaga, da se prouči
               možnost, da bi se v izvedbenem delu ustave določilo, da se način obveščanja državnega
               zbora s strani vlade in postopek sprejemanja stališč državnega zbora in tako naprej,
               določi s poslovnikom državnega zbora in z zakonom o vladi. Strokovna skupina je po
               temeljiti razpravi to možnost proučila in se tako rekoč soglasno odločila za rešitev,
               ki je dobila, jaz bi rekel skoraj soglasno podporo na naši zadnji seji. Predlagam, da
               danes na seji ustavne komisije sledimo naši takratni volji, torej da v ta odstavek
               zapišemo obvezo vlade, da obvešča državni zbor, da državni zbor stališča lahko
               zavzema, da jih vlada upošteva in da se razmerja zapišejo v zakon, ki se sprejme z
               dvotretjinsko večino glasov navzočih poslancev. Jaz sem prepričan, da bo za tako
               rešitev glasovala tudi velika večina kolegov in kolegic na plenumu. Hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp75">

               <speaker>PREDSEDNIK BORUT PAHOR:</speaker>

               <p>Dr. Brejc.</p>
            </sp>
            <sp xml:id="SDT3-UK-Nujna-002-2003-02-25.sp76">

               <speaker>DR. MIHA BREJC:</speaker>

               <p>Hvala. Mislim, da je predlog, ki ga je predstavil gospod Krivic v imenu skupine
               dober. Mi ga bomo podprli.</p>
            </sp>
            <sp xml:id="SDT3-UK-Nujna-002-2003-02-25.sp77">

               <speaker>PREDSEDNIK BORUT PAHOR:</speaker>

               <p>Kolega Potrč.</p>
            </sp>
            <sp xml:id="SDT3-UK-Nujna-002-2003-02-25.sp78">

               <speaker>MILAN POTRČ:</speaker>

               <p>Da ne bom dolg, ponavljamo samo, da smo že zadnjič sodelovali pri oblikovanju tega
               besedila. Zdi se nam dovolj jasno, smiselno. Mi ga podpiramo.</p>
            </sp>
            <sp xml:id="SDT3-UK-Nujna-002-2003-02-25.sp79">

               <speaker>PREDSEDNIK BORUT PAHOR:</speaker>

               <p>Naprej. Še kdo? Prosim, kolega Lenko.</p>
            </sp>
            <sp xml:id="SDT3-UK-Nujna-002-2003-02-25.sp80">

               <speaker>FRANC LENKO:</speaker>

               <p>Hvala lepa. Moja razprava je bila zadnjič v tem, da spremenim tekst, ki je bil
               podoben, kot je tale. Zadovoljuje nas. Vsekakor pa ocenjujemo, da je to tvarina ali
               pa materija takega ranga, da ne more biti napisana v poslovniku ali v zakonu o vladi,
               ampak je prav en poseben zakon. Hvala.</p>
            </sp>
            <sp xml:id="SDT3-UK-Nujna-002-2003-02-25.sp81">

               <speaker>PREDSEDNIK BORUT PAHOR:</speaker>

               <p>Želi še kdo besedo? Prosim, kolega Beuermann.</p>
            </sp>
            <sp xml:id="SDT3-UK-Nujna-002-2003-02-25.sp82">

               <speaker>RICHARD BEUERMANN:</speaker>

               <p>Hvala za besedo. Jaz bom čisto kratek. Sam nimam nobenih težav s tem tekstom, razen
               z besedico <q>"zavzema"</q>, ker državni zbor ponavadi sprejema stališča in ne vem, zakaj se
               vztraja na besedi <q>"zavzema"</q>, ki konec koncev ponavadi pomeni neki vojaški termin
               zavzemanja teritorija in tako naprej. Pa bi res rad razlago s strani pravnikov, za
               kaj gre. Hvala. 
               </p>
            </sp>
            <sp xml:id="SDT3-UK-Nujna-002-2003-02-25.sp83">

               <speaker>PREDSEDNIK BORUT PAHOR:</speaker>

               <p>Ali lahko pojasnite to?</p>
            </sp>
            <sp xml:id="SDT3-UK-Nujna-002-2003-02-25.sp84">

               <speaker>MAG. MATEVŽ KRIVIC:</speaker>

               <p>Jaz lahko samo eno osebno mnenje izrazim o tem, da se mi zdi to popolnoma oboje
               sprejemljivo. Vi imate več izkušenj s tem kot jaz. Če se vam zdi izraz <q>"sprejema"</q>
               boljši, mislim, da sta oba popolnoma enakovredna. Kar se vam zdi bolje.</p>
            </sp>
            <sp xml:id="SDT3-UK-Nujna-002-2003-02-25.sp85">

               <speaker>PREDSEDNIK BORUT PAHOR:</speaker>

               <p>Dr. Cerar.</p>
            </sp>
            <sp xml:id="SDT3-UK-Nujna-002-2003-02-25.sp86">

               <speaker>DR. MIRO CERAR:</speaker>

               <p>Iskreno povedano, o tej besedi ni bila diskusija v tem smislu sprejem ali zavzem,
               ampak samo dovršni ali nedovršni glagol. To se nam je zdelo bistveno. Tudi jaz
               mislim, da ni bistvene razlike med besedo sprejema, zavzema, čeprav res o tem nismo
               razpravljali, ampak mislim, da to ni bistveno, da je odločitev komisije, da sprejme
               boljši izraz. Mislim, da se vsi lahko strinjamo.</p>
            </sp>
            <sp xml:id="SDT3-UK-Nujna-002-2003-02-25.sp87">

               <speaker>PREDSEDNIK BORUT PAHOR:</speaker>

               <p>Želi še kdo besedo? Kolega Beuermann, prosim.</p>
            </sp>
            <sp xml:id="SDT3-UK-Nujna-002-2003-02-25.sp88">

               <speaker>RICHARD BEUERMANN:</speaker>

               <p>Torej predlagam, da je besedica <q>"sprejema"</q>. Hvala.</p>
            </sp>
            <sp xml:id="SDT3-UK-Nujna-002-2003-02-25.sp89">

               <speaker>PREDSEDNIK BORUT PAHOR:</speaker>

               <p>Ko pridemo do glasovanja o tem predlogu bom to upošteval. Najprej bom odločal o
               predlogu poslanca Slovenske nacionalne stranke kolega Pečeta. Predlaga četrti
               odstavek, v bistvu predlaga dva, torej nov četrti in peti odstavek. To je najbolj
               oddaljen po konceptu, ki ga predlaga od osnovnega in ga bom dal prvega na glasovanje.
               Če ne bo dobil 16 glasov avtomatično pade.</p>
               <p>Ali je tak postopek sprejemljiv in ga komisija sprejema? Hvala.</p>
               <p>Kdo podpira predlog kolega Saša Pečeta, ki se glasi: "V postopek sprejemanja pravnih
               aktov in odločitev o mednarodnih organizacijah, na katere lahko Slovenija prenese
               izvrševanje dela suverenih pravic, mora Vlada Republike Slovenije o predlogih takih
               aktov in odločitev predhodno pridobiti soglasje Državnega zbora Republike Slovenije.
               Pridobitev soglasja se opravi skladno z zakonom, ki ga sprejme Državni zbor Republike
               Slovenije z dvotretjinsko večino vseh poslancev.</p>
               <p>Kdo tak predlog podpira? <stage>(Nihče.)</stage></p>
               <p>Ugotavljam, da predlog ni dobil potrebne podpore.</p>
               <p>Imamo še vedno neumaknjen predlogov kolegov Peterleta in Jakiča, predlog za četrti
               in peti odstavek 3.a člena, ki se glasi: Državni zbor lahko sprejema stališča v zvezi
               s sprejemanjem pravnih aktov in odločitev mednarodnih organizacijah, na katere
               Slovenija prenese izvrševanje dela suverenih pravic, ki jih vlada pri svojem
               delovanju upošteva. Razmerje med državnim zborom in vlado v zvezi s četrtim odstavkom
               določa zakon, ki se sprejme z dvotretjinsko večino glasov navzočih poslancev.</p>
               <p>Kdor je za tak predlog besedila četrtega in petega odstavka, naj dvigne zelen
               karton? <stage>(Nihče.)</stage></p>
               <p>Potem imamo tukaj predlog, ki ga daje strokovna skupina, pri čemer se tudi sama, kot
               predlagateljica strinja s spremembo, ki jo je predlagal kolega Beuermann, da se
               namesto besedice <q>"zavzema"</q> na tem mestu nadomesti besedica <q>"sprejema"</q>. Preberem
               besedilo v celoti. V postopkih sprejemanja pravnih aktov in odločitev mednarodnih
               organizacijah, na katere Slovenija prenese izvrševanje dela suverenih pravic, vlada
               sproti obvešča državni zbor o predlogih takih aktov inodločitev ter o svoji
               dejavnosti. Državni zbor lahko o tem sprejema stališča, vlada pa jih upošteva pri
               svojem delovanju. Razmerja iz državnim zborom in vlado iz tega odstavka podrobneje
               ureja zakon, ki se sprejme z dvotretjinsko večino glasov navzočih poslancev.</p>
               <p>Kdo je za tako besedilo četrtega odstavka? <stage>(18 članov.)</stage> Je kdo proti?</p>
               <p>Ugotavljam, da je tak predlog četrtega odstavka dobil potrebno večino in da zdaj
               lahko ustavna komisija odloči o besedilu  1. člena predloga ustavnega zakona v celoti. Je kakšen zadržek pred
               odločanjem? Potem bomo glasovali o besedilu 1. člena v celoti.</p>
               <p>Kdo je za? <stage>(21 članov.)</stage> Je kdo proti? <stage>(Nihče.)</stage></p>
               <p>1. člen je sprejet.</p>
               <p>Kolega Podobnik me je pred začetkom formalne seje opozoril na pismo ministra Bizjaka.
               Prosim za pozornost. Na pismo ministra, kolega Podobnik izvolite, da ne bo
               nesporazumov.</p>
            </sp>
            <sp xml:id="SDT3-UK-Nujna-002-2003-02-25.sp90">

               <speaker>JANEZ PODOBNIK:</speaker>

               <p>O neformalnih pismih ne bi želel govoriti.</p>
            </sp>
            <sp xml:id="SDT3-UK-Nujna-002-2003-02-25.sp91">

               <speaker>PREDSEDNIK BORUT PAHOR:</speaker>

               <p>Pardon.</p>
            </sp>
            <sp xml:id="SDT3-UK-Nujna-002-2003-02-25.sp92">

               <speaker>JANEZ PODOBNIK:</speaker>

               <p>Bi pa na tem mestu, glede člena 47. želel vprašati.</p>
            </sp>
            <sp xml:id="SDT3-UK-Nujna-002-2003-02-25.sp93">

               <speaker>PREDSEDNIK BORUT PAHOR:</speaker>

               <p>Prosim.</p>
            </sp>
            <sp xml:id="SDT3-UK-Nujna-002-2003-02-25.sp94">

               <speaker>JANEZ PODOBNIK:</speaker>

               <p>Namreč, vprašanje sodelovanja z mednarodnimi sodišči, ki so že ustanovljena. Novo
               besedilo kot je predlagano s strani strokovne skupine pozna le izročitev oziroma
               predajo mednarodnim organizacijam, na katere je skladno s členom 3a. prenesemo del
               izvajanja suverenosti.</p>
               <p>Ali lahko sem štejemo tudi mednarodna sodišča, ki so že ustanovljena oziroma, da
               vprašanje postavim nekoliko drugače. Gre za vprašanje rimskega statuta oziroma gre za
               vprašanje izročitve oziroma ali predaje državljanov Republike Slovenije mednarodnim
               kazenskim sodiščem, ki so bila do sedaj ustanovljena, na primer začasno mednarodno
               kazensko sodišče za bivšo Jugoslavijo in za Ruando, ter mednarodno kazensko sodišče,
               ki je bilo ustanovljeno z rimskim statutom z dne 1. julija 1998. Kajti na podlagi
               mednarodnih pogodb, s katerimi je Slovenija pristopila k tem mednarodnim institucijam
               le te niso bile sprejete s potrebno dvotretjinsko večino.</p>
            </sp>
            <sp xml:id="SDT3-UK-Nujna-002-2003-02-25.sp95">

               <speaker>PREDSEDNIK BORUT PAHOR:</speaker>

               <p>Dobro, pojasnilo bo dal mag. Krivic, naj pojasni. Naj spomnim ustavno komisijo, da
               smo o tem že odločili. Mag. Krivic bi dal pojasnilo tako da odpravimo ta vprašanja in
               lahko nadaljujemo z delom.</p>
            </sp>
            <sp xml:id="SDT3-UK-Nujna-002-2003-02-25.sp96">

               <speaker>MAG. MATEVŽ KRIVIC:</speaker>

               <p>V dosedanjem delu mislim, da je enkrat ali morda celo dvakrat pojasnilo nam neko,
               morda celo popolnoma isto vprašanje že bilo dano in ga ponavljam, ker ga je skupina
               tudi ponovno obravnavala prav konkretno ob tekstu oziroma o vprašanjih gospoda
               ministra Bizjaka in to naše stališče gre za interpretacijo, kako mi razumemo
               sprejeti, sedaj že sprejeti od vas tekst, kompleten tekst 3a. člena in 47. člena
               seveda, da dejstvo, da je bil pristop Slovenije k nekaterim že obstoječim in tu
               imenovanim sodiščem mednarodnim izglasovan pač recimo z navadno večino, ne z
               dvotretjinsko, vničemer ne postavlja nobenega ustavno-pravnega problema, mislim da je
               kolega Testen zadnjič že o tem govoril. Torej ne pomeni nikakršnega ustavno-pravnega
               problema,  ker v času, ko je
               bil ta pristop pač na ta način izveden oziroma izglasovan, ustava še ni vsebovala
               tega bodočega 3.a člena in ga tudi ta trenutek še ne vsebuje, torej pristop je bil
               ustavno pravno neproblematičen. Na drugi strani, s tega vidika vsaj, na drugi strani
               pa bodoča ureditev izročanja oziroma predajanja, na kar je pa to vprašanje predvsem
               šlo, pa seveda, če pogledamo besedilo 3.a člena in 47. člena, ki se na to na nek
               način sklicuje, pa od takrat naprej, ko bo sprejeto, bo veljalo. In bo veljalo za vse
               mednarodne organizacije, v tem primeru mednarodna sodišča, na katera so bile suverene
               pravice prenesene. In ravno, da v teh primerih gre za take prenose suverenih pravic,
               je bilo v dosedanjih razpravah pojasnjeno, da nejasnosti, ki lahko nastajajo, seveda
               delno nastajajo zaradi abstraktnega pristopa <stage>(pri konkretnem bi bilo to bolj jasno
               povedano, zdaj je pač bolj na splošno)</stage>.</p>
            </sp>
            <sp xml:id="SDT3-UK-Nujna-002-2003-02-25.sp97">

               <speaker>PREDSEDNIK BORUT PAHOR:</speaker>

               <p>Kolega Podobnik ima predlog. Glede obrazložitve, besedilo člena je sprejeto.
               Prosim.</p>
            </sp>
            <sp xml:id="SDT3-UK-Nujna-002-2003-02-25.sp98">

               <speaker>JANEZ PODOBNIK:</speaker>

               <p>Morda sem bil nejasen, se opravičujem. Razumljivo je, da samega člena ne moremo več
               popravljati. Želel sem predlagati, tudi na podlagi odgovora mag. Krivica, da bi v
               izogib morebitnim kasnejšim nejasnostim, eventualnim vlogam na ustavno sodišče,
               zapisali to v obrazložitev. Torej upam, da tu postopek ni kršen, torej gre za
               obrazložitev spremembe člena 47, ne pa vsebine.</p>
            </sp>
            <sp xml:id="SDT3-UK-Nujna-002-2003-02-25.sp99">

               <speaker>PREDSEDNIK BORUT PAHOR:</speaker>

               <p>To je mogoče, ja, seveda, obrazložitev.</p>
            </sp>
            <sp xml:id="SDT3-UK-Nujna-002-2003-02-25.sp100">

               <speaker>JANEZ PODOBNIK:</speaker>

               <p>Ker namreč gre za vprašanje, ali je ob sprejetem predlaganem besedilu člena 47 mogoče
               nadaljnje polno sodelovanje z mednarodnimi sodišči, ki so že ustanovljena, to pa je
               mednarodno sodišče za bivšo Jugoslavijo, Ruando in mednarodno kazensko sodišče. Hvala
               lepa.</p>
            </sp>
            <sp xml:id="SDT3-UK-Nujna-002-2003-02-25.sp101">

               <speaker>PREDSEDNIK BORUT PAHOR:</speaker>

               <p>Dobro. Zdaj spomnim še enkrat, 1., 2. in 3. člen so sprejeti. Smo pri izvedbenem
               delu. Predlagam, da bi o njem odločali kot celoti, razen če bi kdo zahteval, da se
               odloča tudi o odstavkih, vendar gre za smiselno povezano celoto in bi bilo to
               najbolje.</p>
               <p>Tako vsekakor dajem II. razdelek v odločanje. Želi kdo o njem besedo? Ne želi, potem
               zapiram to razpravo.</p>
               <p>Predlagam, da odločimo o razdelku v celoti. Ta se glasi: "Zakon o referendumu in o
               ljudski iniciativi <stage>(Uradni list RS, št. 15/94, 13/95, odločba ustavnega sodišča št.
               34/96, odločba ustavnega sodišča št. 38/96, 43/96, odločba ustavnega sodišča 59/2001)</stage>
               je treba uskladiti s tem ustavnim zakonom v enem letu po njegovi uveljavitvi.</p>
               <p>Do uskladitve zakona o referendumu in ljudski iniciativi se referendumi iz 1. člena
               tega ustavnega zakona <stage>(drugi odstavek 3.a člena)</stage> izvajajo na podlagi določb III.
               poglavja zakona o referendumu in ljudski iniciativi.</p>
               <p>Za razpisan referendum o pristopu Slovenije k Evropski uniji in organizaciji
               severnoatlantske pogodbe se uporabljajo določbe 1. člena tega ustavnega zakona <stage>(drugi
               odstavek 3.a člena ustave)</stage> in določbe III. poglavja zakona o referendumu in ljudski
               iniciativi.</p>
               <p>Ta ustavni zakon začne veljati z razglasitvijo v državnem zboru Republike Slovenije."</p>
               <p>Ta razdelek, torej izvedbeni del, v celoti dajem na glasovanje.</p>
               <p>Kdo je za? <stage>(22 članov.)</stage> Je kdo proti? <stage>(Nihče.)</stage></p>
               <p>Kolegice in kolegi, po usklajevanju najprej odstavkov in členov smo zdaj pred zadnjim
               odločanjem, povezanim s predlogom ustavnega zakona. Dr. Cerar.</p>
            </sp>
            <sp xml:id="SDT3-UK-Nujna-002-2003-02-25.sp102">

               <speaker>DR. MIRO CERAR:</speaker>

               <p>Oprostite, opozoril bi samo še na eno manjšo, morda redakcijsko vprašanje, ki zadeva
               naslov. Namreč, v naslovu piše <q>"predlog ustavnega zakona o spremembah in dopolnitvah
               I. poglavja ter ostalih dveh členov"</q>.  Tu se seveda ponujajo še druge možnosti, ker dejansko po
               eni strani I. poglavje samo dopolnjujemo, lahko bi pa tudi rekli, da vse skupaj so
               samo spremembe. In sprašujem, ali bi prepustili to redakcijo naslova, da bi se morda
               glasil samo <q>"predlog ustavnega zakona o spremembah"</q>, ali pa diferencirano, ali je to
               možno prepustiti v, recimo, teku današnjega ali jutrišnjega dne še nekemu
               redakcijskemu posvetu v strokovni skupini, da to popravimo, sicer bi pa od te ideje
               odstopil in bi pustil naslov kot je.</p>
            </sp>
            <sp xml:id="SDT3-UK-Nujna-002-2003-02-25.sp103">

               <speaker>PREDSEDNIK BORUT PAHOR:</speaker>

               <p>Ali ustavna komisija - bom drugače vprašal - ali kdo od članic in članov ustavne
               komisije nasprotuje temu, da bi besedilo naslova predloga ustavnega zakona oblikovala
               dokončno strokovna skupina? <stage>/Medsebojni pogovor - brez mikrofonov - smeh./</stage> Prosim, da
               ne zahtevate preveč, kolega Školč. Je to v redu potem?</p>
            </sp>
            <sp xml:id="SDT3-UK-Nujna-002-2003-02-25.sp104">

               <speaker>DR. MIRO CERAR:</speaker>

               <p>Ja, hvala lepa.</p>
            </sp>
            <sp xml:id="SDT3-UK-Nujna-002-2003-02-25.sp105">

               <speaker>PREDSEDNIK BORUT PAHOR:</speaker>

               <p>Potem dajem besedilo predloga v celoti na glasovanje.</p>
               <p>Kdo je za? <stage>(21 članov.)</stage> Je kdo proti? <stage>(Nihče.)</stage></p>
               <p>Potem ugotavljam, da smo pet minut pred deseto in ne pet pred dvanajsto sprejeli
               predlog ustavnega zakona. Ali kdo nasprotuje temu, da bi v četrtek ob 10.00 uri
               uvodoma poročal državnemu zboru o našem delu in predlagal ustavodajalcu, da ustavni
               zakon sprejme? Nihče ne ugovarja.</p>
               <p>Odlok? Zdaj še odlok. Dr. Cerar.</p>
            </sp>
            <sp xml:id="SDT3-UK-Nujna-002-2003-02-25.sp106">

               <speaker>DR. MIRO CERAR:</speaker>

               <p>Oprostite, ker sodi k besedilu ustavnega zakona, ki je bil ravnokar v komisiji
               sprejet, tudi obrazložitev, bi vas rad samo obvestil, da je v glavnem že
               pripravljena, vendar glede na te zadnje spremembe in diskusije, ki so bile,
               potrebujemo vsaj še en dan, da jo dokončno oblikujemo. Tako da jo boste dobili tudi
               usklajeno v strokovni skupini seveda najkasneje v četrtek zjutraj; prej si ne upam
               obljubiti, morda že v sredo zvečer lahko, če to kaj pomaga, ampak<gap n="..."/> Se pa trudimo,
               da res uskladimo besedilo obrazložitve strokovnjaki, tako da vsaj glede nas ne bo
               dvoma, potem boste pa videli, no.</p>
            </sp>
            <sp xml:id="SDT3-UK-Nujna-002-2003-02-25.sp107">

               <speaker>PREDSEDNIK BORUT PAHOR:</speaker>

               <p>Dobro. Še odlok moramo sprejeti, ne? Imate vsi odlok, besedilo tega sklepa pred
               seboj? Sekretar? Odlok:</p>
               <p><q>"Državni zbor Republike Slovenije je na seji dne,"</q> torej v četrtek, "na podlagi 171.
               člena ustave Republike Slovenije <stage>(Uradni list RS, št. 33/91, 42/97, 66/00)</stage> in
               tretjega odstavka 182. člena poslovnika državnega zbora Republike Slovenije <stage>(Uradni
               list RS, št. 35/02)</stage> sprejel odlok o razglasitvi ustavnega zakona o spremembah 3.,
                  8., <gap n="..."/><stage>/Medsebojni pogovor,
               nerazumljivo./</stage><gap n="..."/> Odlok o razglasitvi ustavnega zakona, kot ga bo sprejela v besedilu
               strokovna skupina. Kolega Anderlič.</p>
            </sp>
            <sp xml:id="SDT3-UK-Nujna-002-2003-02-25.sp108">

               <speaker>ANTON ANDERLIČ:</speaker>

               <p>Pri tistem prejšnjem, pred tem, samo jasno izraženo stališče, da se ne strinjam z
               načinom dela, da mi najprej sprejmemo tekst, potem pa, kar prepustimo strokovni
               skupini, da sprejme obrazložitev tega teksta, ki bo pa imel na koncu težo razlage
               tega besedila v kasnejšem času<gap n="..."/></p>
            </sp>
            <sp xml:id="SDT3-UK-Nujna-002-2003-02-25.sp109">

               <speaker>PREDSEDNIK BORUT PAHOR:</speaker>

               <p>Obrazložitev.</p>
            </sp>
            <sp xml:id="SDT3-UK-Nujna-002-2003-02-25.sp110">

               <speaker>ANTON ANDERLIČ:</speaker>

               <p>Ja seveda, in to bo sprejeto, jaz predpostavljam, da bo za vse zapisano tako, da se
               bodo z njo strinjali, če bo pa treba kasneje katerikrat interpretirati, pa to ni bilo
               sprejeto na ustavni komisiji.</p>
               <p>Običajno pa se sprejema tekst plus obrazložitve. Jaz samo izražam začudenje in za ta
               magnetogram, če bo kasneje kakšna interpretacija, kako je kdo mislil, včasih so
               rekli, kaj je hotel pesnik s tem povedati. Tako, da izražam začudenje, skratka.</p>
            </sp>
            <sp xml:id="SDT3-UK-Nujna-002-2003-02-25.sp111">

               <speaker>PREDSEDNIK BORUT PAHOR:</speaker>

               <p>Dobro, mag. Krivic.</p>
            </sp>
            <sp xml:id="SDT3-UK-Nujna-002-2003-02-25.sp112">

               <speaker>MAG. MATEVŽ KRIVIC:</speaker>

               <p>Torej jaz se opravičujem, tudi moja koncentracija je majčkeno že padla, ampak prosim
               kolega Cerarja, čeprav ga zdajle tukaj ne vidim, da me dopolni, če bi se zmotil.</p>
               <p>V mojem spominu oziroma vi lahko poveste, mi smo že v prejšnjih fazah, torej na
               prejšnji seji, ali morda celo še na eni prej, ko smo vam tekst 3a. člena predložili
               in 47. in 68., se ne spomnim zdajle točno, koliko sej nazaj je to, smo kot strokovna
               skupina, vsem tekstom predložili tudi obrazložitev. To pomeni, če ste vi sprejeli
               tekst brez pripomb k obrazložitvi, je bila s tem obrazložitev sprejeta, spomnim se
               točno, da smo ravno na podlagi vaših pripomb na tej sejah, obrazložitev, ki ste jo že
               kritizirali, mi smo to sprejeli in smo to obrazložitev ravno v smislu izražene
               kritike dopolnitev popravljali. Tako, da to kar vam je koordinator dr. Cerar, ne
               smete razumeti, kot da mi zdaj pišemo obrazložitev kot se nama zdi, ampak v skladu z
               navodili ustavne komisije, ampak v skladu z navodili ustavne komisije.</p>
            </sp>
            <sp xml:id="SDT3-UK-Nujna-002-2003-02-25.sp113">

               <speaker>PREDSEDNIK BORUT PAHOR:</speaker>

               <p>Ampak kljub vsemu sprašujem, ta predlog, ki ga je dal, ali pa opomba kolega
               Anderliča, se mi zdi na mestu. Ali se vam zdi smiselno, da se ustavna komisija, torej
               v nadaljevanju dela te seje, danes je ne bi<stage>(?)</stage> prekinili, dobi ob desetih v četrtek
               in državni zbor ob 14. uri. Tako, da tudi. Ja, prosim <gap n="..."/></p>
            </sp>
            <sp xml:id="SDT3-UK-Nujna-002-2003-02-25.sp114">

               <speaker>GOSPOD__________:</speaker>

               <p>Ne, ne gre drugače <gap n="..."/></p>
            </sp>
            <sp xml:id="SDT3-UK-Nujna-002-2003-02-25.sp115">

               <speaker>PREDSEDNIK BORUT PAHOR:</speaker>

               <p>Dobro lahko tudi ob 9.00 ustavna, ob 10.00 državni zbor. Dobro.</p>
               <p>Potem  bomo zdaj še odlok
               sprejeli in potem, ne prekinili te seje, pa če bomo nadaljevali v četrtek ob 9. uri.
               Še enkrat preberem samo besedilo odloka.</p>
               <p>Torej odlok o razglasitvi ustavnega zakona o spremembah in dopolnitvah prvega
               poglavja ter 47. in 68. člena ustave Republike Slovenije, razglaša se ustavni zakon o
               spremembi in dopolnitvah prvega poglavja ter 47. in 68. člena ustave Republike
               Slovenije, ki ga je Državni zbor Republike Slovenije sprejel na seji v četrtek, 27.
               februarja 2003.</p>
               <p>Kdo je za sprejem tega odloka? <stage>(20 članov.)</stage> Je kdo proti? <stage>(Nihče.)</stage></p>
               <p>Kolegice in kolegi, ne končujem te seje, prekinjam jo do četrtka do 9.00 ure, ko
               bomo pogledali še za vsak slučaj besedilo obrazložitve. Obveščam vas, da bom sklical
               izredno sejo državnega zbora za sprejem ustavnega zakona, za četrtek ob 10. uri.</p>
               <p>Mi smo svoje delo opravili, mislim, da dobro in omogočili ustavodajalcu, da se še
               končno odloči o našem predlogu. Hvala lepa in prijetno noč želim.</p>
               <stage type="time">(Seja je bila prekinjena 25. februarja 2003 ob 22.01 uri.)</stage>
            </sp>
         </div>
      </body>
   </text>
</TEI>
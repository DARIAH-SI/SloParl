<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZIIO-Nujna-028-2004-10-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DF4550404E4F68A0C1256F1700302201</idno>
               <idno type="custom" subtype="day">22B762084CF4C620C1256F26002FEB09</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=22B762084CF4C620C1256F26002FEB09</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZIIO-Nujna-028-2004-10-07.OZIIO" n="028">
               <name>Nujna</name>
               <date when="2004-10-07"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZIIO-Nujna-028-2004-10-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZIIO-Nujna-028-2004-10-07.OZIIO">
                        <orgName key="OZIIO">Odbor za infrastrukturo in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA INFRASTRUKTURO IN OKOLJE</stage>
            <stage type="session">28. nujna seja</stage>
            <stage type="date">(7. oktober 2004)</stage>
            <stage type="chairman">Sejo je vodil Branko Janc, predsednik odbora.</stage>
            <stage type="time">Seja se je pričela ob 8.42 uri. </stage>


            <sp xml:id="SDT3-OZIIO-Nujna-028-2004-10-07.sp1">

               <speaker>PREDSEDNIK BRANKO JANC:</speaker>

               <p>... Spoštovani gospod minister s sodelavci. Lepo pozdravljeni!</p>
               <p>Pričenjam 28. nujno sejo odbora za infrastrukturo in okolje. Na seji so danes
               opravičeni naslednji poslanci, in sicer Matjaž Švagan, ki ga nadomešča kolega Blaž
               Kavčič, Milan Kopušar, ki ga nadomešča kolegica Stana Stopar, Bogomir Zamernik, ga
               nadomešča kolega Siniša Germovšek. Opravičili so se Jožef Špindler, Cveta Zalokar
               Oražem in Leo Kremžar. Drugih opravičil pa nisem prejel.</p>
               <p>Na sejo so bili povabljeni poslanci Janez Janša, Siniša Germovšek in Jože Tanko v
               imenu predlagateljev, ter predstavniki ministrstva za okolje, prostor in energijo in
               ministrstva za finance.</p>
               <p>Prehajamo na določitev dnevnega reda seje odbora in sicer ste s sklicem seje prejeli
               predlog dnevnega reda samo z eno točko dnevnega reda, in sicer problematika
               popotresne obnove v Posočju. Dodatnih predlogov za razširitev dnevnega, oziroma
               spremembo dnevnega reda nisem prejel, tako da je dnevni red določen s sklicem.</p>
               <p>Prehajamo na obravnavo edine <title>TOČKE DNEVNEGA REDA - PROBLEMATIKA POPOTRESNE OBNOVE V POSOČJU</title>,
                  ki ga je državnemu zboru Republike Slovenije predložila v obravnavo skupina poslank
               in poslancev s prvopodpisanim Janezom Janšo.</p>
               <p>Gradivo ste prejeli s sklicem seje. Poleg tega ste prejeli poročilo o poteku
               popotresne obnove po potresu v Posočju v letu 1998. Torej stanje popotresne obnove
               31. avgust 2004, ki ga je državnemu zboru poslala vlada Republike Slovenije na
               podlagi sklepa našega odbora, ki je bil sprejet na 27. nujni seji dne 22.7.2004 ob
               obravnavi predloga zakona o spremembah in dopolnitvah zakona o popotresni obnovi
               objektov in spodbujanju razvoja v Posočju. To poročilo ste prejeli z gradivom za sejo
               državnega zbora. Objavljeno pa je tudi v Poročevalcu števila 105, z dne 4.10.2004. Z
               dopisom z dne 6.10. pa ste prejeli tudi mnenje zakonodajno-pravne službe državnega
               zbora.</p>
               <p>In najprej dajem besedo predstavniku predlagateljev gradiva, da nam predstavi
               problematiko popotresne obnove.</p>
               <p>Gospod Germovšek, boste vi?</p>
            </sp>
            <sp xml:id="SDT3-OZIIO-Nujna-028-2004-10-07.sp2">

               <speaker>SINIŠA GERMOVŠEK:</speaker>

               <p>Gospod predsednik hvala za besedo. Lep pozdrav vsem prisotnim. Najprej bi pojasnil
               osnovni namen predlagatelja v zvezi s problematiko popotresne obnove v Posočju. Pri
               tem je mišljena seveda tako problematika, ki jo je povzročil potres 12. julija, kot
               seveda še nedokončana potresna obnova iz leta 1998, iz velikonočnega potresa iz
               tistega leta.</p>
               <p>Osnovni namen in tudi osebno sem na stališču, da pravzaprav ni niti toliko bistveno,
               ali je bila ta seja pred volitvami, ali po volitvah, potrebna je z vidika da končno
               soočimo dejstva in odpremo dialog, ker je to edina možnost za izhod iz slepe ulice, v
               katero je sama odprava posledic obeh potresov zašla. Namreč katera dejstva? Na eni
               strani imamo stališča vlade, oziroma resornega ministrstva in vseh odgovornih za
               popotresno obnovo, ki skozi ves ta čas prikazujejo zadeve z ene strani. Slej ko prej,
               da je zadeva v redu, da zadeva poteka zelo dobro, z dobrimi rezultati, na drugi
               strani pa so dejstva, so prizadeti in so težave, ki so očitne, ki jih javnost premalo
               pozna. So pa to težave neposredno prizadetih in jih je seveda več vrst. Doslej, ob
               vseh priložnostih, tako kot se je spreminjal zakon, štirikrat se je spreminjal, se ta
               dialog ni vzpostavil, ampak se je<stage type="mag"/><stage>(Nadaljevanje)</stage> pač zabetoniralo na poziciji mi imamo svoj prav, vi o tem
               nič ne veste, oziroma vaši argumenti ne zdržijo. In tu obžalujem tako pozicijo.
               Namreč, zagotovo so na obeh straneh dejstva, ki jih je potrebno respektirati, ki
               stojijo in na obeh straneh zagotovo ne moremo govoriti o črno-belih predstavah.
               Vendar pa je zelo velika škoda, da so bila dejstva z druge strani, se pravi dejstva,
               ki jih je pravzaprav narekovala praksa, vedno zavrnjena vnaprej, vedno zavrnjena a
               priori, in se jih je pravzaprav zbombardiralo, oziroma se jih je velikokrat
               ignoriralo, povsem po nepotrebnem. Kajti z dobrim dialogom, z dobrim soočanjem bi
               zagotovo prišli do boljših rešitev, ali pa tudi ne, če pravzaprav sedaj sprejmemo
               tezo, da je sedaj vse tako v redu, da boljše ne more biti. V tem primeru pa seveda je
               bilo najbrž ravnanje povsem logično in drugače ni moglo biti. Se pravi če pristanemo,
               ali pa tudi če je veliko dejstev in ugotovitev da pravzaprav brezhibni obnovi ni kaj
               dodati, in zato so vse druge stvari motivirane na drug način, ne pa z osnovnim
               motivom, se pravi da to obnovo, s to obnovo pravzaprav pomagati prizadetim ljudem,
               jim, kolikor je le možno, olajšati bremena, olajšati že tako veliko težavo, kajti
               naravna nesreča, ki ti vzame dom, je že sama po sebi velika travma. In ko si potem
               postavljen v situacijo, da si brezdomec, oziroma na začasnih lokacijah kar nekaj let,
               je to seveda zadeva, ki jo lahko razumemo, vendar ne popolnoma, kajti najbolj o tem
               vedo tisti, ki to doživljajo, ki se v taki situaciji znajdejo. Še huje je, če se jim
               ta zadeva ponovi. In to se je 12. julija zgodilo velikemu številu prizadetih,
               prevelikemu številu, zlasti tistih, ki so bili prepričani, da veljajo zagotovila, da
               obnovljene hiše, obnovljeni objekti bodo zdržali tudi hujši potres, in da pravzaprav
               vsi napori, vsa muka ki je bila vložena v obnovljen dom, in nenazadnje ves denar, ki
               so ga večina imeli, da ni bila zaman. To se žal pri marsikom ni zgodilo.</p>
               <p>Skratka, prepričan sem, da ta seja ne glede na ocene, da nima nobenega pomena,
               nobenega smisla, da temu ni tako, pač pa ker nenazadnje slej ko prej bo potrebno v
               tem vzpostaviti dialog, poiskati take rešitve, čeprav mnogo so tako zavožene, da jih
               bo zelo težko rešiti, to se je treba zavedati, ker so šle predaleč, vendar seveda le
               ta dialog, se pravi spoštljiva obravnava vseh dejstev brez nepotrebne arogance
               vnaprejšnjega zavračanja, da pravzaprav so vsi argumenti, <stage type="mag"/><stage>(Nadaljevanje)</stage> ki jih ena stran predstavi, vnaprej brezpredmetni in
               nesmiselni. Le tako lahko pridemo do izhodišč, da bo odprava posledic julijskega in
               dokončanje oziroma ponovna odprava, sanacija in obnova nekaterih objektov iz leta
               1998 dosegla ta cilj, da bomo imeli varne objekte in da ne bodo finančno obremenjeni,
               prizadeti, tako kot so bili doslej. Jaz to iskreno upam. Čeprav tudi poročilo vlade,
               ki smo ga dobili, ki ga je ta odbor naložil, pa ne govori temu v prid, ampak še
               zmeraj več ali manj zelo apologetsko stoji na poziciji, da pravzaprav nič ni bilo
               narobe, vse je bilo perfektno, edino določeni iracionalni momenti ali pa
               nepredvidljivi so tisti, ki so botrovali določenim posledicam, do katerih ne bi smelo
               priti, zagotovo ne v tako veliki meri, v tako velikem obsegu. Kajti če smo bili na
               eni strani priče trditvam, da doktrina popotresne obnove, ki se je prakticirala tudi
               po letu 1998, da je vrhunski dosežek, ki ga lahko ponudimo tudi svetu kot model, kot
               vzor, pa je 12. julij pokazal tudi drugo plat medalje, ki pa seveda temu ne
               pritrjuje, ampak bi pravzaprav lahko govorili o mogoče nečem drugem. Vsaj tu bi se
               izognil mogoče drastičnim izrazom o polomih in tako dalje, ker smisel ni v retoričnem
               blestenju, ampak kako iskati naprej rešitve, ki bodo predvsem v prid prizadetim in
               manj v prid poslu in zaslužku. Čeprav sam osebno nimam nobene iluzije in tudi ne
               nasprotujem dejstvu, da je vsaka naravna nesreča velik posel, in je pri meni samo
               pomislek, kdo naj ga plača. Ta posel, kot je bilo v tem primeru, da ga v največji
               meri plačuje prizadeti, ki je tako dvakrat kaznovan, se pravi, najprej z naravno
               nesrečo, potem pa še z modelom, ki bremena prevali v nesorazmerni meri na njegova
               ramena, to se mi zdi pa povsem nepravilno. In v tem konkretnem primeru je bilo veliko
               možnosti, da tudi posel ostane, ne nazadnje je za kvalitetne rešitve potrebna tudi
               kvaliteta na drugi strani pri izvedbi in še čem, kar stane, in temu nihče ne oporeka,
               če so čisti računi in kdo vse plačuje. Namreč, ta zgodba o uspehu, ki jo pozna
               slovenska javnost in ki je bila zelo sistematično predstavljena skozi medije in skozi
               druge, se je pravzaprav končala 12. julija tega leta, zlasti zaradi tega, ker je bilo
               veliko sesutih objektov, ki ne bi smeli biti oziroma ki so bili obnovljeni po letu
               1998 in so bili lahko tudi pred kratkim vseljeni z velikim upanjem in prepričanjem
               ljudi, da so prišli do novega doma, ki bo lahko kos tudi takim nesrečam.</p>
               <p>Žal se je namesto temeljite analize, zlasti potem, ko je medijska predstavitev
               pokazala nekatere primere, ki so bili zelo zgovorni, se je zadeva zelo hitro
               preusmerila v prikrivanje tega, namesto da bi analiza opredelila slabosti in jih
               potem eliminirala v bodočih ravnanjih, v bodočih <stage type="mag"/><stage>(Nadaljevanje)</stage> ukrepih. Temu ni bilo tako, ampak se je ta medijski
               pritisk omilil z zelo naglimi obljubami. Že 16. julija je bilo rečeno, da se dimniki
               začnejo, torej v petek, ponedeljek popravljati, štiri dni po potresu je bila ta
               obljuba dana, z najavo, da bo to v celoti pokrila država. No, od tega je ostalo bore
               malo. Ostalo je dejstvo, da bodo to potem obračunali prizadetim v kasnejših postopkih
               obnove. Poleg tega smo zdaj tik pred zimo na ravni 40% obnovljenih dimnikov, 60% pa
               jih do zime ne bo obnovljenih. In ker so na naših koncih zime kar neprijazne, znajo
               biti zelo mrzle, si lahko predstavljate, kako so prizadeti zaskrbljeni. Se pravi, s
               temi dimniki ni bilo tako, kot je bilo prikazano.</p>
               <p>Potem se je 22. julija zelo na hitro, zelo bliskovito zgodila sprememba zakona,
               čeprav ni bila potrebna taka naglica. Namreč, vlada bi ravnala bolj razumsko, če bi
               soočila tudi nekatere predloge, ki so prišli predvsem še v grobi obliki, zelo grobi
               obliki s terena, zelo hitre v tistem kratkem času ocene, kako naj bi se ravnalo in
               trasiralo zadeve za naprej, vendar se to ni zgodilo. Dobili smo popravek zakona, ki
               pravzaprav navidezno prinaša veliko, v resnici pa malo. Bistvo tega zakona je, da je
               dal zakonsko podlago po pravilu tistih ponovno poškodovanih objektov, se pravi, dal
               je zakonsko verifikacijo, čeravno se ne ve, zakaj so tisti objekti bili poškodovani,
               po čigavi krivdi in tako dalje, se pravi, to osnovo, da bi se 100% ta škoda
               popravila, kar je seveda pravilno. Druge stvari pa so na papirju lahko všečne, v
               praksi pa vemo, kako težko je priti do njih; zlasti mislim pri tem razvojni del.
               Razvojni del je zagotovo dober na papirju, v praksi pa vemo, da zapisane številke,
               milijarde gor ali dol, potem v resnici na samo področje, pa naj bodo to zasavski
               revirji ali pa kakšne druge zgodbe, od azbestnega zakona in tako dalje, ne pridejo do
               tistega prizadetega, ki bi rabil. Še več, ta zakon je nadaljeval z osnovno napako, z
               neenakostjo pred zakonom. Seveda, neenakost z zakonom je že ta popravek vpeljal, da
               imamo, kar smo opozarjali na tem odboru, dve vrsti oškodovancev. Se pravi, nekateri,
               ki bodo po tej noveli dobili 100% pomoč, drugi pa bodo tretirani po sistemskem zakonu
               o naravnih nesrečah, kjer so možnosti za pridobitev državne pomoči zelo omejene, do
               40% tistih, ki nimajo zavarovanih svojih objektov, in do 60% tistih, ki imajo
               zavarovane. Problem je pa še dodaten, ker smo videli v zvezi s to točo, da pa je tudi
               neoperativen ta zakon oziroma njegova izvedljivost, implementacija je pač takšna, kot
               je. No, in seveda takrat je bilo rečeno, da se bo to hibo dalo reševati z
               donatorskimi sredstvi, z donatorskim skladom, ki naj bi potem to anomalijo, ker tu
               gre za anomalijo, se pravi, da imamo dve vrsti oškodovancev, nekateri so upravičeni
               do večjega obsega državne pomoči oziroma 100% oziroma tisti, ki so ponovno na tej
               trnovi poti, da pridejo do doma. Na drugi strani pa imamo tudi ljudi, ki so nekrivi
               te naravne nesreče ostali brez vsega in imajo bistveno manjše možnosti, bistveno
               manjše pravice, kar je zelo nerazumljivo in zelo <stage type="mag"/> <stage>(Nadaljevanje)</stage> nelogično. In kaj se je potem zgodilo s tem donatorskim
               delom, ki naj bi potem to anomalijo ublažil oziroma, ki naj bi bil pomoč nekoliko
               več, dve, tri besedi kasneje. Sedaj bi še poudaril, da ta zakon je potem prinesel še
               to novost, da pobere ljudem zavarovalne odškodnine, kar verjemite, da tukaj na tem
               mestu je bilo dano opozorilo, tudi potem pri razpravi, da je bilo sprejeto med ljudmi
               z nejevero, z ogorčenjem, z velikim začudenjem, kako da je prišlo do te
               pogruntavščine. Da pravzaprav spet uvajamo neenakost. To je druga neenakost, samo v
               tej noveli. Se pravi, da tistim, ki so zavarovali in plačevali zavarovalnino, pustimo
               samo pol zavarovalne premije, ostalo pa odštejemo državne pomoči. Nekdo, ki ni
               zavaroval, zato ker bi moral ali pa, jaz mislim, da nobeden ni zaradi špekulativnih
               namenov, temu pa seveda od državne pomoči nič ne bo odšteto. In seveda tega ljudje
               preprosto ne morejo razumeti. Kajti argument, ki smo ga slišali, da ne bi bilo
               pravično, da to ostane ljudem, pravzaprav ne zdrži. Namreč vedeti je treba, da do
               vselitve potem ljudem, ki imajo tudi škodo na inventarju itd., je še dolga pot, je še
               veliko stroškov in to, da jim potem to zavarovalnino v celoti odšteješ od državne
               pomoči, je pravzaprav milo rečeno zelo neprijazno, je pa zelo krivično in pravzaprav
               je težko razumeti, katera pamet je to pogruntala. Ljudje, mnogi imajo zelo bistro
               logiko, včasih rečemo kmečko logiko. Jaz v tem primeru, da nisem žaljiv, konotacija,
               pa s tem pride daleč in veliko vedo, enostavno tega ne morejo razumeti. Ne more
               razumeti. In na vprašanje, zakaj tako, seveda jaz, moja malenkost ne ve odgovora, ker
               odgovora verjetno ni. Samo argument, da ne bi bilo prav, da če že država pomaga, da
               tisto ostane ljudem, se mi zdi malo žleht. Skratka, ta novela zakona, jaz bi se
               primer zastavil, ni prinesla tistega, kar bi z dobrim premislekom, s presojo. Namreč
               to, naglica je, vendarle človek ne more izgubiti občutka, so žila le, le za to, da
               nekaj prikrije, kajti aktivnosti, ki so stekle hitro v interventni fazi in mogoče
               tudi s temi dimniki, niso potrebovale te novele. Ta novela bi bila lahko sprejeta
               kakšen mesec pozneje, s seveda soočenjim argumentov tisti, ki so bili, kot sem
               povedal v grobi obliki predstavljeni in verjamem, da vsi niso bili upoštevanja vredni
               oziroma jih ni bilo možno vgraditi, marsikaj pa zagotovo da in seveda tudi sam vladni
               predlog, ki je potem pokazal, že kmalu čez par dni velike hibe in pomanjkljivosti,
               verjetno tudi to se ne bi zgodilo, če bi bila volja in pripravljenost, da se novela
               zakona pripravi čim bližje optimalni spremembi, ne pa, da pokrije samo nekatere
               nepokrite zadeve in vsa zadeva se potem nadaljuje.</p>
               <p>Skratka, dejstvo je, da do novega popravka mora priti. Ne popravka na tak način, kot
               je bil zadnji, kajti drugače dejansko izhoda iz slepe ulice ni. In jaz upam, da naša
               razprava in tudi v državnem zboru, da bo prvi korak k temu, da se res upošteva in
               povabi čim več stroke pri teh spremembah, in da se ne naredi kot doslej samo v tistih
               ozkih krogih, ki niso imeli nikoli posluha, da bi pravzaprav v <stage type="mag"/> <stage>(nadaljevanje)</stage> vgradili nekatere predloge v to popotresno
               obnovo. Namreč, katere aktivnosti, ki so bile zdaj prikazovane kot zelo hitre in
               učinkovite so pravzaprav se zdaj že izpelje in če samo nek ..<stage>/Nerazumljivo./</stage>.. za to
               še priložnost, o teh donatorskih sredstvih, ki naj bi pravzaprav pomagala tistim
               ljudem iz julijskega potresa, ki so prvič na poti te obnove so tudi ena posebna
               zgodba, ki je zelo podobna tisti zavarovalnini, ki jo ljudje ne morejo razumeti pri
               najboljši volji. Namreč, če je bilo takrat razumeti, da bo donatorski sklad seveda
               pomagal prizadeti pri zapiranju finančne konstrukcije, ko bodo prišli na vrsto in ko
               bodo protokolirali obseg svoje obnove se to ni zgodilo, ampak se danes pogovarjamo o
               donatorskih hišah, o donatorskih hišah, ki pomenijo spet eno ne samo anomalijo, ampak
               nekaj za kar nimam izraza. Namreč, zgodilo se je vse na en zelo nespreten način ali
               drugače rečeno, napake iz leta 1998 naj bi se popravljale z novimi napakami, ki pa so
               še hujše od takrat. Namreč, donatorske hiše gredo po sistemu igre na srečo, da nekdo
               dobi vse, drugi pa bore malo ali nič. In seveda tudi tu je malo argumentov, zelo malo
               argumentov, osnovni argument je, da donatorji zahtevajo, da se bodo slikali z veliko
               dolžino pred hišo, to je povsem nesmiselno, povsem "nonsence" je to, namreč tudi ti
               donatorji, če malo pogledamo seznam niso to klasični donatorji v smislu tega, ko
               Slovenci smo v bistvu zelo pozitivni in kljub slabim izkušnjam imamo čut solidarnosti
               in pomagamo. Donatorji so pravzaprav donatorji na poziv, to so dobre firme, ki so
               bile pozvane, da seveda prispevajo, to pa predvsem zaradi tega, ker denarja pač ni,
               denarja za odpravo posledic ni in zato so bili pozvani, da z donacijo prispevajo ta
               sredstva. In kakšen model se je izbral? Model se je izbral praktično na vrat na nos
               brez meril, brez kriterijev, so bili sicer na dan, potem kasneje sicer posredovani v
               enem informatorju, ampak do podpisa pogodb praktično teh kriterijev ni bilo. In
               človek je dobil občutek, da pravzaprav potres se je zgodil samo v eni vas, ne pa na
               območju, ki se razteza od začetka doline Trente, drežniških vasi, velikega dela Bovca
               in do Soče, ki je bila najbolj prizadeta. Ljudje so se spraševali po kakšnih
               kriterijih in seveda nobenega odgovora niso dobili, malo hudomušno bolj pa
               ...<stage>/Nerazumljivo./</stage>.. spraševali ali moraš biti prijatelj ministra, da dobiš hišo.
               Namreč, kaj je narobe s temi donatorskimi hišami? Te donatorske hiše, zakaj pravim,
               da je bilo brez kriterijev, zato, ker nekatere, ki bodo, so vsaj po
               ..<stage>/Nerazumljivo./</stage>.. oceni niso bile hudo poškodovane. Zakaj to lahko trdim? Ker so že
               jim popravili dimnike, se pravi iz tega projekta dimnikov so že postavili recimo na
               hišo dva dimnika in zdaj bodo vse porušilo, potem da ni bilo <stage type="mag"/><stage>(nadaljevanje)</stage> bilo kriterijev lahko rečemo, da je ena pogodba
               bila razveljavljena, čeprav se je v naprej vedelo ali pa se je videlo s polovnika ali
               pa z letala, da tista hiša ne more biti donatorska po nekih kriterijev stalnega
               bivališča, če sedaj o tem govorimo. Skratka, sedaj imamo situacijo, da recimo dve
               hiši, ki imata že popravljen dimnik, to je na hišo milijon stroška ali pa še več, ker
               so to ti iz železa dragi dimniki medmet ko 60% nima popravljenega dimnika in ne vedo
               kako bodo kurili in te dve bodo porušili, zato da bodo na tem mestu postavili
               donatorsko hišo.</p>
               <p>Namreč to, da bi donatorski sklad rabili za zapiranje finančne konstrukcije, kot je
               znan model iz leta 1998 in dodajali tistim, ki ne morejo zapreti finančne konstrukcij
               bi pomenilo, če je bilo sedaj 10 donatorskih če je 20 milijonov z 200 milijonov bi
               zagotovo reševali problem 100-im ljudem tako so pa 7 ali pa 10 in to je velik
               nesmisel in ne logika. Kajti, ljudje se sprašujejo tudi tisti iz leta 1998, ki bi
               moral še 15 let, vsaj trdi ...<stage>/Nerazumljivo./</stage>..., ki so dobili pa kar vse zastonj.
               Odgovora, zakaj. Jaz spet ne poznam, najbrž se ga da iznajti, zagotovo pa ni stvaren,
               ni logičen, ni moder, še manj pošten in najmanj pravičen. Sedaj seveda govorijo, ja
               ljudje so se skregali, ker so nevoščljivi, ne gre za tisto klasično slovensko
               karakterno značilnost fovšije, ampak človek, ki niti odgovora ne dobi, kaj bo z
               menoj, pa ima sesuto hišo do talno, ampak ker je sam mu po nekaj kriterijih pripada
               samo pomoč za 35 km2 ta seveda ni fovšljiv, da je dobil sosed po tej loteriji hišo,
               ampak je ogorčen...</p>
            </sp>
            <sp xml:id="SDT3-OZIIO-Nujna-028-2004-10-07.sp3">

               <speaker>PREDSEDNIK BRANKO JANC:</speaker>

               <p>Gospod Germovšek, lahko samo interviniram. Jaz mislim, da bi bilo dobro, da bi sejo
               na odboru čimprej pripeljali do konca da pridemo na sejo državnega zbora, tako da bi
               se mogoče tega gradiva držali te predstavitve.</p>
            </sp>
            <sp xml:id="SDT3-OZIIO-Nujna-028-2004-10-07.sp4">

               <speaker>SINIŠA GERMOVŠEK:</speaker>

               <p>Dobro, bom samo tu zaključil s temi donatorskimi. Se pravi, pri igrah na srečo
               obstajajo pravila v naprej in pač po svoji želji greš notri.</p>
               <p>Jaz bi se samo še poročila se dotaknil. Recimo, poročilo pravi, da smo 4 objekti od
               obnovljenih so imeli določene napake oziroma pač kako je do njih prišlo in da je to
               zanemarljivo, zmeraj se govori, da je bilo 6 takih objektov. Dejstvo je, da je takih
               objektov, ki so popolnoma sesuti in da so bili obnovljeni po načinu, metodologiji in
               doktorini iz leta 1998 bistveno in veliko več, seveda pa niso prišli sploh na vrsto
               do tretmaja. Jaz bom potem kasneje v državnem zboru pač lahko naštel, če samo hišne
               številke, nekatere, ki sploh še niso prišle v poštev, ampak poglejte interpretacije.
               Štirim objektom, ki naj bi se jih to zgodilo, da so se res zgodile napake pri
               projektiranju, izvedbi in nadzoru in če bi gledali, od 10-ih štirje objekti je to kar
               huda stvar, od 10-ih obdelanih skozi to komisijo strokovnjakov. Bojim se, da bo to
               držalo tudi, ko bomo prenesli, ko bodo sistematično obdelani vsi poškodovani objekti.
               Skratka, iz tega poročila je razvidno, da lahko ta barka pluje dalje tako z istim
               kurzom, kot je izšla in ne glede, da bo to pomenilo za veliko število ljudi
               katastrofo.</p>
               <p>Če zaključim. Namen predlagatelja je, da se v smeri sklepanja dejansko oblikuje taka
               skupina sestavljena tako iz tistih, ki so sedaj delali in bili nosilci glavnega
               bremena obnove, kot seveda iz dodatnih strokovnjakov.<stage type="mag"/><stage>(Nadaljevanje)</stage> Ker namreč s stroko je tako, če strokovnjak pravzaprav
               ne piha v isti rog, se enostavno umakne, kajti s tem tvega eksistenco, če bo drugače
               pač, kot je ta stroka, ki je zaukazana. In da bi taka skupina seveda temeljito
               pripravila predlog sprememb zakona in tudi ukrepov, ki naj bi predvsem sledili cilju,
               da se, kolikor se da, tudi na točki, čeprav smo daleč zavozili, vendarle doseže čim
               večja enakopravnost vseh prizadetih pred zakonov in čim bolj enake možnosti vseh do
               državne pomoči, ki je namenjena za odpravo posledic.</p>
            </sp>
            <sp xml:id="SDT3-OZIIO-Nujna-028-2004-10-07.sp5">

               <speaker>PREDSEDNIK BRANKO JANC:</speaker>

               <p>Hvala lepa. Želi predstavnica zakonodajno-pravne službe obrazložiti mnenje? Gospa
               Ogrinčeva, izvolite.</p>
            </sp>
            <sp xml:id="SDT3-OZIIO-Nujna-028-2004-10-07.sp6">

               <speaker>HELENA OGRINC:</speaker>

               <p>Hvala lepa, gospod predsednik. No, čisto na kratko. Zakonodajno-pravna služba je
               glede na predlog sklepa ob zaključku predloženega gradiva in v tem sklepu zaobsežene
               cilje, ki se želijo doseči s to obravnavo na državnem zboru, opozorila predvsem na
               to, da določene rešitve, ki so predlagane, je možno doseči, zlasti kar se tiče
               ciljev, zaobseženih v prvih treh točkah, in bi bilo možno doseči edino, vsaj po naši
               oceni, s spremembo veljavne ureditve, se pravi veljavnega zakona o popotresni obnovi
               Posočja. Seveda, za ta namen pa bo potrebno zelo skrbno oceniti rešitve, ki jih je
               prinesla zadnja novela zakona, in potem temeljito pretehtati, na kakšen način bi bilo
               možno vgrajevati nove rešitve za eventualno nove kategorije upravičencev, zato pa
               tudi vgraditi dodatna merila, dodatne vire in morda še dodatno upoštevati druga
               dejstva, ki zahtevajo popolnejše rešitve. Skratka, želeli smo opozoriti na to, da
               zgolj z dodatnimi ukrepi vlade, tako kot je predvideno v predlaganem sklepu, ciljev,
               ki so zaobseženi v tem sklepu, po naši oceni ne bi bilo mogoče doseči. Hvala lepa.
           </p>
            </sp>
            <sp xml:id="SDT3-OZIIO-Nujna-028-2004-10-07.sp7">

               <speaker>PREDSEDNIK BRANKO JANC:</speaker>

               <p>Hvala lepa. Predlagam, da predstavnik ministrstva za okolje, prostor in energijo
               predstavi poročilo vlade o popotresni obnovi iz leta 1998. Minister Kopač, izvolite.
           </p>
            </sp>
            <sp xml:id="SDT3-OZIIO-Nujna-028-2004-10-07.sp8">

               <speaker>MAG. JANEZ KOPAČ:</speaker>

               <p>Hvala za besedo. Poslali smo vam obsežno poročilo o popotresni obnovi iz leta 1998, v
               katerem je navedeno, koliko je bilo poškodovanih objektov, koliko je bilo
               obnovljenih, s kakšnimi sredstvi, kako je tekla obnova, tako da razen teh grobih
               statističnih številk, mislim, da nima smisla v tako kratkem nagovoru vsega tega
               ponavljati.</p>
               <p>Poškodovanih je bilo skorajda 4.000 objektov, upravičencev do državne pomoči je bilo
               1.444, toliko objektov je bilo do zdaj saniranih, nekaj malega jih je pa še v
               sanaciji. Sicer pa je bila škoda takrat ocenjena na 7 milijard 842 milijonov,
               poškodovanih je bilo sicer tudi mnogo objektov, ki so bili že sanirani po potresu
               leta 1976, mnogo pa tudi na novo. Do zdaj smo zaključili sanacijo na 1.374 objektih
               od 1.444, na 27 poteka delo, na 43 pa naj bi se šele začelo, gre pa v glavnem za
               objekte lokalne infrastrukture <stage type="mag"/><stage>(Nadaljevanje)</stage>
               torej razne lokalne ceste in mostove, nekaj pa tudi sakralnih objektov in pa planin.
               Stanovanjske objekte smo v glavnem v celoti obdelali.</p>
               <p>Ta popotresna obnova je temeljila na zakonskih določbah, kakršne so pač bile. Zakon
               je predvideval, da državna pomoč pripada tistim, ki imajo tam stalno bivališče. So ga
               imeli na dan potresa. In je bila različna v višini, glede na različne upravičence.
               Objekti lokalne infrastrukture so lahko dobili do 60% sredstev, potem skratka pri
               običajnih stanovanjskih objektih je bila to kombinacija državne pomoči ugodnega
               kredita stanovanjskega sklada in pa lastnih sredstev. Pri objektih, ki so bili na
               območju Triglavskega narodnega parka je bila pomoč lahko celo do 90%. Skratka,
               različne kategorije so bile znotraj teh poškodovanih objektov. Vsem pa je država
               omogočala obnovo samo do tako imenovanega S projekta. To pomeni do dokončanja
               gradbenih del, in pa grobih inštalacijskih del, medtem ko fino finalizacijo so morali
               upravičenci plačati sami.</p>
               <p>No, vso to obnovo je nadzirala državna tehnična pisarna, ki je imela povprečno 57
               zaposlenih univerzitetnih diplomiranih inženirjev gradbeništva, arhitektov,
               ekonomistov, pravnikov, gradbenih tehnikov, administratorjev pa še 32 študentov
               arhitekture, ki so sodelovali pri načrtovanju. Sodelovalo je v tem procesu 80
               projektnih podjetij, oziroma samostojnih podjetnikov posameznikov, projektantov, s
               107. projektantskimi ekipami, s 138. gradbenimi podjetji in pa podjetniki
               posamezniki. Občasno pa je bilo na območju do 200 izvajalskih ekip. Skratka, šlo je
               za izjemno obsežen posel, ki mislim da je bil tudi zgledno opravljen.</p>
               <p>V letošnjem potresu je bilo poškodovanih tudi nekaj objektov, ki so bili sanirani po
               potresu leta 1998, vendar so bili vsi objekti poškodovani sorazmerno glede na
               opravljen obseg sanacije. Torej pri objektih, pri katerih je bil obseg sanacije po
               potresu leta 1998 majhen, so bili pač bolj poškodovani. Pri objektih, ki so bili
               zelo, zelo obsežno sanirani po letu 1998, ni bilo nobenih poškodb. Sanacija, če v
               nekem objektu opravljaš sanacijo morda samo enega dela objekta, potem pa po potresu
               leta 2004 v javnosti izjavljaš, da je bila sanacija zanič, zato ker bi morala tista
               sanacija zdržati, je seveda neutemeljeno. Kolikor je bilo vloženega v posamezen
               objekt, toliko je bilo tudi za pričakovati stopnje varnosti, oziroma stopnje
               zmožnosti prenosa tako močnega potresa kot je bil letos v tem primeru.</p>
               <p>No, mi smo po letošnjem potresu preko državne tehnične pisarne pregledali vse
               objekte, ki so bili sanirani leta 1998, in tokrat znova poškodovani. Nekateri so bili
               poškodovani zelo malo, nekateri so bili bolj. Ampak vsi sorazmerno z obsegom
               opravljene sanacije po letu 1998<stage type="mag"/>
               <stage>(Nadaljevanje)</stage> in tokrat znova poškodovani. Nekateri so bili poškodovani zelo malo,
               nekateri so bili bolj, ampak vsi sorazmerno z obsegom opravljene sanacije po letu
               1998. In... Ali ste lahko tiho, tudi mi smo prej mirno poslušali.</p>
               <p>Vsi objekti, ki so bili pregledani, torej znova poškodovani in posebej pregledani,
               so kazali, da je prišlo do sorazmernih glede na opravljen obseg sanacije, sorazmernih
               poškodb. Vendar je državno-tehnična pisarna sama posebej izločila 30 objektov, pri
               katerih je pa rekla: "Te so pa potrebni posebne analize." To so bili tako
               stanovanjski objekti kot objekti lokalne infrastrukture oziroma sakralni objekti. In
               od teh 30 so posebej pregledali, potem smo mi naročili dve neodvisni ekspertni
               skupini. Eno v sodelovanju z županom občine Bovec, eno sami in ti dve ekspertni
               skupini sta pregledali, sta iz teh 30. objektov glede na vso razpoložljivo
               dokumentacijo šli pogledati skupaj 15 objektov, ki so se jim zdeli posebej vredni
               ogleda. Od teh 15. objektov so ugotovili, da je pri štirih objektih prišlo nedvoumno
               do napak pri obnovi. Pri enem objektu do napačnega projektiranja, pri treh objektih
               pa do napačne izvedbe. Mi bomo seveda, garancije, ki jih še zmeraj imamo od
               projektanta in od izvajalcev, vnovčili. In bomo skratka dokazovali slabo izvedbo
               oziroma slabo projektiranje. Vendar govorimo še enkrat o štirih objektih od 1,444-ih
               ne o štirih objektih od desetih, kot je rekel poslanec Germovšek.</p>
               <p>Pri tem bi pa rad, seveda se z odgovorom opredelil do nekaterih trditev, ki so bile
               danes tukaj izrečene v tem uvodnem nastopu. Dimniki po letošnjem potresu se seveda
               popravljajo in program dobro teče. Po letošnjem potresu so ljudje lahko dvigali že
               pripravljene obrazce za elaborate o popravilu dimnikov. In kdor je želel, je ta
               obrazec izpolnil, dobil je izpolnjenega brezplačno in kdor je želel, je ta obrazec
               oziroma ta izpolnjeni elaborat prinesel v državno tehnično pisarno. 188 opravičencev
               je to naredilo. Od teh 188-ih je že zaključenih 73 objektov, 93 jih je ta hip v delu,
               v pripravi na izvajanje jih je pa še 35. Toliko jih še ostane do zime, ki še niso
               niti začeti. Tisti, ki pa so dvignili elaborate, pa jih niso želeli vrniti ali pa so
               skratka se sami odločili za kakšno drugačno rešitev ali da v to sploh ne gredo, ali
               da gredo v popolnoma drugačni režiji, takih seveda ne moremo šteti med tiste za
               katere bi morala gledati država. Tako, da ta proces nemoteno teče. Res pa je, da
               imamo težave z izvajalci. Šestnajst ekip je na voljo, vendar večina opravičencev hoče
               dva, tri lokalne izvajalce in seveda, ker hočejo ravno njih, morajo potem seveda tudi
               dolgo čakati na njih, zato ker imajo te zasedeno ekipo. <stage type="mag"/><stage>(Nadaljevanje)</stage> Onih drugih, ki so pa tudi na voljo, pa ne kličejo,
               tisti bi pa lahko prišli takoj. Ampak ljudje se pač odločajo - mi smo jim dali
               možnost odločanja. To je bila kritika leta 1998, da smo jim vsiljevali rešitve. Letos
               je prepuščena odločitev njim samim in se odločajo, kot mislijo, da je za njih najbolj
               prav. Slišali smo kritike, ne zdajle od poslanca Germovška, da država tega ne
               plačuje. To seveda ni res. Vsi dobijo plačano vse v 60 dneh, tako kot je v pogodbi,
               ki je bila sklenjena z izvajalci, določeno.</p>
               <p>Poslanec Germovšek je rekel, da prihaja do neenakopravnosti zaradi tega, ker se
               pobira zavarovalnina. Zakon iz julija letos je res rekel, državna pomoč je 100%, tudi
               sistemski zakon o odpravi posledic naravnih nesreč to isto pravi, državna pomoč je
               tolikšna in tolikšna, od nje pa se odšteje prejete zavarovalnina. Dal vam bom
               konkreten primer. V vasi Vodenca imamo upravičenca do državne pomoči iz letošnjega
               potresa, ki je dobil 16 milijonov tolarjev zavarovalnine. On je seveda prijavil, da
               ima 16 milijonov tolarjev, in se mu je to odštelo od državne pomoči. Poslanec
               Germovšek pravi, da to ni pošteno, da bi morala država plačati 100%, kompletno
               sanacijo, do vselitve, on bi si pa za nagrado zadržal 16 milijonov tolarjev. Intenca
               zakona o odpravi posledic naravnih nesreč in posledično tudi novele iz letošnjega
               julija je bila, da se stimulira ljudi k zavarovanju, zato ker država ni odškodninsko
               odgovorna za naravno nesrečo, država pa samo pomaga; ne more pa biti, da je država
               zdaj odškodninsko odgovorna za naravno nesrečo, zavarovalnina je pa še dodatna
               nagrada. Da pa se stimulira zavarovanje, imamo pa tudi zakonsko določbo. V zakonu o
               odpravi posledic naravnih nesreč piše, da vsakemu pripada državna pomoč do 60%
               stroškov sanacije, če je hišo zavaroval, če je pa ni, pa samo do 40%, to je
               stimulacija. Enako velja pri toči pa pri - saj tudi tam je višja pomoč, če si
               zavaroval pridelek, kot če ga nisi. In v zakonu iz julija letos, kjer pa itak pišemo,
               da država 100% plača kompletno sanacijo, je pa samo ena majhna nagrada za tiste, ki
               so se pa vseeno zavarovali. To pa je, da sicer se jim odšteje prejeta zavarovalnina
               od državne pomoči, vendar pa dobijo pa za nagrado polovico v preteklih letih vplačane
               mesečne premije; tisto si pa lahko zadržijo kot poseben bonus za to, da so v malo
               drugačnem položaju kot tisti, ki se niso zavarovali, pa jim zdaj kljub temu država
               100% plača stroške sanacije, zato ker so v tisti kategoriji oškodovancev iz leta 1998
               in iz letos. Da bi pa zdaj odpravili spodbudo za zavarovanje, pa pomeni, da za vse
               naravne nesreče, za vse prihodnje, proglasimo državo za odškodninskega zavezanca.
               Skratka pomeni, da je vlada Republike Slovenije kriva za točo, sušo, potres, poplavo
               ali karkoli drugega. To pa seveda ni res. Če pa želite, da bi bilo res, potem bo pa
               seveda država bankrotirala, in to zelo hitro.</p>
               <p>O donatorskih sredstvih je govoril poslanec Germovšek. In tu pravi, eni so dobili
               kompletno novo hišo, namesto da bi se donatorska sredstva dajala za zapiranje
               finančne konstrukcije. <stage type="mag"/><stage>(Nadaljevanje)</stage> Nisem
               jaz kriv, gospod Germovšek, komisijo za dodeljevanje donacij vodi poslanec bovške
               občine, ki je iz SDS in je bil zdaj izvoljen - in jaz ga kar cenim, moram reči, je
               dosti bolj konstruktiven kot vi. In ta komisija je najprej opredelila tiste
               upravičence do prejemnikov donacije, ki se jim plača nova hiša v celoti, zato ker
               bila tako uničena, da je za podreti. Prejšnji teden, tik pred volitvami, smo pa
               dobili nov spisek tistih prednostnih upravičencev, ki naj bi se jim z donacijami
               zapirala finančna konstrukcija, in če bo posreči, bodo prihodnji teden na seji vlade
               formalno prišli med prejemnike, potencialne prejemnike donacij, in zdaj pa začenjamo
               s takimi. Res pa je, da mi donatorjev prav veliko nimamo in vsako tako govorjenje,
               kakršno se tu pojavlja, jih samo še dodatno odbija, ker nihče noče biti postavljen na
               pranger. Dobili smo donatorje za okrog 10, 11 novih hiš, nekaj slovenskih podjetij,
               dežela Štajerska, dežela Koroška pa Južna Tirolska, in dobili smo nekaj malega
               donatorjev za zapiranje finančne konstrukcije, Karitas Pordenone, potem Merkur Kranj
               se je telefonsko najavil kot potencialen, saj ga lahko kar napovem, pa Elektro
               Gorenjska; več jih pa nimamo. In vsakega od teh donatorjev sem v bistvu pomagal
               pridobiti jaz, pa sem jih poskušal še mnogo več, ampak mi ni uspelo; mi smo se zelo
               potrudili, da bi čim več ljudem to zagotovili, seveda, denarja se pa ne pobira na
               cesti. In mi seveda imamo dvojne prejemnike donacij, za nadomestne objekte, ker so
               pač po strokovnih kriterijih, ki si jih nisem jaz izmislil, ker pač nisem gradbeni
               strokovnjak, kjer mora priti do nove hiše, ker je stara preveč potresena, in tiste,
               kjer bomo zapirali njihovo finančno konstrukcijo, ki bi jo morali delno sami
               sofinancirati z donatorskimi sredstvi. In prvih 15 potencialnih prejemnikov smo
               dobili prejšnji teden, kot sem rekel, zato nam ne očitati, da smo šli najprej na
               tiste, ki imajo novo hišo. Ni bila to moja dinamika, to je bila dinamika komisije za
               dodeljevanje ali pa za ugotavljanje upravičenosti do donacij, ki jo vodi bovški
               župan; ministrstvo za okolje, prostor in energijo ima pa enega člana, od precejšnjega
               števila članov. Rekli ste, z donatorskimi sredstvi se popravljajo napake iz leta
               1998. Mogoče nisem prav razumel, ampak z donatorskimi sredstvi se poskuša pomagati
               socialno bolj ogroženim ljudem, ki so imeli prvič potresene hiše leta 2004, ne
               tistim, ki so imeli leta 1998, onim itak država 100% plača vse. Pravite, da ni bilo
               meril za donacije. To je seveda bilo zelo spretno netenje nezadovoljstva med ljudmi v
               času pred volitvami. Merila za donacije so bila zapisana v noveli zakona iz julija
               letos in podrobneje določena v vladni uredbi. Ta merila so bila znana najmanj
               komisiji za, bom rekel po domače, dodeljevanje donacij, ki je lokalna, vodi jo bovški
               župan, v njej je pa še predsednik krajevne skupnosti Čezsoča, predsednik krajevne
               skupnosti Bovec, predstavnica centra za socialno delo iz Tolmina, ne vem, kdo je še,
               pa ena z ministrstva za okolje, prostor in energijo. Tako da vsak, ki je hotel vedeti
               za ta merila, je od lokalnih ljudi lahko izvedel za ta merila, mi smo jih pa tudi
               javno objavljali. Zato ne govoriti, da ni bilo meril za donacije, merila so bila zelo
               jasna.</p>
               <p>Govorite, da bi zdaj morali imeti vsi enak status. Veste, tega "vsi enak status", to
               se nikoli ne <stage type="mag"/><stage>(Nadaljevanje)</stage> konča. Vedno se
               nekdo čuti prikrajšanega. Jaz sam sem doživel od svojih sosed v Čezsoči, je rekla "Mi
               leta 1998 smo morali najeti kredit stanovanjskega sklada, in ga moramo še sedaj
               odplačevati." Pa sedaj ni imela nič poškodovane hiše. Pravi: "enim, ki so pa letos
               prvič imeli potrešeno hišo, pa so slučajno socialni upravičenci, boste pa sedaj s
               pomočjo donatorskih sredstev plačali celo hišo. Njim pa ne bo treba nič odplačevati.
               To ni pošteno, tega ne bi smeli delati," je rekla, "zakaj raje še njih ne postavite v
               tak položaj kot ga imamo mi?" In sem rekel: "Ali vi bi sedaj raje, da tem ne
               pomagamo?" Je rekla "Raje, bi bilo bolj pošteno." Jaz sem mislil, da delamo dobro
               delo ker poskušamo pomagati ljudem. Ampak eni potem ostanejo vedno nezadovoljni.
               Nikoli ne bomo mogli vseh postaviti v enako pozicijo. Predvsem zato ne, ker država
               nima neomejeno veliko sredstev.</p>
               <p>Še enkrat poudarjam. Leta 1998 je bilo poškodovani 4464 objektov. Nekateri so bili
               upravičenci, nekateri niso bili. Upravičencev je bilo 1444. Vsi oni drugi, ki niso
               bili upravičenci, so se že takrat pritoževali, zakaj niso upravičenci. Ampak
               popotresna obnova za 1444 objektov nas je stala 22 milijard tolarjev. Če bi hoteli
               vseh 4000 plačati v taki meri, kot smo tistih 1444, bi bilo to tako zelo na počez
               rečeno, od 50 do 60 milijard. Če jih država ima, prav. Če jih nima, se moramo pa
               drugače pogovarjati.</p>
               <p>Potem pravite, ti iz leta 1998 bi morali biti v istem položaju vsi, kot ti, ki so
               leta 2004 imeli ponovno poškodovano hišo in jim država itak vse plača. Spet dam za
               primerjavo. V letošnjem potresu je bilo poškodovanih natančno 750 objektov,
               stanovanjskih objektov. In 488 v občini Bovec, 112 v občini... Je upravičencev, to se
               pravi, to je ta kategorija, kot je bilo 1444 leta 1998. 488 iz občine Bovec, 112, če
               se ne motim iz občine Kobarid, pa 35 iz občine Tolmin. Na pamet govorim, mogoče sem
               se malo zmotil. In sedaj ocena stroškov sanacije za teh 750 objektov je od 5 do 6
               milijard. Pri tem bomo seveda nekaterim plačali 100% sanacijo, to je tistim, ki so že
               imeli poškodovane hiše iz leta 1998, takih je, bom spet zelo na pamet rekel,
               polovica. Takih, ki pa imajo prvič leta 2004 kakšne poškodbe, pa jih leta 1998 niso
               imeli, je pa druga polovica. Zelo na pamet rečeno. In mi seveda lahko stroške države
               povečamo iz 5 do6 milijard na 10 do 12 milijard.</p>
               <p>Ali si to ta država lahko privošči, zato da bi bili vsi zadovoljni, je drugo
               vprašanje. Vi boste sedaj vladajoča stranka. Sestaviti boste morali proračun. Tudi
               jaz, ne mislite, da si nisem v preteklih štirih letih prizadeval za to, da bi bil
               program odprave posledic potresa še večji, še obsežnejši, tistega iz leta 1998. Kaj
               vse smo poskušali gor spraviti, pa nam je minister za finance dol zmetal.</p>
               <p>Še sedaj se prerekamo, poslanec Božič dobro ve, recimo za eno planino Kuhinja. Ali
               jo bomo, ali jo ne bomo sfinancirali. Mislim da jo bomo. Ampak za vsak objekt se je
               treba kregati pri sestavljanju proračuna. Takole napočez govoriti, kako bi bilo fino,
               da bi vsi imeli popolnoma enak položaj, kar pomeni da vsakemu 100% plačaš vse, pa da
               mu še ostane zavarovalnina, to je pa seveda, so pa hitro desetine milijard. <stage type="mag"/> <stage>(nadaljevanje)</stage> Na ta način se seveda države
               voditi ne da, zato je po mojem trdnem prepričanju država do sedaj ravnala zelo
               velikodušno, obnova je bila kvalitetna v skladu s strokovnimi izhodišči, ne vem o
               kakšnih strokovnjakih še govorite, drugih vrhunskih kot smo jih mi angažirali ni,
               imajo renome tudi v tujini, zato si upam trditi, da ne bi bilo, če bi še kakšne tuje
               angažirali popolnoma nič drugače in zato seveda je moje prepričanje, da je bila ta
               popotresna obnova dobra, celo vzorna, da je bila s strani države primerno
               velikodušna, da pa seveda popolnega zadovoljstva nikoli ni, bilo je pa tudi nekaj
               napak, ampak zelo malo glede na vse kar se je tam dogajalo. Hvala lepa.</p>
            </sp>
            <sp xml:id="SDT3-OZIIO-Nujna-028-2004-10-07.sp9">

               <speaker>PREDSEDNIK BRANKO JANC:</speaker>

               <p>Hvala. Odpiram razpravo o poročilu in o sklepih. Ja, gospod Mamić, gospod
               Germovšek.</p>
            </sp>
            <sp xml:id="SDT3-OZIIO-Nujna-028-2004-10-07.sp10">

               <speaker>IVAN MAMIĆ:</speaker>

               <p>Hvala za besedo. Pozdravljam vse prisotne. Mene zanima iz tega kar je gospod
               minister govoril, je rekel, da so določeni objekti nedokončani iz 1998 leta zato, ker
               so zmanjkala sredstva, to mi je razumljivo. Ampak, pri tolikih strokovnjakih, ki jih
               je bilo zraven, sicer mi je absurdno, da je bilo 60 arhitektov in 20 gradbenikov, ker
               arhitekt je potreben za novogradnjo ...<stage>/Nerazumljivo./</stage>.. arhitekt ni tako strašne
               potrebe. Dobro, to je moje osebno razmišljanje, lahko da se motim. Samo, če so takšni
               strokovnjaki in jih je toliko bilo, so delali ....<stage>/Nerazumljivo./</stage>.. ali posamezno ali
               kakorkoli, so morali dobro vedeti, da stvar ....<stage>/nerazumljivo./</stage>.. ali ne bi bilo bolj
               pametno reči: "Gospodje oprostite to ne morem dati polovico ali pa do polovice objekt
               končati in če bo potres čez en mesec bo to spet na tleh", ampak dajmo končati kar se
               upa končati in kar se ne se bo pač drugič kadar bo, ker to je jasno. Dobro, saj vem,
               da bi ljudje bili slabe volje pa bi rekli: "Na, oni imajo končan objekt, pri meni se
               niso niti dotaknili." To je tudi prisotno, ampak v to ne moreš iti zato, ker ni
               zdrave logike. To je eno.</p>
               <p>Potem dimniki. Seveda tam kjer je podlaga betonska konstrukcija je normalno, da se
               dimnik lažje naredi, se usidra lepo, železa ....<stage>/Nerazumljivo./</stage>.. beton in se
               betonski dimnik naredi. Če pa je lesena konstrukcija potem se to izvede v jekleni
               izvedbi s toplotno izolacijo seveda figura ravno za Bovec mogoče ne bo niti
               odgovarjala, ampak rajši tak dimnik narediti kakor tisti, ki bo padel ob prvem
               potresu. To se pravi to so stvari, ki me silno motijo, saj to je tudi napisano v
               Poročevalcu. Potem v Poročevalcu tudi nekaj piše od inektiranja<stage>(?)</stage>, ja inektiranje je
               narejeno pa ni dobro izvedeno, ja pa zakaj, potem tudi tam kjer je na enem objektu
               dobro izvedeno in z jeklenimi vezmi, ne vem še kaj in spet je odpovedalo pri potresu.
               To se pravi, da izvedba ni bila strokovna kljub temu, da je imela toliko
               strokovnjakov okoli sebe, to je enostavno nedopustno. Potem, ko je pisalo, da se
               objekti izvajajo tako, da bo zdržalo eno stopnjo več, sicer minister ni še danes nič
               govoril o tem, to sem prebral že ne vem kdaj. <stage type="mag"/> <stage>(Nadaljevanje)</stage> Da bo zdržalo za eno višjo stopnjo. Sedaj se je pokazalo da,
               ker je bilo, mislim da 1998. leta šesta stopnja po Rihterjevi lestvici in letos je
               napisano v časopisih, da je bilo 4,9 in objekti tudi niso zdržali. Če bi stari
               objekti, ki niso bili poškodovani 1998. ali pa zelo malo, če bi tisti bili zrušeni
               ali močno poškodovani, in da bi te ostali, potem bi rekli ja, prav so imeli, bo
               zdržalo sedmo stopnjo. Tako, da me ta stvar, enostavno se mi zdi na koncu koncev
               kontradiktorna.</p>
               <p>Sedaj bi še samo eno vprašanje, pa zaključim. Zanima me, koliko je do sedaj država
               vložila denarja v popotresno obnovo iz 1998. leta in koliko je od tega državna, ne
               more kot tehnična, ampak birokratska pisarna dobila? Hvala lepa.</p>
            </sp>
            <sp xml:id="SDT3-OZIIO-Nujna-028-2004-10-07.sp11">

               <speaker>PREDSEDNIK BRANKO JANC:</speaker>

               <p>Hvala. Gospod Germovšek. Gospod Germovšek, vi ste želeli besedo.</p>
            </sp>
            <sp xml:id="SDT3-OZIIO-Nujna-028-2004-10-07.sp12">

               <speaker>SINIŠA GERMOVŠEK:</speaker>

               <p>Bi bil kratek, ker očitno smo se, pogovarjamo o svojih koridorjih, svojih hodnikih,
               tako da ne bi imel čas, vendar zaradi nekaterih netočnosti moram povedati, da je
               sedaj, tudi vprašanja, sedaj napak o projektiranju, napake v izvedbi, napake pri
               nadzoru, vemo pa, da seveda skozi vse procedure, da je državna tehnična potem
               odobrila plačilo nastalih situacij in končnega obračuna. Kako je to moglo biti, če je
               prišlo do tako očitnih napak. Potem nisem jaz rekel, da se dimniki ne plačajo
               izvajalcem, jaz sem samo trdil, da jih ne bo plačala država, ampak da bodo obračunani
               prizadetim. V medijih - imam članek s seboj - pa je bilo predstavljeno, da bo to vse
               pokrila država. Seveda to je klasičen način. Vsi ljudje pravijo, da seveda odslej
               naprej ne bodo zavarovali objekte. Ne govorimo o stimulaciji. To je destimulacija in
               potem višek tega je pobirati celo zvarovalnino in ti pustijo pol tvojih, denarja od
               premije. Ti si plačeval premijo recimo 200 tisoč na leto ali pa 120 in sedaj ti
               država skozi ta zakon pusti pol tvojega denarja. To je sedaj stimulacija. So rekli,
               ne bomo več zavarovali. In nenazadnje, tistim ki niso zavarovali ko se ne bo nič
               odštevalo, je pač, ne vem kakšno stimulacijo bodo imeli oni za v naprej zavarovati,
               če se zavarovalnina pobere. Se pa strinjam, se pa strinjam, da v tistem, koliko sem,
               to bi morali jasno povedati, da tisti, ki dobijo 100%, se pravi za vselitev že, ne
               ... projekta, da se ti zavarovalnina odšteje ali v celoti ali 90%, to se strinjam,
               vendar se bo odštevala vsem. In to je tisti problem. Tako, da na koncu se sprašujem,
               recimo, vsem država ne more pomagati, ampak čim večjim bi morala, ker potem se ljudje
               sprašujemo, ali mi nismo Slovenci, niso slovenski državljani tisti, ki smo izpadli.
               Hvala.</p>
            </sp>
            <sp xml:id="SDT3-OZIIO-Nujna-028-2004-10-07.sp13">

               <speaker>PREDSEDNIK BRANKO JANC:</speaker>

               <p>Hvala lepa. Izvolite minister, replika.</p>
            </sp>
            <sp xml:id="SDT3-OZIIO-Nujna-028-2004-10-07.sp14">

               <speaker>MAG. JANEZ KOPAČ:</speaker>

               <p>Hvala. Samo še enkrat. Pri obračunu dimnikov; mi smo seveda vsem jasno povedali, da
               se to obračuna od zneska državne pomoči. To je bilo povedano ob sprejetju tega
               vladnega sklepa in so vsi to vedeli.</p>
               <p>Kar se tiče zavarovalnine; je dejstvo, da se povsod 100% odšteva. Pri tistih, ki
               dobijo 100% državne pomoči, pa pri tistih, ki dobijo 60% državne pomoči - to so
               tisti, ki niso imeli leta 1998 potresne hiše - <stage type="mag"/><stage>(Nadaljevanje)</stage> dimnikov, mi smo seveda vsem jasno povedali, da se to
               obračuna od zneska državne pomoči. To je bilo povedano ob sprejetju tega vladnega
               sklepa, in so vsi to vedeli.</p>
               <p>Kar se tiče zavarovalnine, je dejstvo, da se povsod 100% odšteva, pri tistih, ki
               dobijo 100% državne pomoči, pa pri tistih, ki dobijo 60% državne pomoči. To so tisti,
               ki niso imeli leta 1998 potrešene hiše. Vendar pa, ko ste govorili o S projektu,
               poslanec Germovšek, S projekt je bil v zakonu iz leta 1998. V zakonu o odpravi
               posledic naravnih nesreč ni S projekta. Znesek sanacije, potrebne sanacije pri
               objektih, ki so bili letos prvič poškodovani, pomeni znesek celotne sanacije,
               vključno z vsemi finalnimi deli. In seveda se odšteva zavarovalnina od zneska, ki je
               za vsa dela potrebna za dokončno vselitev.</p>
               <p>Sicer pa je pri dimnikih, ki jih je načel gospod Mamić, potrebno povedati tudi to.
               Pa me je spomnil na nekaj, kar sem prej pozabil povedati. Leta 1998 je bila zahteva,
               ne samo stroke, tudi parlamenta, jaz se spomnim ko sem bil poslanec tu, vsi smo imeli
               pred očmi grdo obnovo Breginja iz leta 1976. In takrat smo vsi zahtevali, da se
               objekti v čim večji možni meri obnovijo, da ostane stavbna dediščina taka kot je,
               zato da bodo vasi na Bovškem, oziroma v Posočju, ostale lepe in prijazne. In ta
               zahteva je bila tako dosledna, da je bilo treba obnavljati na ta način tudi dimnike.
               V poročilu, ki ga imate pred seboj, v poglavju 7, ki govori o analizi kvalitete
               obnove, to je na strani 32 v Poročevalcu, je zapisano "kulturno-varstveni pogoji
               zahtevajo, da se dimniki v isti obliki pozidajo nazaj." Čeprav so potresno
               neprimerni. In bili so zavarovani z armiranimi ometi, kolikor se jih je pač to dalo,
               če se jih je dalo ustrezno sidrati. Ampak sidranje se pa da izvesti samo v primerih,
               ko dimnik ni previsok, oziroma če je bila na podstrešju AB plošča. Če pa na
               podstrešju ni bilo AB plošče, se pa dimnika ne da nikamor sidrati. In razen če seveda
               podpreš celo hišo, pa prideš do temeljev, ali pa do tal. In zato so se taki dimniki
               letos ponovno podirali. In sedaj smo odstopili od strogih kulturno-varstvenih
               pogojev, kot so bili predpisani leta 1998, in se dimniki obnavljajo tudi v
               lahko-montažni izvedbi.</p>
               <p>Opazili ste verjetno, da je letos koncept obnove nekoliko drugačen. Rekli smo, gremo
               v rušitev objektov, in novogradnjo tam, kjer bi znesek sanacije bil 40 ali več
               odstotkov zneska novogradnje. To piše v programu, v celovitem programu popotresne
               obnove, ki ga je sprejela vlada še pred volitvami. To pomeni, da se bo tokrat šlo v
               več rušitev in v več novogradenj, da se bo tokrat šlo v posamezne konstrukcijske
               elemente, ki ne bodo tako zelo lepi, bodo pa potresno bolj primerni. Ampak treba je
               razumeti stanje duha in pogled slovenskega parlamenta, leta 1998, ker se je šlo v
               tisto, v oblikovanje zakona. In pri takih pogojih, še enkrat poudarjam, je bila
               popotresna sanacija po letu 1998 zelo, zelo v redu.<stage type="mag"/>
               </p>
            </sp>
            <sp xml:id="SDT3-OZIIO-Nujna-028-2004-10-07.sp15">

               <speaker>PREDSEDNIK BRANKO JANC:</speaker>

               <p>Hvala lepa. Želi še kdo razpravljati? Gospod Sok.</p>
            </sp>
            <sp xml:id="SDT3-OZIIO-Nujna-028-2004-10-07.sp16">

               <speaker>ALOJZ SOK:</speaker>

               <p>Hvala lepa, za besedo. Jaz mislim predvsem nekaj, ne vem sicer, če je v tem trenutku
               možno v tem državnem zboru neko konstruktivno razpravo v zvezi s tem izpeljati bi pa
               seveda bilo nujno, nujno narediti eno poročilo, na podlagi katerega bi se pravilno
               odločali sedaj in pa v prihodnosti.</p>
               <p>Poglejte, to področje je prizadel potres leta 1976, potem leta 1980, leta 2004 se
               pravi s tem lahko napovedujemo, da se bodo potresi tu pojavljali še naprej. Pred
               nekaj dnevi smo lahko slišali večji del Kalifornije je prizadel potres sedme stopnje
               po Rihtarju, vendar nekih poškodb, materialne škodne ni, potem po Japonski lahko
               slišimo o potresu vsake toliko časa in ne povzročajo materialne škode. Se pravi, na
               teh področjih so se ljudje naučili, da objekte gradijo oziroma sanirajo tako, da
               potres ne povzroči škode, ga pričakujejo. Pri nas pa se je očitno, sedaj kar je na
               koncu povedal minister šlo v eno sanacijo, ki je pač dovoljevala, da ob takem
               potresu, ki še daleč ni bil 7 stopnje pride do ponovne poškodbe in ponovnega vlaganja
               ogromnih sredstev v sanacijo. Gospod minister pravi, detajl subjektov smo pregledali,
               od tega je pri štirih prišlo do napake, vendar to se nanaša na vseh 1440 obnovljenih
               objektov, gospod minister na taki način ne boste mogli tega zaključevati, torej,
               štirje pregledani se nanašajo na 15. Lahko izračunate te procente in če to preslikate
               na celotno situacijo, da se recimo naslednjič res pojavi potres 7 stopnje po
               Rihtarju, potem pa boste videli kaj se bo zgodilo, potem, vsi ti objekti, ki so sedaj
               še ostali utrpeli poškodbe, se pravi, tukaj je potrebno nekaj narediti. Če se je
               parlament takrat napačno odločil, da mora biti ta podoba do celote ohranjena, potem
               je potrebno nujno to v poročilu napisati ne pa, da vi v zaključek pišete, da je bilo
               obnašanje objektov v pričakovanih mejah, kaj pa so pričakovana meja, pričakovana
               merila so oziroma pričakovanje je, da se sanirani objekti ne bodo rušili oziroma, da
               ne bodo potrpeli škod pri takih potresih kot je to, ne pa, da si izmišljujemo in
               izračunavamo ne vem kakšne intenzivnosti je bil ta potresni sunek, skoraj bi rekel,
               da izmišljamo neko novo potresno lestvico.</p>
               <p>Jaz mislim, da vse to v poročilu ni zajeto, v poročilu je bolj kot kaj drugo
               opravičevano, da so bili ti postopki dobro, da je ta državno-tehnična pisarna izredno
               dobro delala, da je za svoje delo potrošila več kot 2 milijarde denarja na koncu pa
               je rezultat ta, da smo v ... kot smo bili leta 1998. Jaz mislim, da boste gospodje v
               vladi morali v to poročilo napisati bolj temeljito. Predvsem pa bo analizo tega, kar
               se je dejansko zgodilo in kaj je bilo narobe mogla opraviti neka zares neodvisna
               institucija, za katero pa dvomim, da v Sloveniji sploh glede na našo majhnost in
               glede na vključenost vseh v to delo, če sploh to obstaja, če je sploh možno. Zlasti
               pa, da državno-tehnična pisarna istočasno plačuje nadzornice se pravi tudi vpliva na
               to, kdo bo delal nadzor nad tistimi, ki so izvajalci pri teh objektih.</p>
               <p>Še to, kar me močno moti in kar sem lahko ves čas tudi poslušal, da pa lokalno
               prebivalstvo, se pravi tisti, ki tam živijo, ki iz generacije v generacijo <stage type="mag"/> <stage>(Nadaljevanje)</stage> poznajo neke zadeve, niso imeli
               pri tem nobene besede, da je nekdo birokratsko odločal o vsem, kar bodo naredili in
               na kakšen način oziroma, da je nekdo tretji v njihovem imenu to izvaja. Se pravi, to
               so zadeve, ki jih bo treba popraviti. Vendar to, vse to poročilo ne vsebuje. To
               poročilo je v glavnem napisano tako, da opravičuje to, kar se je delalo. To pa
               mislim, da ni dobro. Ni dobro za nadaljnje ukrepanje. Poročilo bi moralo biti
               zapisano z vsemi napakami, ki so bile narejene pa naj to pač pade kakor pade, ampak
               poročilo bi moralo biti tako, ne pa, da se zavija v nek celofan, češ vse je bilo
               dobro. Ni bilo dobro, če so se sanirani objekti ponovno poškodovali. Hvala lepa.</p>
            </sp>
            <sp xml:id="SDT3-OZIIO-Nujna-028-2004-10-07.sp17">

               <speaker>PREDSEDNIK BRANKO JANC:</speaker>

               <p>Hvala lepa. Ni več razpravljavcev, zato zaključujem razpravo in dajem na glasovanje
               predlog sklepa in sicer; odbor za infrastrukturo in okolje predlaga državnemu zboru
               Republike Slovenije, da sklep skupine poslank in poslancev s prvo podpisanim Janezom
               Janšo, sprejme v besedilu kot je predlagan v gradivu "Problematika popotresne obnove
               v Posočju". Ja. Minister.</p>
            </sp>
            <sp xml:id="SDT3-OZIIO-Nujna-028-2004-10-07.sp18">

               <speaker>MAG. JANEZ KOPAČ:</speaker>

               <p>Se opravičujem. Jaz sicer nisem polemiziral s predlaganimi sklepi iz, čeprav smo
               seveda v poročilu - to je poglavje 11 - na strani, več ne vem kateri, na strani 37 v
               Poročevalcu napisali, kaj menimo o predlaganih sklepih. Ne bi sedaj, ker tudi ni
               časa, tega ponovno podrobneje opredeljeval, vendar vlada meni, da so ti predlagani
               sklepi povsem neprimerni in seveda predlagam, da se jih ne sprejme v tej obliki.</p>
            </sp>
            <sp xml:id="SDT3-OZIIO-Nujna-028-2004-10-07.sp19">

               <speaker>PREDSEDNIK BRANKO JANC:</speaker>

               <p>Hvala lepa. Glasujemo. Gospa Ogričneva.</p>
            </sp>
            <sp xml:id="SDT3-OZIIO-Nujna-028-2004-10-07.sp20">

               <speaker>HELENA OGRINC:</speaker>

               <p>Hvala lepa, gospod predsednik. V našem mnenju, tako kot sem že prej na kratko
               predstavila, smo izrecno opozorili, da je sklep predlagan na ta način, naj bi vlada
               proučila in sprejela ustrezne ukrepe s katerimi bi zagotovila te cilje, ki so
               navedeni v točkah A, B in C. Po naši oceni, in tako smo tudi opozorili, teh ciljev ni
               mogoče doseči zgolj z ukrepanjem vlade, ampak bo potrebno, če se želi te cilje
               doseči, na večjih točkah, seveda ob predhodni temeljiti proučitvi veljavne ureditve
               sprejet določene nove zakonske rešitve. Zgolj z ukrepi vlade pa to ne bo šlo.</p>
            </sp>
            <sp xml:id="SDT3-OZIIO-Nujna-028-2004-10-07.sp21">

               <speaker>PREDSEDNIK BRANKO JANC:</speaker>

               <p>Hvala lepa. Če ni več razprave, potem dajem predlog sklepa na glasovanje.</p>
               <p>Torej, kdo je za tak predlog sklepa? <stage>(6 članov.)</stage> Je kdo proti? <stage>(7 članov.)</stage> Še enkrat.</p>
               <p>Kdo je za? <stage>(7 članov.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni sprejet.</p>
               <p>Poročevalec na seji državnega zbora bo predsedujoči. S tem zaključujem obravnavo
               problematike popotresne obnove v Posočju in tudi 28. nujno sejo odbora. Hvala lepa.</p>
               <stage type="time">(Seja je bila končana 7. oktober 2004 ob 9.59 uri.)</stage>
            </sp>
         </div>
      </body>
   </text>
</TEI>
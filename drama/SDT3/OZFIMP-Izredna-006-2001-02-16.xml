<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-OZFIMP-Izredna-006-2001-02-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">907396E239F81C68C12569F2002F4191</idno>
               <idno type="custom" subtype="day">063DCB9853FB2101C12569F8003006FD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=063DCB9853FB2101C12569F8003006FD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZFIMP-Izredna-006-2001-02-16.OZFIMP" n="006">
               <name>Izredna</name>
               <date when="2001-02-16"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZFIMP-Izredna-006-2001-02-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZFIMP-Izredna-006-2001-02-16.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">6. izredna seja</stage>
            <stage type="date">(16. februar 2001)</stage>
            <stage type="chairman">Sejo je vodil Ciril Pucko, predsednik odbora.</stage>
            <stage type="time">Seja se je pričela ob 9.07 uri.</stage>


            <sp xml:id="SDT3-OZFIMP-Izredna-006-2001-02-16.sp1">

               <speaker>PREDSEDNIK CIRIL PUCKO:</speaker>

               <p>Spoštovane kolegice in kolegi, gospod minister, ostali vabljeni predstavniki
               medijev! Začenjam 6. izredno sejo odbora državnega zbora za finance in monetarno
               politiko in predlagam, da današnji dnevni red razširimo z naslednjo točko in sicer:</p>
               <p>- Obravnava pobud za oceno ustavnosti. Pod A pobuda podjetij Sava d.d. Kranj, Mura
               d.d. Murska Sobota, Pivovarna Union Ljubljana, Terme Čatež, Brežice za oceno
               ustavnosti zakona o lastninskem preoblikovanju zavarovalnic. In pod B; pobuda A Banke
               d.d. Ljubljana za oceno ustavnosti zakona o lastninskem preoblikovanju zavarovalnic.</p>
               <p>Odpiram razpravo v zvezi s tem predlogom širitve dnevnega reda. Če ni razprave,
               izvolite.</p>
               <p>Gospod Bernik.</p>
            </sp>
            <sp xml:id="SDT3-OZFIMP-Izredna-006-2001-02-16.sp2">

               <speaker>DR. JOŽEF BERNIK:</speaker>

               <p>Hvala lepa gospod predsednik! Če bomo razširili to razpravo, bomo morali glasovati
               na pamet, kajti to gradivo smo prejeli danes zjutraj, vsaj jaz. In če je ta praksa,
               da se daje gradivo na razpolago nekaj minut pred sejo, potem očevidno ne moremo tega
               predelati in bi rad vedel kakšna je praksa in jaz bom glasoval proti. Hvala.</p>
            </sp>
            <sp xml:id="SDT3-OZFIMP-Izredna-006-2001-02-16.sp3">

               <speaker>PREDSEDNIK CIRIL PUCKO:</speaker>

               <p>Ja. Sam se absolutno z vami strinjam, ampak glede na to, da je razprava na ustavnem
               sodišču v torek, in ker je sekretariat za zakonodajo in pravne zadeve svoje mnenje
               pripravil šele včeraj, gradiva tudi sam nisem prejel prej kot vi. Tako, da pač, zato
               je tudi možna razširitev. Je pa to, ta razširitev predlagana predvsem iz tega
               razloga, da bi lahko predstavniki državnega zbora, pooblaščeni predstavniki državnega
               zbora ustrezno sodelovali na razpravi na ustavnem sodišču. Mogoče, čeprav je to že
               vsebinsko, bipovedal še naslednje, da sta mnenji vlade v prejšnji sestavi in
               sekretariata državnega zbora identični in v bistvu s tega vidika vsebinskega po mojem
               mnenju ne bi smelo biti večjih težav, se pa absolutno strinjam z vašo pripombo, da je
               gradivo na tak način poslano, ni prava praksa oziroma je nemogoče, da bi ga v celoti
               in podrobno preštudirali v času, ki nam je bil na voljo.</p>
               <p>Izvolite gospod Bernik.</p>
            </sp>
            <sp xml:id="SDT3-OZFIMP-Izredna-006-2001-02-16.sp4">

               <speaker>DR. JOŽEF BERNIK:</speaker>

               <p>Hvala lepa gospod predsednik! To razumem. Morda bi bilo umestno priporočilo, da nekdo
               povzame, recimo kdo od strokovnih služb nekatere od teh točk, da vsaj vemo za kaj
               gre. Hvala.</p>
            </sp>
            <sp xml:id="SDT3-OZFIMP-Izredna-006-2001-02-16.sp5">

               <speaker>PREDSEDNIK CIRIL PUCKO:</speaker>

               <p>Bom to upošteval in poprosil tudi sekretariat za ustrezno obrazložitev, ko bo točka
               na dnevnem redu.</p>
               <p>Torej dajem na glasovanje dnevni red in sicer potrditev zapisnika 3. seje odbora -
               druga obravnava, točka dve - obravnava zahteve Državnega sveta Republike Slovenije,
               da Državni zbor Republike Slovenije ponovno odloča o zakonu o preoblikovanju prostih
               carinskih prodajaln na cestnih mejnih prehodih z državami članicami evropskih
               skupnosti, ki delujejo v okviru Evropske unije v mejne prodajalne in o posebnih
               ukrepih nadzora teh prodajaln. Tretjič - predlog sprememb in dopolnitev<stage type="mag"/>(nadaljevanje) poslovnika državnega zbora Republike
               Slovenije in četrtič; obravnava pobud za oceno ustavnosti - a. pobuda podjetij Sava
               Kranj, Mura - Murska Subota, Pivovarna Union - Ljubljana, Terme Čatež - Brežice, za
               oceno ustavnosti zakona o lastninskem preoblikovanju zavarovalnic in pod b. pobuda A
               Banke Ljubljana za oceno ustavnosti zakon o lastninskem preoblikovanju zavarovalnic.
               Dajem takšen predlog dnevnega reda na glasovanje.</p>
               <p>Kdo je za? (12 članov.) Kdo je proti? (1 član.)</p>
               <p>Ugotavljam, da smo tako spremenjeni dnevni red, sprejeli in
                  prehajam na <title>TOČKO 1 - to je POTRDITEV ZAPISNIKA 3. SEJE ODBORA.</title>
               </p>
               <p>Osnutek zapisnika je v računalniški mreži. Odpiram razpravo v zvezi z njim. Če ni
               razprave, da jem osnutek zapisnika na glasovanje.</p>
               <p>Kdo je za? (13 članov.) Kdo je proti? (Nihče.)</p>
               <p>Ugotavljam, da je odbor osnutek zapisnika 3. seje odbora sprejel.</p>
               <p>In prehajam na <title>2. TOČKO - TO JE OBRAVNAVA ZAHTEVE DRŽAVNEGA SVETA REPUBLIKE
                  SLOVENIJE, PO PONOVNEM ODLOČANJU O ZAKONU O PREOBLIKOVANJU PROSTIH CARINSKIH
                  PRODAJALN NA CESTNIH MEJNIH PREHODIH.</title> Skupaj in tako naprej, skupaj z
               gradivom ste prejeli sklep državnega sveta o svoji odločitvi z obrazložitvijo in v
               zvezi s tem odpiram razpravo. Želi gospod minister? Gospod Semolič, izvolite.</p>
            </sp>
            <sp xml:id="SDT3-OZFIMP-Izredna-006-2001-02-16.sp6">

               <speaker>MAG. DUŠAN SEMOLIČ:</speaker>

               <p>Spoštovane poslanke in poslanci, dober dan želim! Hvala za povabilo. Zaprošen sem
               bil tudi s strani državnega sveta, da mi omogočite, da povem besedo ali dve, o
               odločitvi našega državnega sveta.</p>
               <p>Nesporno je približevanje Slovenije, in vstop Slovenije v EU, zelo zahteven proces,
               zahteven zagotovo za politike, ki vodijo ta proces, zahteven za gospodarstvenike in
               pa v enem pomembnem delu tudi za državljanke in državljane naše države. Zaradi tega
               tudi pravimo, da vključevanje Slovenije v EU ni samo politični, ni samo gospodarski
               projekt, pač pa v enem pomembnem delu tudi socialni projekt. Jaz se tudi zavedam, in
               vsi se zavedamo, da je ta pot interesno tudi pogosto protislovna, ker so pač različni
               interesi pojavljajo in so v konfliktu na tej poti. Zaradi tega se zdi in je nujno
               potrebno in EU to priznava, da potej poti iščemo tudi konsenze tudi znotraj držav, ki
               jih želimo vstopati. Torej tudi med socialnimi partnerji, pri nekaterih problemih, ki
               objektivno nastajajo na tej poti. In teh konfliktov je seveda več. Zdi se mi pomembno
               za temo, ki jo danes obravnavamo opozoriti, da EU temelji na štirih svoboščinah, ki
               diktirajo tudi vnašanje držav članic EU, pa tudi nas, ki želimo vstopiti v EU. To so
               prosti pretok blaga, prosti pretok kapitala, storitev in pa dela.</p>
               <p>No, če pri prvih treh<stage type="mag"/>
               </p>
               <p>(nadaljevanje) svoboščinah, ne da bi podcenjeval probleme, nekako stvari gredo svojo
               pot, je žal pogosto najtežje v tistem delu, ko EU pa praviloma ščiti svoje interese.
               To se kaže v Sloveniji tudi s tem, ko smo zavestno priznali prve tri svoboščine zelo
               hitro, tudi vsvojem interesu se je dogajalo to, da je prosti pretok blaga, prosti
               pretok kapitala, pa tudi v enem delu storitev povzročil, ko je prehajalo blago k nam,
               da so prenekatere tovarne tudi zaradi tega, izgubile delo, tovarne so se zapirale. To
               smo vzeli, recimo, tudi kot ceno tega približevanja. Pri tisti četrti svoboščini
               prosti pretok dela, pa seveda EU nesporno obnaša tudi do nas, pogosto zelo
               mačehovsko, ko ščiti pač svoje interese in nam že zdaj zagotavlja nekako, neko
               7-letno prehodno obdobje. Skratka ta cesta, ki naj bi bila dvosmerna, je pogosto pač
               krivična do držav, ki so šibkejše, ki si jih vedno ne more zaščititi svojih interesov
               na tej poti. Da pa države, ki so ekonomsko močnejše ščitijo svoje interese se vidi
               pri naših sosedih, pri Avstrijcih pritobačnem zakonu, pri Italijanih, ki podaljšujejo
               in ... dobi podaljšanje zaščite njihovih cen nafte in še marsikje. Tudi ne more biti
               nezapaženo dogajanje na Češkem, ko je vendarle tudi Češki parlament, mislim da stvar
               še ni dokončna, vendarle ukinjenje Duty Free Shopo-ov, da rečem poenostavljeno,
               poskušal prestaviti na kasnejši čas. Torej na čas, ko bo vendarle realna opcija
               vstopa v Češke, v EU pač dana. In s tem se nekako samo približujem tej direktno temi,
               ki je na dnevnem redu. Mi se zavedamo, da je seveda možno razpravljati tudi v to
               smer, zakaj pa zapiramo Duty Free Shop-e dosti poprej, preden vstopa država Slovenija
               v EU. Zakaj ne bi takrat, prav na koncu to storili in s tem zavarovali nekatera
               delovna mesta, ki so pač v igri v tem projektu.</p>
               <p>Od recimo, da skušamo biti, glede na razmere v Sloveniji, realisti in iščemo tisto
               spodnjo mejo, ko bi bilo pa vendarle dobro, koristno, smotrno zaščititi en del teh
               interesov. Namreč pri Duty Free Shop-ih pri teh problemih obstojajo najmanj trije
               interesi, zagotovo interes države, ki je lahko različen, lahko je tudi protisloven,
               ampak jaz ne mislim, in ne smem govoriti, v interesu države, kjer so drugi za to
               poklicani. Zagotovo je verjetno tudi interes delodajalcev, lastnikov teh prodajaln.
               Zaradi dobičkov, ki tukaj nastanejo, tudi to je recimo stvar lastnik kapitala. Mi smo
               zlasti v državnem svetu opozorili na tisti interes, na položaj tisti, ki pa bo
               nesporno najbolj prizadet, to je položaj zaposlenih, ki bodo trajneje čutili
               posledico zaprtja Duty Free Shopo-v. Mi smo bili opozorjeni na eno dejstvo, da bi čim
               več teh prodajaln na območju, ki so že zdaj demografsko ogrožena območja, tudi sicer
               se težko živi, na mnogih območjih ta prodajalna pomemben vir neke socialne varnosti.
               Imamo primere, kjer so tudi po dva trije, zaposlenih v teh prodajalnah.</p>
               <p>Mi, seveda, mi smo v teh stališčih, če ste pozorni, mislim izhajali smo iz nekega
               revizma, <stage type="mag"/>(Nadaljevanje) communiter zahteva
               pač ukinitev. Saj je absordno, ko stopi Slovenija v Evropsko unijo, da bi obstajale
               te prostocarinske prodajalne.</p>
               <p>Toda dejstvo je tudi to, da se Slovenija kot država v enem delu obnaša zelo korektno
               do sporazuma ob vstopu Slovenije v Evropsko unijo, ko ne širi, ne povečuje, ni
               povečevala teh prodajaln. To je Slovenija pač pokazala neko držo ampak po našem
               trdnem prepričanju je pa tista točka, kjer se bi vendarle dalo, ki je odvisna od nas,
               ne od Bruslja, je odvisno od naše politike in v tem primeru tudi od državnega zbora
               in državni zbor je bil pravočasno na to opozorjen intudi politiki, ki vodijo te
               projekte, so bili opozorjeni, da bi bilo vendarle koristno, škoda manjša, škoda
               nesporno manjša, če bi bil rok za zaprtje vendarle daljši. Da bi zajeli še to
               turistično sezono. Da bi s tem, ko bi recimo postavili ta rok, 1. november, 1.
               december, zagotovo si ne bi nakopali nejevoljo Bruslja, da bi izgubljali neko
               kredibilnost, saj zakon je tukaj, zakon bi bil sprejet, zakon bi vstopil v veljavo. S
               tem bi tudi omogočili to, da bi se vendarle, ker viški bodo pri delavcih, da se
               bidosledno spoštovali nekateri drugi specialni zakoni, ki urejajo to področje.</p>
            </sp>
            <sp xml:id="SDT3-OZFIMP-Izredna-006-2001-02-16.sp7">

               <speaker>PREDSEDNIK CIRIL PUCKO:</speaker>

               <p>...se opravičujem. Kolegi, bi lahko malo tiše. Motimo predlagatelja veta. Mislim ni
               fer to.</p>
            </sp>
            <sp xml:id="SDT3-OZFIMP-Izredna-006-2001-02-16.sp8">

               <speaker>MAG. DUŠAN SEMOLIČ:</speaker>

               <p>Saj grem h koncu. Poglejte. Namreč zakon o delovnih razmerjih zahteva 6-mesečni rok,
               tisti skrajni rok, ko prihaja do tehnoloških presežkov za pritožbe. Gre za nek rok,
               ki ga je potrebno spoštovati, pri programih nastane presežkov. Mi mislimo, da s 1.
               junijem realno, sploh ni možno spoštovati ker začnejo roki teči takrat, ko nastopi
               pač veljavnost tega zakona.</p>
               <p>Skratka ta veto je pač poskus, da bi spoštovani poslanci in poslanke še enkrat
               razmislili o svoji odločitvi, pretehtali te in zagotovo verjetno še kakšne druge
               argumente, ki so se pojavljale v vaših razpravah, ker smo zelo skrbno spremljali in
               poiskali pot, da bi vendarle ta zakon v tej obliki prav zaradi tega člena, ki določa
               1. junij doživel spremembe, ki bi zlasti, kot rečeno, zlasti spremenile datum
               ukinitve in predlog je, kot rečeno, da bi se ta stvar pomaknila na november oziroma
               december. Za nekoga je to zelo majhen čas, mogoče nepomemben, toda verjemite, da v
               razgovorih s tam zaposlenimi in odgovornimi, ki pač bodo vodili te projekte, je to
               izjemno pomembno. Zdi se mi, da bi s tem tudi nek konflikt, ki je pač bil odpravljen
               in bi bili ti problemi bolj prijazni, če se lahko uporabi beseda prijazen, ko
               izgubljaš delovno mesto, zagotovo pa manjši, če bi državni zbor<stage type="mag"/>(Nadaljevanje) spremenil ta nesrečni datum. Samo toliko. Hvala
               lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp9">

               <speaker>PREDSEDNIK CIRIL PUCKO:</speaker>

               <p>Hvala lepa gospod Semolič. Odpiram razpravo. Izvolite, gospa in gospodje poslanci.
               Ni razprave gospod minister. Gospod Barovič.</p>
            </sp>
            <sp xml:id="SDT3-OZFIMP-Izredna-006-2001-02-16.sp10">

               <speaker>BOGDAN BAROVIČ:</speaker>

               <p>Hvala za besedo. Saj ne vem. Zdi se mi že odveč govoriti in govoriti ampak opozoril
               bi pa vseeno, dolžan sem opozoriti na dve dejstvi.</p>
               <p>Prvič. Ali ni dovolj toliko nasprotovanj in toliko pogovarjanj in vsega, da bi nas
               le nekako opozorilo, da neka pot ali neko načelo ali pa nek način preoblikovanja
               prostocarinskih prodajaln ali pa njihovih ukinitev, kakorkoli že želite, pač ni tako
               enostavna zadeva, da bi jo na željo v narekovajih rečeno, bom povedal zakaj Evropske
               unije, sprovedli na hitro.</p>
               <p>Toliko opozoril je pač pomembno, da pomislimo o samem dejanju in drugo, jaz vem da
               ne sodi na to sejo, samo omenjam in primerjam, še en podoben poskus, kjer se
               prilagajamo evropski uniji kar tako in na pamet, je v materialu, ki ga imajo kolegi,
               ki bodo danes na odboru za notranjo politiko, kjer že spet na silo in prisiljevanje
               Evropske unije, ne vem, nastajajo spori, ne samo znotraj političnih strij temveč tudi
               med samimi Slovenci.</p>
               <p>Opozoril bi pa še na razliko. Zakaj, jaz verjamem gospodu ministru za evropske
               zadeve, da se bo Češka, kakorkoli že, trudila, da ne bo dokončno sprejela svojega
               sklepa ampak vendarle, čutim, da je med Slovenijo in Češko in obe sta kandidatki,
               razlika v odnosu Evropske unije do te države ali pa je mogoče, me bo popravil gospod
               minister, razlika v odnosu vlade ene države do Evropske unije in druge države. Ne vem
               kje je ta razlika. Prepričan pa sem, da bo Slovenija vstopila v Evropsko unijo z
               načelno politiko in predvsem bi prosil še enkrat da pri vstopanju v Evropsko unijo
               vendarle upoštevamo tudi interese naše slovenske države in pa seveda vse tisto, kar
               moramo v Sloveniji narediti za naš dobrobit. Hvala lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp11">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod minister izvolite.</p>
            </sp>
            <sp xml:id="SDT3-OZFIMP-Izredna-006-2001-02-16.sp12">

               <speaker>IGOR BAVČAR:</speaker>

               <p>Hvala lepa gospod predsednik. Vlada vetu nasprotuje in vztraja na sprejemu zakona.</p>
               <p>Če se mogoče malce podrobneje zadržim pri obrazložitvi sklepa državnega sveta, potem
               naj najprej rečem, ker to kar piše v prvem odstavku obrazložitve, prostocarinskih
               prodajaln ne zapiramo ampak jih obdavčujemo. Štiri mesece, ki jih temu namenjamo,
               razumemo kot dovolj dolgo obdobje za to, da pripravimo vse potrebno za delovanje teh
               prodajaln v novih pogojih. Razumemo tudi, da je možno v tako določenem roku
               preoblikovati te trgovine, začeti z novo dejavnostjo, predvsem pa 1. junija, kar je
               argument predlagatelja <stage type="mag"/>
               </p>
               <p>(Nadaljevanje) dejansko ne bomo vedeli ali bo potrebno na tem področju reševati
               vprašanje brezposelnosti. Po vseh naših analizah in glede na to, da se bo potrebno
               prilagoditi novim pogojem poslovanja, planiramo, da zmanjševanje stroškov teh
               trgovin, pa tudi delo ali pa, bom rekel, razširjanje dejavnosti teh trgovin, kar
               omogoča sam zakon, zadeva lastnikom, da zmanjšujejo stroške tudi drugače, ne samo na
               račun delovne oziroma odpuščanje delavcev.</p>
               <p>Toliko bi jaz opozoril. Mimogrede, da je pomemben argument, ki je nasprotoval
               vladnemu predlogu pri zakonu o trošarinah o obdavčenju, oziroma trošarinah na
               cigarete, ki so bile sprva predlagane za 90 odstotkov in pozneje sprejete za 60
               odstotkov, računam prav na to, da bo na ta način prišlo do določenega akumuliranja
               sredstevza primer preoblikovanja teh trgovin. No, toliko argument o naglici, ki je
               izrecno omenjen v tem dokumentu, ne drži.</p>
               <p>Sploh pa menim, da je glede na to, da ta zakon oziroma to vprašanje blokira naša
               pogajanja in da s tem, ko sprejemamo ta zakon, omogočamo hitrejše zaključevanje
               pogajanj in nato tudi vstop Slovenije v Evropsko unijo, da samo to dejstvo posredno
               omogoča realne zaposlitvene alternative. Največja realna zaposlitvena alternativa je
               vstop Slovenije v Evropsko unijo. Ocenjujem, da kljub argumentom, ki so tu
               predstavljeni kot argumenti Unije, gre pa za stališče ene od držav članic, namreč
               Nemčije, sedemletnih prehodnih rokih, in ne glede na to, da je Slovenija znana kot
               ena od držav, ki ima razmeroma malo migracije delovne sile, in je na tem področju
               seveda je to vprašanje ne zadeva tako kot druge, potencialno gledano. Kar pomeni, da
               tudi glede na nemški predlog Slovenija lahko, ob upoštevanju principa diferenciacije,
               na katerega prisega Evropska unija, uveljavi tudi svoj poseben status, da torej v tem
               področju, na tem področju obstaja možnost za uveljavitev vseh štirih svoboščin.</p>
               <p>Češka, ki je tu omenjena, pospešeno analizira svoja pogajanja in v današnjem Delu
               imate članek o tem, od česa vse Češka odstopa v teh pogajanjih, ker se zaveda, kako
               pomembno je v tem trenutku seveda pospešiti pogajanja in se uvrstiti v krog držav, ki
               bodo prve vstopile. To je pomemben dodatni argument poleg teh notranjih argumentov, s
               katerimi, ki jih nikakor ne podcenjujemo.</p>
               <p>Naše izhodišče je, da praktično ni nobenega protislovja v nastopanju vlade oziroma
               pri tem, ko govorimo o interesu države na tem področju. Ne obstaja protislovje med
               našim vstopanjem v Evropsko unijo in preoblikovanjem prostocarinskih trgovin zaradi
               notranje-političnih gospodarskih razlogov. Tu, natem področju je<title> 7. TARK (BS)
              </title> (Nadaljevanje) med tema dvema interesoma obstaja popolno sozvočje. Kljub temu,
               da se utegne zgoditi, da bodo na nekaterih prostocarinskih prodajalnah padel promet
               in da bomo morali morebitne posledice blažiti na podlagi tega zakona iz proračunskih
               sredstev, je neto finančni učinek za državo pozitiven, vštevši vse stroške, ki
               utegnejo ob tem nastati. Predvsem pa argument, da bi šest mesecev rešilo to
               vprašanje, je zelo slab argument. Argument, ki praktično ob tako velikem političnem
               problemu, govori o tem, da je možno v šestih mesecih, ob številkah, s katerimi
               nastopajo nasprotniki tega zakona, pa kar naenkrat se posloviti od pomoči države, ki
               jo po drugi strani tako pogrešajo prav v tem zakonu. Mislim, da je to, bom rekel,
               temeljno protislovje v tej debati.</p>
               <p>Kljub temu, kar sem rekel o zakonu o trošarinah, kljub tem, da po mojem mnenju
               lastniki teh prodajaln niso izpolnili pričakovanj na podlagi znižanja trošarin za
               cigarete v letu 1998, je vlada, zavedajoč se svoje odgovornosti do zaposlenih - in
               jaz tukaj rešpektiram predsednika slovenskih svobodnih sindikatov in njegovo skrb za
               delavce - menim, da obstajajo mehanizmi, da ta vprašanja rešimo in da je, bom rekel,
               celovita, če potegnemo črto pod te argumente, absolutno v interesu te države in tudi
               zaposlenih, in tudi članov sindikata, ki ga vodi gospod Semulič, da to zadevo
               izpeljemo čimprej. Hvala lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp13">

               <speaker>PREDSEDNIK CIRIL PUCKO:</speaker>

               <p>Hvala lepa, gospod minister. Gospa Maria Pozsonec. Izvolite!</p>
            </sp>
            <sp xml:id="SDT3-OZFIMP-Izredna-006-2001-02-16.sp14">

               <speaker>MARIA POZSONEC:</speaker>

               <p>Hvala lepa. Jaz bi imela eno vprašanje za gospoda ministra. Zdi se mi, oziroma
               sigurna sem, da on ima točnejše informacije. Ali res, da naši sosedje Italijani imajo
               blagoslov, da še dalje bolj poceni prodajajo bencin? Zakaj dvojna merila v Evropski
               uniji?</p>
            </sp>
            <sp xml:id="SDT3-OZFIMP-Izredna-006-2001-02-16.sp15">

               <speaker>IGOR BAVČAR:</speaker>

               <p>Prvič, mi nismo v Evropski uniji. Če bi bili zraven, se seveda neko fina, se pravi
               zasedanja evropskih oziroma finančnih ministrov evropskih držav članic, bi verjetno
               lahko uveljavljali drugačne interese. Drugič pa, vprašanje te izjeme je eno od 37-ih
               izjem, ki jih je potrdila Evropska unija. Velja za prebivalce obmejnih področij, to
               se pravi za ljudi, ki imajo tam stalno prebivališče. Kljub našemu nasprotovanju,
               večkratnemu, tudi mojemu orgiranju itn., je seveda obveljala notranja solidarnost, da
               temu tako rečem, in kljub nasprotovanju komisije Evropske unije je bila ta uredba
               sprejeta.</p>
            </sp>
            <sp xml:id="SDT3-OZFIMP-Izredna-006-2001-02-16.sp16">

               <speaker>PREDSEDNIK CIRIL PUCKO:</speaker>

               <p>Hvala lepa. <stage type="mag"/>(Nadaljevanje) Želi še kdo
               besedo? Če ne, dajem na glasovanje naslednji predlog sklepa:</p>
               <p>"Odbor predlaga državnemu zboru Republike Slovenije, da pri ponovnem odločanju v
               skladu z 91. členom ustave Republike Slovenije zakon sprejme."</p>
               <p>Kdo je za tak predlog sklepa? (9 članov.) Je kdo proti? (3 člani.)</p>
               <p>Ugotavljam, da je odbor predlog sklepa sprejel.</p>
               <p>S tem zaključujem to točko dnevnega reda. Zahvaljujem se gospodu ministru in
               predlagatelju.</p>
               <p>Prehajamo na <title>3. TOČKO DNEVNEGA REDA - PREDLOG SPREMEMB IN DOPOLNITEV POSLOVNIKA
                  DRŽAVNEGA ZBORA REPUBLIKE SLOVENIJE. </title>
               </p>
               <p>Uvodoma bi povedal, da odbor tu nastopa v vlogi zainteresiranega delovnega telesa, in
               hkrati, da nas žal predsednik državnega zbora, gospod Borut Pahor, ni obvestil o tem,
               da kot zainteresirano delovno telo lahko sodelujemo pri pripravi določenih amandmajev
               na spremembo tega dela poslovnika, ki je najpomembnejši za sprejem državnega oziroma
               ki je osnova za sprejem državnega proračuna.</p>
               <p>Glede na to, da je od vložitve predloga sprememb in dopolnitev poslovnika državnega
               zbora Republike Slovenije pretekel teden dni, da je bil vmes praznik, je verjetno
               možnost, da se s posameznimi vsebinskimi spremembami, ki so zelo pomembne, še niste
               podrobneje seznanili. Zato me toliko bolj čudi, da ni nobenega izmed predlagateljev
               teh sprememb poslovnika prisotnih na današnji seji.</p>
               <p>Ne glede na to predlagam, da ob dejstvu, da je tu s strani vlade državna sekretarka,
               gospa Helena Kamnar, in da kljub vsemu moramo pogledati, kakšne so te spremembe in se
               do njih, vsaj v tistem delu, ki je bistven za razjasnitev oziroma za natančnejšo
               določitev posameznih določb teh sprememb, tudi opredelimo oziroma eventuelno vložimo
               določena dopolnila. Službe odbora so v tem smislu pripravile določene spremembe, za
               katere bi po razpravi predlagal, da bi jih kot amandmaje odbora predlagali
               predlagateljem oziroma komisiji za poslovnik, da o njih odloča in da jihpo možnosti
               tudi v čim večji meri ali v celoti, ker so vsebinsko povezani, tudi sprejme.</p>
               <p>Torej, odpiram razpravo. Kdo bo začel? Gospod Gaspari, izvolite. Ali govorite v
               imenu predlagatelja?</p>
            </sp>
            <sp xml:id="SDT3-OZFIMP-Izredna-006-2001-02-16.sp17">

               <speaker>MAG. MITJA GASPARI:</speaker>

               <p>Ne, to pa ne, pač pa govorim v svojem imenu. Se pa v principu strinjam s tistim, kar
               so predlagatelji predlagali, tako da mislim, da ni velikih razlik.</p>
               <p>Razdelil bi v dva dela na kratko, ker vem, da časa ni veliko, prvo je splošno in
               drugo je konkretno.</p>
               <p>Splošno. Mislim, da je bil postopek sprejemanja državnega proračuna Republike
               Slovenije dokaj nepregleden in pa dolg glede na evropsko in siceršnjo prakso
               sprejemanja državnih proračunov. Sprejemanje državnega proračuna ni namenjeno, <stage type="mag"/>(Nadaljevanje) vsaj po mojem mnenju, iz lastne
               izkušnje in poznavanja te tematike, individualnemu predlaganju njegovih sprememb,
               ampak vsebinski razpravi osnovnih izhodišč in pa usmeritev, ki jih pač tista vlada,
               ki trenutno vlada, predlaga državnemu zboru, v tem primeru parlamentu. V osnovi ne
               gre za to, da se odločamo o posameznih, bom tako rekel, ovinkih in vodovodnih ceveh,
               ampak za to, da se opredelimo o osnovnih usmeritvah, ki jih mora tak, najbolj
               pomemben ekonomski in konec koncev tudi politični akt države, letni, in upajmo, da bo
               postal tudivečletni, v svojih usmeritvah dati in v svojih številkah tudi obrazložiti
               oziroma jih utemeljiti.</p>
               <p>Zato mislim, da je bila dosedanja praksa sprejemanja državnega proračuna, prvič,
               predolga - tri mesece je nepotrebno dolgo obdobje za sprejemanje takega akta - in
               drugič, način, kako se je do tega akta prišlo, se je pokazal v praksi kot popolnoma
               nesprejemljiv. 400 ali 300 amandmajev na državni proračun še ni dokaz slabega
               proračuna ali pa kvalitete predlagateljev amandmajev, ampak predvsem v majhni državi
               zrelativno veliko skupinami, interesnimi skupinami in lobisti predvsem poskus, kako
               vsak parcialni interes pripeljati v sicer globalen ekonomski akt države. To se je
               izkazalo v vseh letih kot zelo izrazit primer, ki se je vedno bolj tudi, bom rekel,
               razraščal.</p>
               <p>Zato mislim, da je sprememba poslovnika nujna; da je nujno poslance omejiti, ne
               omejiti v tistem smislu, da izgubljajo kakšne pravice, ki bi jih naj imeli po kakšnem
               aktu, ustavi ali čem podobnem, ampak omejiti v tiste okvire, ki nam gredo po naši
               funkciji. To pa je, da uskladimo svoja stališča najprej znotraj poslanskih skupin -
               zato poslanske skupine tudi obstajajo, temu so namenjene in imajo svojo funkcijo,
               celo s poslovnikom državnega zbora - in znotraj tega uskladimo tisto, kar pač je moč
               uskladiti, konec koncev, kompromisi se morajo v vsakem primeru doseči. In potem
               poslanske skupine in pa delovna telesa, matična in zainteresirana, vlagajo amandmaje
               na državni proračun.</p>
               <p>Zakaj zainteresirana telesa za svoje področje in matično delo za celotni proračun?
               Zato, ker je matično telo tisto - in to je v tem primeru odbor, ki mu, predsednik,
               predsedujete - tisti, ki je odgovoren za sprejemanje takega akta, v Sloveniji in tudi
               sicer po svetu, in ima osnovno funkcijo koordinacije in izpeljave sprejemanja
               državnega proračuna in je v tem primeru glavni partner vladi pri obravnavi in
               sprejemanju, vsaj moralo bi biti tako, državnega proračuna. Zainteresirana telesa se
               pa morajo osredotočiti na tematiko, ki jo po poslovniku pokrivajo, sektorsko ali
               funkcionalno,in se ne ukvarjajo z drugimi področji, ki niso njihovo področje, ker ima
               za to pooblastila in naj bi jih imel odbor za finance in v končni instanci seveda
               tudi državni zbor.</p>
               <p>Zato mislim, da je ta delitev dela, prvič, korektna in drugič, vsebinsko pozitivna,
               prispeva k boljšemu končnemu rezultatu.</p>
               <p>Ministri bi pa morali, po mojem mnenju, to je pa moje mnenje, svoje predstavitve
               proračuna, seveda skladno z osnovnim izhodiščem vlade in sklepi vlade, zastopati na
               teh zainteresiranih odborih. Tam se predstavi proračun za posamezno funkcionalno
               področje, ki ga pokriva minister, in hkrati <stage type="mag"/>
               (Nadaljevanje) odbor oziroma komisija. Upati je, da ministri seveda potem to
               predstavljajo v skladu s stališči in sklepi vlade kot jih je sprejela ob sprejemanju
               proračuna.</p>
               <p>Drugič, glede samega sprejemanja proračuna. Mislim, da je sprememba, ki zahteva, da
               se predstavi proračun v 10 dneh po, mislim da v 10 dneh po predložitvi. Dovolj dolgo
               obdobje, to je 15 dni, dovolj dolgo obdobje, da lahko poslanske skupine oziroma
               poslanci v državnem zboru tak dokument proučijo, seveda je pa državni proračun vložen
               v državni zbor korektno šele takrat, ko so vsi dokumenti po zakonu o javnih financah
               uradno bili predloženi državnemu zboru, da ne bi bilo tukaj nesporazuma.</p>
               <p>Drugič, mislim, da je potem seveda v fazi proučevanja takega akta že možno
               pripravljati, seveda hkrati tudi amandmaje, ko se pripravlja na splošno predstavitev,
               to se pravi teh 10 dni ni samo za proučevanje, ampak hkrati tudi že za pripravo
               ustreznih amandmajev, ker so ljudje oziroma poslanci že po svojih interesih
               specializirani za posamezna področja v posameznih poslanskih skupinah, torej poznajo
               dobro tematiko o kateri bodo razpravljali.</p>
               <p>Tudi mislim, da je napredek v tem primeru in se s tem strinjam oziroma nejasnost
               obstaja, glede terminologije, na kaj se lahko amandmaji vlagajo. Jaz mislim, da se to
               ne more imenovati, mislim da piše programskim delom proračuna, ampak je treba to
               stvar nekoliko bolj natančno povedati, to je verjetno k podprogramom ali k postavkam
               državnega proračuna, to je stvar ocene tega odbora. Vendarle mislim, da je na način
               kako do teh amandmajev lahko pride korekten. Tisto, kar mislim, da je pomembno je, da
               vlada ko prouči ob proučitvi teh predlogov sprememb in dopolnitev državnega proračuna
               pride s prečiščenim besedilom državnega proračuna ponovno v državni zbor, pri čemer
               seveda v uradni obrazložitvi, pojasni detajlno katere od vloženih amandmajev je
               upoštevala, kako jih je upoštevala, katere ni upoštevala in zakaj jih ni upoštevala.
               In na osnovi tega seveda je to politična odločitev vlade, da da dopolnjeni predlog
               državnega proračuna pred državni zbor v ponovno glasovanje. Mislim, da je to bistveno
               boljša poteza kot pa če bi to delali z amandmaji vlade na vloženi proračun na
               začetku, iz tega je nastala ena velika zmeda v preteklosti, ki ni doprinesla k
               kvaliteti in pa jasnosti postopka sprejemanja in odločitev o državnem proračunu.</p>
               <p>Mislim pa, da bi bilo bolj pametno kot da se reče, da bo vlada reagirala v 30 dneh
               na vložene amandmaje in potem pripravila dopolnjeni proračun, je, da bo vlada na
               vložene amandmaje reagirala z dopolnjenim proračunom. To je smotrno in smiselno.
               Mislim ni potrebno ta postopek razdeljevati v še več faz. In občutek imam, da je
               seveda potem uskladitveni amandma, se pa strinjam tudi s pripombami, da pri
               uskladitvenem amandmaju, seveda po eni strani bi ga lahko pripravljala samo vlada. Če
               pride do neusklajenosti med posebnimi deli proračuna in pa splošnim delom proračuna,
               kot ga vlada predstavlja državnemu zboru in tukaj ni sprememb po poslovniku očitno,
               smatram, da bi verjetno tukaj bi moral biti poudarjena vloga odbora za finance.
                  Vlada<stage type="mag"/> (Nadaljevanje) ga lahko pripravi,
               mislim pa da je potrebno, da tu vlada koordinira z odborom za finance kot pomembnim,
               najpomembnejšim organom znotraj procesa, procedure sprejemanja državnega proračuna.
               In mislim, da se je tukaj praksa preteklih let ni izkazala kot slaba. Mislim, da mora
               imeti v državnem zboru odbor za finance seveda to centralno mesto. Pričemer bi rad še
               poudaril, da mislim, da bi se morala izrazito povečati stopnja informatiziranosti
               obdelava državnega proračuna v državnem zboru, to se pravi, da so vse procedure
               sprejemanja državnega proračuna informatizirane ali pa kompjuterizirane, če hočete,
               da je ta program popolnoma kompatibilen s programom, ki ga uporablja vlada oziroma
               ministrstvo za finance, da na ta način postopki delovanja pri spremembah in
               dopolnitvah proračuna tečejo sinhrono na obeh straneh in se s tem pridobi čas in pa
               tudi kvaliteta.</p>
               <p>Zato bi jaz predlagal kot v zaključku potem, če bo, da ta raziskovalna skupina, ki
               jo parlament ima, kot sem informiran, se loti dela na informatizaciji sprejemanja ali
               pa informatizaciji postopkov za sprejetje državnega proračuna v državnem zboru, pri
               čemer bomo dosegli neko raven, ki je v bolj razvitih evropskih državah in v Združenih
               državah Amerike že prisotna več let ali pa precej let. To se mi zdi pomembno.</p>
               <p>Končam, torej da se, v principu se strinjam s predlogi, ki jih je pripravila
               poslovniška komisija, tudi z njenim glasovanjem kot sem ga lahko razbral, ne podpiram
               tistih amandmajev, ki jih ne podpira tudi komisija. Strinjam se z nekaterimi
               pripombami na poslovnik, ki jih je dalo ministrstvo za finance, predvsem ker so
               redakcijske in pa smiselne narave. Nekaj sem jih povzel v svoji predstavitvi.</p>
               <p>Na koncu bi pa rekel, da nekaj, kar je pa pač moja ocena, kar manjka v celotnem
               kontekstu sprejemanja in oziroma priprave državnega proračuna. Prvič, seveda
               pričakujemo v naslednjih letih bistveno hitrejši še razvoj na, v tako imenovano aut
               put usmerjen državni proračun, da se ne bomo ukvarjali s stroški proračuna, ampak
               rezultati naložbe tega denarja in da nas bo to zanimalo ob koncu leta, to je prva
               stvar, ki, proti kateri šele gremo postopoma, ampak upam sigurno. In drugič, v načinu
               sprejemanja proračuna. Slišimo seveda pozitivne konotacije v tem, da bo proračun
               postal večleten, da bi lahko postal večleten, bi ga morala seveda sprejemati tudi
               ustrezna poslovniška praksa. Za ustrezno poslovniško prakso mislim, da bi moral
               državni zbor odločati, vsaj na ravni osnovnih kategorij državnega proračuna, to pa so
               področja delovanja države, teh je 23, bi moral državni zbor odločati enkrat letno za
               štiri leta. In potem seveda zvezno premikati to odločitev, vsako leto za eno leto
               naprej. In v okviru tega so, to so pa potem omejitve za pripravo letnih ali večletnih
               proračunov po njihovi bolj detajlni kategorizaciji programski, ki tudi obstaja. In to
               bi potem omogočalo, prvič, da so prioritete jasne, drugič, da se ne morejo s
               posameznimi zakoni med leti vrivati drugačne prioritete od sprejetih v državnem zboru
               ali če se, se morajo zavestno pod pogojem, da se nekatere druge prioritete zmanjšajo.
               In na ta način bi pridobili seveda tisto srednjeročno trdnost in jasnost, ki zdaj
               manjka ob toliko prisotnih lobističnih in drugih posegih v državni proračun, ki smo
               jim priča vsa leta samostojnosti Republike Slovenije. Je pač Slovenija takšna, da
               misli, da lahko<stage type="mag"/> (Nadaljevanje) porabi vsaj
               dvakrat več, kot ima za različne, sicer posamič zelo ustrezne namene. Takšno prakso
               so uvedle nekatere evropske države, ki so bolj razvite na področju finančnega ..., to
               niso centralne evropske države, moram reči ne Italija ne Nemčija. To je recimo
               Švedska, Danska, Velika Britanija, Nizozemska. In mislim, da bi veljalo ob naslednjem
               državnem proračunu, če bo takrat država oziroma vlada že sposobna takšno prakso tudi
               v celoti povzeti, kot jo zahteva zakon o javnih financah, da tudi poslovnik takrat še
               dopolnimo. Hvala lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp18">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Barovič, izvolite.</p>
            </sp>
            <sp xml:id="SDT3-OZFIMP-Izredna-006-2001-02-16.sp19">

               <speaker>BOGDAN BAROVIČ:</speaker>

               <p>Hvala lepa. Predvsem hvala lepa tudi gospodu Gaspariju, katerega vsebinske in pa
               dolgoletne izkušnje spoštujem in je seveda prepričal verjetno lahko vse tiste, ki smo
               bili ali pa so bili s predlogom spremembe poslovnika skeptični. Verjamem, da je prav,
               da se ta čas, nepotreben čas skrajša. Prav tako poslovniška praksa o kateri je gospod
               Gaspari govoril, je vsekakor zelo vspodbudna in redna razmisleka. Ena stvar pa je, ki
               sem jo začutil v besedah gospoda Gasparija. Tam bi pa jazrekel takole; mislim, da je
               gospod Gaspari nekako hotel povedati, da tisti amandma, ki predlaga, da bi imeli
               pravico vlagati amandmaje tudi poslanci kot posamezniki, da se mu - tako sem ga
               razumel - ne zdi potreben. No, tukaj bi jaz rekel, da to določilo,ta element pa
               vsekakor, vsaj kar se demokratičnega principa tiče mislim, da mora ostati. Seveda ne
               moremo iskati iz predpostavka, da bodo poslanci zanalašč nagajali s to ali pa
               desetimi amandmaji. Če se poslanska skupina pa tako, kot je gospod Gaspari rekel,
               tudi ta odbor resno loti dela, ni strahu, da bi posamezni poslanci zavirali postopek
               sprejemanja. Zdi se mi pa prav, da posameznik poslanec naj ostane v poslovniku kot
               subjekt, ki ima pravico vlagati amandmaje na proračun, ne glede, če se ostali
               elementi poslovnika spremenijo. Hvala lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp20">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Diaci.</p>
            </sp>
            <sp xml:id="SDT3-OZFIMP-Izredna-006-2001-02-16.sp21">

               <speaker>MARKO DIACI:</speaker>

               <p>Hvala za besedo. Tudi jaz s predhodnikom, obem, in z gospodom Gasparijem in z
               gospodom Barovičem v veliki meri strinjam, predvsem kar se tiče ... prakse
               sprejemanja tako pomembnih del kot je državni proračun. Hkrati pa bi omenil že isto
               zadevo, ki jo je omenil gospod Barovič, to je funkcija poslanca oziroma element
               možnosti poslancev, da vlagamo amandmaje. Ta zadeva se meni tudi zdi koristna zaradi
               tega, teh sprememb poslovnika, predvsem v tem členu ne podpiram. Hvala.</p>
            </sp>
            <sp xml:id="SDT3-OZFIMP-Izredna-006-2001-02-16.sp22">

               <speaker>PREDSEDNIK CIRIL PUCKO:</speaker>

               <p>Hvala lepa. Želi še kdo razpravljati? Maria Pozsonec, izvolite.</p>
            </sp>
            <sp xml:id="SDT3-OZFIMP-Izredna-006-2001-02-16.sp23">

               <speaker>MARIA POZSONEC:</speaker>

               <p>Hvala lepa. Meni se tudi zdi, da je potrebno spremeniti dosedanjo prakso, ker
               ponavadi smo pisali na kilometre dolge amandmaje in na koncu, mogoče da nekaj odborov
               smo še nekako spravili jih, ampak na koncu je bilo povedano, da ne podpirajo in
               absolutno vse je bilo izbrisano. Torej, to je bilo res nespametno in nepotrebno,
               negospodarno. Me pa zanima, ali bomo letos že sprejeli proračun po novem ali po
                  starem?<stage type="mag"/>
               </p>
            </sp>
            <sp xml:id="SDT3-OZFIMP-Izredna-006-2001-02-16.sp24">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Branko Janc, izvolite.</p>
            </sp>
            <sp xml:id="SDT3-OZFIMP-Izredna-006-2001-02-16.sp25">

               <speaker>BRANKO JANC:</speaker>

               <p>Torej jaz bi zelo na kratko. Mislim, da je kolega Gaspari kot najbolj izkušenj, z
               najdaljšo prakso pri sprejemanju proračuna opozoril na nekatere nedorečenosti tudi
               obstoječega poslovnika in predloga poslovnika, ki je sedaj na dnevnem redu. Zato se
               mi zdi, da bi predlagatelji sprememb poslovnika le morali upoštevati tudi sugestije
               bivšega finančnega ministra, ki je bil najmanj v treh vladah odgovoren za sprejem
               državnega proračuna. To je eno.</p>
               <p>Kar se tiče pa sprememb poslovnika v tistem delu, ki se tiče omejitve vlaganja
               amandmajev, tudi poslancev, pa naslednje. Jaz seveda nisem pravnik, vendar mi zdrava
               pamet ali pa logika postavlja dvom v to, da izvoljenemu poslancu omejimo pravico
               vlaganja amandmajev, ker se mi zdi, da gre tukaj za individualno pravico posameznika,
               ne pa za kolektivno pravico poslanskih skupin ali posameznih odborov in komisij. To
               je eno.</p>
               <p>Drugo. Glede te pravice in pomislekov okrog tega, da poslanci vlagajo nenormalno
               veliko amandmajev, tudi neopravičenih, nelogičnih, nekompatibilnih amandmajev, se mi
               zdi, da tisti poslanec, ki vlaga takšne amandmaje, s tem največ pove o sebi. To
               pomeni, če vlaga seveda nore, neumne, nelogične amandmaje, seveda s tem širši
               javnosti in tudi drugim pove o tem, da nima pojma o tem o čemer, kar dela. Zato se mi
               zdi, da samo zaradi tega, ker je nekdo v preteklosti delal ravno to, v tem trenutku
               spremembo poslovnikov reči, da poslanec nima več pravice vlagati amandmaja, se mi zdi
               najmanj, kar se mi zdi, se mi zdi sporno. In po mojem mnenju je potrebno okrog tega
               nekoliko več tudi tolmačenj tako z vidika ustavnosti takih določb in bi predlagal, da
               mogoče okrog tega še kakšno rečemo. Hvala lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp26">

               <speaker>PREDSEDNIK CIRIL PUCKO:</speaker>

               <p>Želi še kdo besedo? Gospod Božič. Se opravičujem, nisem vas videl.</p>
            </sp>
            <sp xml:id="SDT3-OZFIMP-Izredna-006-2001-02-16.sp27">

               <speaker>IVAN BOŽIČ:</speaker>

               <p>Hvala lepa. Jaz sem tudi pozorno poslušal gospoda Gasparija, ko je govoril in, pa
               sprašujem sedaj na 216.a člen, kar ste govoril. Ali mislite, da bi bilo dobro, da bi
               samo peti odstavek črtali iz tega člena, kajti mislim, da o vseh ostalih po prejšnjem
               delu je to vse dobro povedano že in imamo napisano "zainteresirano delovno telo lahko
               vloži amandmaje samo k tistim delom predloga proračuna, ki zadevajo njegovo področje
               in <stage type="mag"/>(Nadaljevanje) amandma se vloži pisno in
               mora biti obrazložen". In peti, tale, peti je res brez potrebe. Amandmaji se
               predlagajo k posameznem programskem delu državnega proračuna, to je pa gor na vrhu
               tudi napisano v prvem odstavku.</p>
               <p>In drugo, kar bi rad še rekel o tem, kar govorite in govorimo o vlogi amandmajev
               poslancev. V prejšnjem mandatu sem napisal veliko amandmajev. Res je, da niso bili
               sprejeti, samo zadevna tematika različnih področij se je kasneje pa le pojavila v
               državnem proračunu. Zdaj če bo to opravičljivo in da bo to prek amandmajev poslanskih
               skupin prišlo v proračun, je to tudi razumno. Verjetno pa amandmaje ne bo nič manj
               kakor jih je bilo, kajti manjka nam nekaj.V Sloveniji manjka, da bi vedeli in imeli
               napisano kaj sploh želimo in kolikokrat pogosto, če se spomnimo na odbor za
               infrastrukturo, govorimo o železnicah proti morju, o avtocesti proti morju in o
               cestnih povezavah v Sloveniji na področju kmetijstva, tudi na področju šolstva,
               gradnje in graditve šol, izgleda, da imamo možnost vplivati ali pa se vsaj oglasiti
               pri proračunu samo z amandmaji na proračun. In dokler je bilo do sedaj samo tako, je
               pač bilo posledično veliko število amandmajev. Če bomo pa kdaj imeli možnost
               predlagati, kaj vse je še potrebno, tudi če je predlog zavrnjen, nikoli nisem bil
               užaljen, če je predlog zavrnjen ampak da se ne sme predlagati pa ne sme biti.</p>
            </sp>
            <sp xml:id="SDT3-OZFIMP-Izredna-006-2001-02-16.sp28">

               <speaker>PREDSEDNIK CIRIL PUCKO:</speaker>

               <p>Hvala lepa. Izvolite, kolega Gaspari.</p>
            </sp>
            <sp xml:id="SDT3-OZFIMP-Izredna-006-2001-02-16.sp29">

               <speaker>MAG. MITJA GASPARI:</speaker>

               <p>Poglejte. Jaz mislim, da je bilo z zakonom o javnih financah in temu je bil pretežno
               namenjen, v kolikor je to uspelo predlagatelju in potem državnemu zboru pri
               sprejemanju, namenjen predvsem temu, da dobi svojo racionalno osnovo celotnega
               delovanja na področju javnih financ. Osnovo v tem smislu, da prevlada vsebina nad
               formo v dobrem pomenu besede.</p>
               <p>In to kar vi sprašujete je popolnoma utemeljeno. Mislim kaj so prioritete Republike
               Slovenije in zakaj. Če se bo uveljavil 12. člen tega zakona, ki govori o načrtih
               razvojnih programov, potem bo vsakemu poslancu vsako leto jasno, kaj so, kaj je načrt
               razvojnih programov, zakaj je nekaj prišlo v ta program in zakaj nekaj iz tega
               programa uhaja. Niso vse prioritete večne in nespremenljive. Zato sem na koncu svoje
               uvodne razprave povedal, da mislim, da je ta del, seveda najbolj pomemben del
               sprememb na področju opravljanja z javnimi financami, ki pa ne gre seveda v enem letu
               ampak bo nekaj let potrebno. V Evropi je to trajalo zdaj že kakšnih 10 do 15 let, ko
               se s tem ukvarjajo. To je eno.</p>
               <p>Drugo pa. Jaz nisem na začetku mislil, da bi podcenjeval vlogo posameznega poslanca,
               absolutno ne, tudi sam sem poslanec ampak ne vidim nobene velike vrednosti v tem, da
               se promoviram kot poslanec s tem, da vlagam amandmaje, ki jih sam ne morem v
               poslanski skupini, katere član sem uveljaviti oziroma jih na nek način dokazati kot
               pravilne in ustrezne. Če niti v lastni skupini kolegov tega nisem v stanju, potem
               nekaj s temi zadevami ni v redu. Bi pa bilo zelo dobro v Sloveniji, to je pa moje
               osebno mnenje, s katerim ne posiljujem, da bi <stage type="mag"/>(Nadaljevanje) ta ideja o tem, da je treba braniti interes ozkega
               okolja, iz katerega prihajaš, čeprav je to popolnoma bom rekel razumljivo in pa
               ustavno tudi seveda opravičljivo, da je to edini in osnovni kriterij poslanca, ko
               pride v državni zbor. Jaz kljub temu mislim, da bi morali poslanci gledati tudi na
               celoto, pretežno na celoto, preden gledajo na svoj parcialni interes in jamčim vam,
               da bodo večina tistih poslancev, ki sebodo tako obnašali tudi naslednjič izvoljena v
               državni zbor, ne samo kilometri cest in pa vodovodov in pa šolskih telovadnic, bo
               edini kriterij, ki bo povedal, ali je poslanec dobro svoje delo opravil v državnem
               zboru, če bo hkrati seveda položaj o javnihfinancah slab. Tako da mislim da je ta
               koordinacija znotraj poslanske skupine tisto, kar je koordinacija znotraj vlade med
               ministri in predsednikom vlade oziroma vlado, ker jih je pač manj, to tudi neke vrste
               kompromis, usklajevanje stališč, ne vem zakaj bi se moralo v državnem zboru vse
               zgoditi na plenarni seji, zakaj se določene stvari ne morejo zgoditi v okviru tistih
               pooblaščenih institucij, ki so v tem primeru poslanske skupine. Saj to je način dela
               v državnem zboru, ki po mojem poleg odborov, ki imajo premajhno vlogo, vsaj imeli so
               jo in tudi odbor za finance, ki bi moral biti centralno mesto pri usklajevanju
               državnega proračuna v državnem zboru. Ta logika po mojem se mora povezati in v tem
               primeru seveda finančni minister do predsednika odbora in odbora mora čutiti veliko
               odgovornost pri prvič predložitvi proračuna in drugič potem pri spremljanju razprave
               o tem proračunu, tako da jaz sicer predpostavljam, da boste za večino glasov najbrž
               prevzeli to staslišče, da morajo poslanci vlagati amandmaje ampak v praksi boste
               videli, da to ne bo pripeljalo k večji kvaliteti. Hvala lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp30">

               <speaker>PREDSEDNIK CIRIL PUCKO:</speaker>

               <p>Hvala lepa. Izvolite gospod Božič.</p>
            </sp>
            <sp xml:id="SDT3-OZFIMP-Izredna-006-2001-02-16.sp31">

               <speaker>MAG. MITJA GASPARI:</speaker>

               <p>Se pa strinjam glede petega ..., da vam še to odgovorim, ker sem pozabil. Tukaj je
               predvsem odvisno od vlade, da pove na kakšni ravni in v kakšni formi misli
               predstaviti državni proračun v obliki.</p>
               <p>In drugič. Potem na kateri ravni mora poslancem oziroma državni zbor zanimati
               vlaganje amandmajev. Ali je to posamezni konto, kar po mojem ni, ali pa je to raven
               pod projekta oziroma zdaj smo navajeni besede postavka. Če bi bilo po moje, iz moje,
               bom rekel ne službene, ampak vsebinske ali pa strokovne izkušnje, bi se odločal na
               ravni približno 400 podprogramov, ker potem vem, obvladujem bom rekel materijo, če
               začnem pa spuščati v to ali to, 5 milijonov za plače, 6 milijonov za materialne
               stroške, pa veste, izgubil popolnoma pregled. Konec koncev pa če bi delali tako, kot
               sem prej rekel, bodo poročila ministrov ob koncu leta, ne tista finančna ampak
               vsebinska, osnovno merilo ali je bil denar, ki je bil v začetku leta odobren in s
               finančnim programom obrazložen s strani posameznega ministra ob koncu seveda tudi bom
               rekel izvršen in takrat se bomo bolj pogovarjali kot o tem ali je vse v redu glede
               računskega sodišča po formalni plati, se upam ukvarjali s tem ali je računsko sodišče
               vse v redu po vsebinski plati, ali je bil denar, to se pravi neka vrednost za denar
               če hoteče. In takrat bi se pa lahko pogovarjali o stvareh, ki so po mojem zelo
               interesantne v javnih financah. Hvala lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp32">

               <speaker>PREDSEDNIK CIRIL PUCKO:</speaker>

               <p>Hvala lepa. Kolega Božič.</p>
            </sp>
            <sp xml:id="SDT3-OZFIMP-Izredna-006-2001-02-16.sp33">

               <speaker>IVAN BOŽIČ:</speaker>

               <p>Zelo majhna replika. Če bi res bilo tako, potem bi moral minister za finance tu
               sedeti. <stage type="mag"/>
               </p>
            </sp>
            <sp xml:id="SDT3-OZFIMP-Izredna-006-2001-02-16.sp34">

               <speaker>PREDSEDNIK CIRIL PUCKO:</speaker>

               <p>Da, to je mogoče pripomba, ki je lahko dobronamerna, ampak poslovnik državnega zbora
               je akt, ki je v izključni pristojnosti, tako sprejemanja kot obravnavanja, seveda,
               državnega zbora, in po moji oceni ne vem, če je ta nuja na mestu. Hvala lepa.</p>
               <p>Jaz predlagam, da glede na to razpravo poskušamo razpravljati in odločati o
               naslednjih predlogih amandmajev, predvsem v smislu, da bi povečali ali pa razjasnili
               vlogo matičnega delovnega telesa, o kateri je razpravljal kolega Gaspari in nekateri
               drugi. Tudi sam se s tem strinjam, čeprav se nisva posebej o tem pogovarjala. So ti
               amandmaji, ali predlogi amandmajev, ki so vam bili sedaj razdeljeni napisani predvsem
               v tem smislu.</p>
               <p>Predlagam, da bi šli kar po vrsti, in sicer 3. člen, o katerem je govorilo več
               kolegov, v zvezi z vlaganjem ali možnostjo vlaganja amandmajev s strani posameznega
               poslanca, je potrebno povedati, da je takšen amandma s strani socialdemokratske
               stranke Slovenije že vložen in ga mi posebej ne bi predlagali.</p>
               <p>Se strinjate s tem?</p>
               <p>Potem bi šli k členu 4, in sicer tako, da bi se ta člen glasil: "Matično delovno
               telo se najkasneje v 15-ih dneh po predstavitvi proračunskega memoranduma in predloga
               državnega proračuna na seji državnega zbora opredeli do vloženih amandmajev in
               sprejme svoje amandmaje ter pripravi poročilo, ki ga pošlje predsedniku državnega
               zbora."</p>
               <p>Se strinjate s takšnih predlogom amandma? Kdo je za? (9 članov.) Je kdo proti?
               (Nihče.)</p>
               <p>Ugotavljam, da smo amandma sprejeli.</p>
               <p>K 5. členu, predvsem zaradi tega, da se razjasni, kaj je to dopolnjen predlog
               državnega proračuna, bi se drugi odstavek spremenil in glasil: "Dopolnjen predlogu
               državnega proračuna je predloženo novo integralno besedilo predloga proračuna v
               katerega je vlada vključila amandmaje s katerimi se strinja ter v katerem je izvedla
               potrebne svoje spremembein dopolnitve predloga državnega proračuna. V obrazložitvi
               vlada navede, kako je upoštevala amandmaje upravičenih predlagateljev in katere
               dodatne potrebne spremembe in dopolnitve predloga državnega proračuna je izvedla. V
               tretjem odstavku se za besedo "zadolževanje" postavi "pika", ostalo besedilo do konca
               odstavka pa se črta." Sprašujem državno sekretarko, če bi se s to spremembo vlada
               strinjala oziroma glede na tiste amandmaje, ki jih je vlada včeraj sprejela. Je v
               redu? (Da.) V redu. Dajem tak predlog amandmaja na glasovanje.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da smo ta amandma sprejeli.</p>
               <p>K 8. členu, ni sicer - posledično, da. V prvem odstavku se besedilo "predloga
               državnega proračuna" nadomesti z besedilom "dopolnjenega predloga državnega
               proračuna". Drugi odstavek se tako spremeni, da se glasi: "O amandmajih k
               dopolnjenemu predlogu proračuna odloča <stage type="mag"/>
               (Nadaljevanje) državni zbor na koncu razprave o delu dopolnjenega predloga državnega
               proračuna, h kateremu je bil vložen amandma." V tretjem odstavku se besedilo "k
               programskemu delu državnega proračuna" nadomesti z besedilom "k delu dopolnjenega
               predloga državnega proračuna". To je pač adekvatno v tistem, kar smo že sprejeli.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>K 9. členu: V prvem odstavku se besedilo "predloga državnega proračuna" nadomesti z
               besedilom "dopolnjenega predloga državnega proračuna".</p>
               <p>Kdo je za? (10 članov.)</p>
               <p>In potem imamo še, se vrnemo k 7. členu. Doda se nov drugi odstavek, ki se glasi:
               "Amandmaji se predlagajo k posameznim delom dopolnjenega predloga državnega
               proračuna." Sedanji drugi odstavek postane tretji odstavek. Doda se nov četrti
               odstavek, ki se glasi: "Matično delovno telo se opredeli do dopolnjenega predloga
               proračuna in do vloženih amandmajev in pripravi poročilo, ki vsebuje njegova
               stališča, opredelitve do amandmajev ter amandmaje matičnega delovnega telesa."</p>
               <p>Kdo je za takšen predlog amandmaja? (10 članov.) Hvala lepa. Je kdo proti?
               (Nihče.)</p>
               <p>Ugotavljam, da smo amandma sprejeli.</p>
               <p>Ter še zadnji, k 10. členu. V petem odstavku se doda nov drugi stavek, ki se glasi:
               "V primeru, da je vložen amandma za uskladitev državnega proračuna s strani vlade in
               s strani matičnega delovnega telesa, državni zbor najprej glasuje o amandmaju vlade."
               Ta amandma je predlagan predvsem iz razloga, ker vlada najbolje pozna kakšen je možen
               amandma, ki se še vloži, da bi se proračun lahko uskladil. Mislim, zaradi suporta, ki
               ga pač ima, oziroma vloge, ki jih po izvršni veji oblasti pripada.</p>
               <p>Torej, kdo je za? (9 članov.) Je kdo proti? (Nihče.)</p>
               <p>Ugotavljam, da smo tak predlog amandmaja sprejeli.</p>
               <p>Torej, bi te sprejete amandmaje kot zainteresirano delovno telo predlagali v sprejem
               komisiji za poslovnik oziroma direktno na zbor. Še želi kdo kaj? Izvolite, državna
               sekretarka, gospa Kamnarjeva. Izvolite!</p>
            </sp>
            <sp xml:id="SDT3-OZFIMP-Izredna-006-2001-02-16.sp35">

               <speaker>GOSPA KAMNAR:</speaker>

               <p>Jaz se opravičujem, ampak sedaj, ko sem gledala to, kar ste sprejeli, bi samo eno
               opozorilo dala. Morda je neumestno, ampak meni se zdi pomembno. Gre za amandma k 7.
               členu, ki se začne: "Amandmaji se predlagajo k posameznim delom dopolnjenega predloga
               proračuna. Če gledamo peti odstavek 216.a člena, imamo tam zapisano, da se amandmaji
               predlagajo k posameznim programskih delom državnega proračuna. To je po vsebini bolj
               definirano, kakor to, kar smo napisali v amandmaju k 7. členu. Predlagam, da se tu
               besedilo poenoti. <stage type="mag"/>(Nadaljevanje) Gre za
               programski del. To je povezano s samo strukturo proračuna, tisto, kar je poslanec
               Gaspari prej govoril, v kakšni obliki bomo proračun prinesli v parlament. Proračun bo
               sestavljen iz področij porabe, iz glavnih programov, podprogramov in verjetno v
               letošnjem letu bodo še postavke notri, ki bodo na nek način predstavljale projekte.
               Torej, ta peti odstavek 216.a člena, jaz razumem, da se amandmaji vlagajo na bodisi
               glavne programe ali podprograme, programski del. Ne gremo na nižje nivoje.</p>
               <p>Medtem ko 7. člen pa puščamo zdaj odprt ta del proračuna. In po moji sodbi bi ga
               morali na identičen način poimenovati v bistvu k 16.a členu. Hvala.</p>
            </sp>
            <sp xml:id="SDT3-OZFIMP-Izredna-006-2001-02-16.sp36">

               <speaker>PREDSEDNIK CIRIL PUCKO:</speaker>

               <p>V redu. Dovolite, gospa sekretarka, kaj so programski deli?</p>
            </sp>
            <sp xml:id="SDT3-OZFIMP-Izredna-006-2001-02-16.sp37">

               <speaker>HELENA KAMNAR:</speaker>

               <p>V posebnem delu proračuna je klasifikacija odhodkov proračuna, v večih nivojih. Prvi
               nivo je institucionalna klasifikacija, kar pomeni, postavimo proračunskega uporabnika
               - primeroma, ministrstvo za obrambo. Drugi nivo je področje porabe. Teh področij
               porabe imamo po veljavni uredbi 24. To je recimo politični sistem, fiskalna
               administracija in tako dalje. Znotraj področja porabe sledijo glavni programi, ki jih
               imamo okoli 60, ravno tako na podlagi veljavne uredbe. In znotraj glavnih programov
               imamo potem podprograme. Znotraj podprogramov so pa potem v tem trenutku postavke, v
               bodoče bodo to projekti. Ampak med postavkamiin projekti je kar velika povezava, tako
               da že danes pravzaprav številne postavke funkcionirajo kot projekti.</p>
               <p>In to je v bistvu struktura proračuna. In zdaj, če mi rečemo, del proračuna, lahko
               del proračuna razumemo kot proračunski odhodki enega ministrstva, lahko del proračuna
               razumemo kot proračunskih odhodki na posameznem področju porabe ali pa proračunski
               odhodki v okviru posameznih glavnih programov. Ampak za vlaganje amandmajev je
               pravzaprav ta dikcija izjemno pomembna, zato sem jo izpostavila. In če rečemo
               programski del, potem že omejimo in pustimo bistveno manj prostora, torej stopinj
               prostosti, se omejimo ali na glavni program ali na podprograme, samo še ti dve opciji
               ostaneta odprti, če rečemo programski del.</p>
               <p>Upam, da sem pojasnila vsaj približno to zapletenost.</p>
            </sp>
            <sp xml:id="SDT3-OZFIMP-Izredna-006-2001-02-16.sp38">

               <speaker>PREDSEDNIK CIRIL PUCKO:</speaker>

               <p>Mogoče to v praksi potem ne bi celo pomenilo, da je vlaganje skoraj onemogočeno k
               splošnemu delu?</p>
            </sp>
            <sp xml:id="SDT3-OZFIMP-Izredna-006-2001-02-16.sp39">

               <speaker>HELENA KAMNAR:</speaker>

               <p>K splošnemu da. Splošni del proračuna je tako rekoč rezultat posebnega dela
               proračuna. Edino, o čemer pravzaprav glasujete po veljavnem zakonu o javnih financah
               glede splošnega dela proračuna, so prihodki proračuna. Odhodke pa vi spremljate skozi
               posebni del proračuna, ki vsebuje to klasifikacijo oziroma takšno razčlembo, kot sem
               jo zdaj naštela, in ko se izglasuje ta posebni del proračuna, je s tem avtomatično
                  <stage type="mag"/>(Nadaljevanje) izglasovan tudi splošni
               del proračuna, ki se nanaša na odhodkovno stran, ker ta preprosto ven pade.</p>
            </sp>
            <sp xml:id="SDT3-OZFIMP-Izredna-006-2001-02-16.sp40">

               <speaker>PREDSEDNIK CIRIL PUCKO:</speaker>

               <p>Mi bomo pač ta amandma potem dopolnili, in sicer k posameznim programskim delom
               dopolnjenega predloga proračuna, in tudi vse ostale. Se strinjate s tem? To je v
               bistvu redakcija že sprejetih amandmajev. Želite besedo, gospod Božič?</p>
            </sp>
            <sp xml:id="SDT3-OZFIMP-Izredna-006-2001-02-16.sp41">

               <speaker>IVAN BOŽIČ:</speaker>

               <p>Ne vem potem, kako gre to k tej pripombi, ki jo je imel gospod Gaspari, ki sem jo jaz
               tudi rekel, k 216.a členu - amandmaji se predlagajo k posameznim programskim delom
               državnega proračuna. Ravno to je Gaspari kritiziral, da naj gre ven.</p>
            </sp>
            <sp xml:id="SDT3-OZFIMP-Izredna-006-2001-02-16.sp42">

               <speaker>PREDSEDNIK CIRIL PUCKO:</speaker>

               <p>No, saj zato. Potem pa predlagam, da ostane tako, kot smo sprejeli. Ker gre za hitri
               postopek, je vse do odločanja možno spreminjati oziroma predlagam glede na te
               nejasnosti, ki so se zdaj pojavile, da to poskušamo razčistiti in eventuelno sami
               predlagatelji predlagajo ustrezen amandma.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA </title>, kjer imamo dve <title>POBUDI ZA OCENO USTAVNOSTI,</title>
               pod A in B, obe se nanašata na isti <title>ZAKON O LASTNINSKEM PREOBLIKOVANJU ZAVAROVALNIC.</title>
               </p>
               <p>Predlagam, gospa Bitenc Pengov, da podate, glede na časovno stisko, v kateri smo
               dobili gradivo, kratko obrazložitev, za kaj gre. Izvolite!</p>
            </sp>
            <sp xml:id="SDT3-OZFIMP-Izredna-006-2001-02-16.sp43">

               <speaker>TINA BITENC PENGOV:</speaker>

               <p>Hvala lepa, gospod predsednik. Najprej se vsem članom odbora opravičujem, ker smo
               zadnje pripravljalne spise tudi mi prejeli pravzaprav šele praktično sredi tega
               meseca, na katere smo zdaj v celoti nekako odgovorili; sicer smo skušali biti izčrpni
               in kratki.</p>
               <p>Problem pravzaprav je precej kompliciran, tudi za nas pravnike, ker ima to finančno
               ekonomsko komponento. Gre pa za to, da, kot veste, je del sedanjih delničarjev v
               zavarovalnici Triglav vložil pobudo za oceno ustavnosti zakona o lastninskem
               preoblikovanju zavarovalnic, zato ker trdijo, da je zakonodajalec z določitvijo
               razmerja med zasebnim in nenominiranim družbenim kapitalom termetodo takega
               določanja.../?-nerazumljivo/, ker ko je to prešlo v last države, posegel v že
               pridobljene pravice obstoječih delničarjev.</p>
               <p>Dodatno, na kar odgovarjamo v tem pravnem mnenju, je del pobudnikov, ki se jim je
               potem prvotni vlagatelj tudi pridružil, <stage type="mag"/>
               (Nadaljevanje) so pa uveljavljali še dejstvo, da v zavarovalnih skupnostih ni bilo
               družbene lastnine in ni bilo samoupravljanja, ampak da je šlo že tedaj za sredstva
               drugih družbenih pravnih oseb ter da zaradi tega so pravzaprav njihove pravice že ves
               čas enake, to se pravi opredeljene podobno kot delničarske, na drugi strani pa, da je
               ves čas šlo, torej v tej povezavi za zajemne zavarovalnice.</p>
               <p>Mi smo že v prvem mnenju v zvezi z Lekom na del teh argumentov odgovorili. Tukaj pa
               zlasti zavračamo argumente, da v primeru zavarovalnic ni šlo oziroma zavarovalnih
               skupnosti ni šlo za družbeno lastnino, ker trdimo, da je šlo in jo je zato treba zdaj
               olastniniti, kjerkoli se že nahaja. Ker se v postopku lastninjenja podjetij ni vrnila
               v bilance podjetij. In da seveda ni šlo za vzajemne zavarovalnice, ker je bil to tip
               zavarovalnih skupnosti, ki je deloval seveda na podlagi principa družbene lastnine in
               z njim povezanim delegatskim upravljanjem, ne pa na podlagi članskih pravic in
               članskega upravljanja tako kot je to določeno v zvezi z vzajemnimi zavarovalnicami.
               Hkrati dajemo tudi določena dodatna pojasnila v zvezi z načinom lastninjenja, ki je,
               saj to uveljavljamo na nek način vendarle na tako različen od metode, ki je bila
               uporabljena pri lastninskem preoblikovanju podjetij. Kjer kot se spomnite je zakon
               postavil posebne pravne osebe kot institucije postavljene zaradi izvedbe
               lastninjenja, ker je, to lastninjenje so že zaključilo z zakonom o zaključku
               lastninjenja, je v tem primeru zakon postavil državo kot rečmo posebno pravno osebo,
               v katere last je zdaj, da, rečmo nenominiran družbeni kapital prešel, ki pa bo po
               zakonu zadolžena, da ta kapital potem naprej razdeli oziroma odproda podobno kot je
               to tudi delal sklad za razvoj.</p>
               <p>Dodatno samo še na koncu. Bom rekla, razlagamo kaj je državni zbor v okviru postopka
               sprejemanja zakona dejansko izvedel in uveljavljamo to, da so bile vse njegove
               odločitve v skladu s poslovnikom, sprejete po razpravi in s predpisano večino. Tako,
               da so verodostojne. To, s tem mislimo, da smo odgovorili na glavne argumente
               pobudnikov, ki bi jih potem že tudi ustavnemu sodišču, kar še danes, če se boste s
               tem strinjali, pisno posredovali, tako da se bo javna razprav v torek lahko opravila
               hitro. Hvala lepa.</p>
            </sp>
            <sp xml:id="SDT3-OZFIMP-Izredna-006-2001-02-16.sp44">

               <speaker>PREDSEDNIK CIRIL PUCKO:</speaker>

               <p>Hvala lepa. Želi kdo razpravljati? Če ne želi, dajem na glasovanje naslednji predlog
               sklepa. Odbor se strinja s pravnim mnenjem sekretariata za zakonodajo in pravne
               zadeve ter mnenjem Vlade Republike Slovenije ter predlaga sekretariatu za zakonodajo
               in pravne zadeve, da v skladu s poslovnikom državnega zbora Republike Slovenije
               pripravi odgovor ustavnemu sodišču Republike Slovenije.</p>
               <p>Kdo je za tak predlog sklepa? (9 članov.) Je kdo proti? (Nihče.)</p>
               <p>Ugotavljam, da je smo predlog sklepa sprejeli.</p>
               <p>In s tem zaključujem to točko.</p>
               <p>Vsem vabljenim se zahvaljujem za udeležbo. Hvala lepa.</p>
               <p>(Seja je bila zaključena 16.2.2001 ob 10.23 uri.)</p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZZP-Nujna-077-2004-07-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">98A79221CFA89A31C1256EC800303CBE</idno>
               <idno type="custom" subtype="day">DDD89FDEE3561FEEC1256ECF003B4B07</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=DDD89FDEE3561FEEC1256ECF003B4B07</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZZP-Nujna-077-2004-07-09.OZZP" n="077">
               <name>Nujna</name>
               <date when="2004-07-09"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZZP-Nujna-077-2004-07-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZZP-Nujna-077-2004-07-09.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA ZUNANJO POLITIKO</stage>
            <stage type="session">77. nujna seja</stage>
            <stage type="date">(9. julij 2004)</stage>
            <stage type="chairman">Sejo je vodil Jelko Kacin, predsednik odbora. </stage>
            <stage type="time">Seja se je pričela ob 09.20 uri.</stage>


            <sp xml:id="SDT3-OZZP-Nujna-077-2004-07-09.sp1">

               <speaker>HELENA KAMNAR:</speaker>

               <p>Helena Kamnar, ministrstvo za finance.</p>
            </sp>
            <sp xml:id="SDT3-OZZP-Nujna-077-2004-07-09.sp2">

               <speaker>PREDSEDNIK JELKO KACIN:</speaker>

               <p>Se opravičujem, bomo morali ponoviti, ker ni bilo ozvočenje vklopljeno. Imamo
               težave. Se opravičujem. Saj bomo hitri.</p>
               <p>Torej, obveščam vas, da so zadržani in se seje ne morejo udeležiti naslednje članice
               in člani: namesto gospoda Antona Anderliča je z nami gospa Stopar s pooblastilom.
               Opravičeni pa so: doktor Miha Brejc in Janez Janša ter Ivan Kebrič in Roberto
               Battelli.</p>
               <p>Na sejo so povabljeni tudi predstavniki vlade Republike Slovenije, in predstavniki
               predsednika Republike Slovenije.</p>
               <p>Prehajamo na določitev dnevnega reda seje odbora. S sklicem seje, dne 6. julija ste
               prejeli predlog dnevnega reda seje odbora. Do 12. ure včeraj nisem dobil predlogov za
               širitev, zato je določen dnevni red, kot je bil sklican.</p>
               <p>In sedaj prehajam na 1 točko. Dolžan sem vas samo opozoriti, da gre za delno zaprto
               sejo. Zato bomo po končani 1. točki dnevnega reda, sejo zaprli za javnost, in se
               ukvarjali z dnevnim redom ...<stage>/Nerazumljivo./</stage>... sveta za splošne in zunanje zadeve
               Evropske unije.</p>
               <p>Prehajamo na <title>TOČKO 1 - PREDLOG ZAKONA O PREOBLIKOVANJU SKLADA REPUBLIKE SLOVENIJE ZA
               SUKCESIJO V JAVNO AGENCIJO REPUBLIKE SLOVENIJE ZA NASLEDSTVO, NUJNI
               POSTOPEK</title>
               </p>
               <p>Mnenje zakonodajnopravne službe ste prejeli včeraj. Dodajam, da ima obilo pripomb.
               Pričenjam drugo obravnavo predloga zakona, v kateri bomo opravili razpravo in
               glasovanje o posameznih členih predloga zakona.</p>
               <p>Besedo imajo predstavniki predlagatelja. Naj uvodoma povem, da je minister za finance
               službeno odsoten, in delegacijo vodi državna sekretarka Kamnar. Izvolite.</p>
            </sp>
            <sp xml:id="SDT3-OZZP-Nujna-077-2004-07-09.sp3">

               <speaker>HELENA KAMNAR:</speaker>

               <p>Hvala lepa. Morda samo nekaj uvodnih besed, zakaj prihaja vlada s tem zakonom pred
               državni zbor. Lahko rečem, da je ključni razlog v dosedanji ureditvi, institucionalni
               ureditvi vprašanja nasledstva. Leta 1993 je bil za ta namen oblikovan poseben sklad,
               ki pa ni imel pravne subjektivitete. Ta sklad je deloval, oziroma še deluje pretežno
               kot mesto, v katerem se zbirajo terjatve in obveznosti iz naslova nasledstva, in
               seveda tudi denarna finančna sredstva iz naslova nasledstva.</p>
               <p>V tem času je bil sprejet zakon o skladih, o javnih skladih, ki je pravzaprav
               postavil statusno obliko javnih skladov, in bi se mu morali vsi skladi, ki so bili do
               tedaj ustanovljeni, tudi prilagoditi.</p>
               <p>Ko smo proučevali, kako pravzaprav to statusno obliko sklada za sukcesijo
               preoblikovati po zakonu o skladu, smo ugotovili, da glede na naloge, ki na tem
               področju od sklenitve, oziroma ratifikacije sporazuma o nasledstvu še obstajajo, in
               glede na trenutno stanje obveznosti in sredstev v skladu za sukcecijo, je veliko bolj
               ustrezna rešitev ustanovitev agencije, ki naj bi opravljala vse strokovne naloge,
               povezane z uresničitvijo nasledstvenega sporazuma.</p>
               <p>Finančna sredstva, oziroma obveznosti in druga sredstva, pa naj bi prevzela država. S
               tem, da se ustanovi poseben proračunski sklad, ki zagotavlja povsem ločeno vodenje
               sredstev iz naslova nasledstva. Hkrati pa zagotavlja tudi večjo možnost glede na
               svojo pravno obliko, da se sproti poravnavajo obveznosti in terjatve med proračunom
               in samim skladom. Zato je takšna oblika zakona v tem smislu, kot je zapisan pred
               vami.</p>
               <p>Morda samo še beseda o tem, da je, resda je vloženo kar nekaj amandmajev na ta zakon,
               vendar, če jih natančneje pogledate, potem boste videli, da gre bolj za amandmaje, ki
               posegajo na jasnost posameznih določb, morda tudi nekaj redakcijskih popravkov. Ne
               posegajo pa na konceptualno rešitev samega zakona.</p>
               <p>Hvala lepa.</p>
            </sp>
            <sp xml:id="SDT3-OZZP-Nujna-077-2004-07-09.sp4">

               <speaker>PREDSEDNIK JELKO KACIN:</speaker>

               <p>Mnenje zakonodajnopravne službe je kar obsežno. Državna sekretarka je ravnokar dala
               svojo oceno, zakaj pri teh amandmajih gre. <stage type="mag"/><stage>(Nadaljevanje)</stage> Zato sprašujem službo državnega zbora za zakonodajo in
               pravne zadeve, ali želi imeti besedo pri tem? Prosim, Tina Bitenc.</p>
            </sp>
            <sp xml:id="SDT3-OZZP-Nujna-077-2004-07-09.sp5">

               <speaker>TINA BITENC PENGOV:</speaker>

               <p>Hvala lepa gospod predsednik za besedo. Mnenje zakonodajnopravne službe ste dobili
               pravzaprav šele včeraj popoldne, vendar bi ga ne glede na to, da mogoče ga vendarle
               niste proučili v teh dimenzijah, opisala z naslednjimi besedami.</p>
               <p>Mnenje stremi k temu, da se predlagane rešitve bolj jasno umestijo v sistem javnih
               agencij, kot obstoji po sistemskem zakonu, in v sistem javnih financ, kot ga seveda
               ravno tako določa ta zakon.</p>
               <p>V stikih s predlagatelji in njihovimi službami, smo še enkrat prevetrili vse
               rešitve. In kot jaz vem, je tudi že razdeljeno na klop gradivo z možnimi amandmaji za
               odbor, s katerimi bi te rešitve izboljšali tako, da bi bile pripombe
               zakonodajnopravne službe povečini, oziroma praktično v celoti odpravljene.</p>
               <p>Pri enem amandmaju bi imeli še določeno izboljšavo teksta, kot je predlagano, ampak
               to bi povedala takrat, ko bi mi do tega člena prišli. Namreč gre seveda za nov
               pristop, novi agenciji, z relativno kompliciranimi koordinativnimi nalogami. Tako da
               v končni fazi menimo, da tako kot je predlagano sedaj, ocenjujemo, pač preko
               amandmajev ocenjujemo, da bi bilo sistemsko skladno, in tudi izvedljivo. Kar je
               seveda tudi zelo pomembno.</p>
               <p>Hvala lepa.</p>
            </sp>
            <sp xml:id="SDT3-OZZP-Nujna-077-2004-07-09.sp6">

               <speaker>PREDSEDNIK JELKO KACIN:</speaker>

               <p>Hvala lepa. Ugotavljam, da amandmajev k predlogu zakona zaenkrat ni vložil še nihče.
               V skladu s tretjim odstavkom 144. člena poslovnika državnega zbora, se amandmaje k
               predlogu zakona lahko vlaga do zaključka razprave o členih predloga zakona.</p>
               <p>Prehajamo sedaj na razpravo in glasovanje o posameznih členih predloženega zakona.
               Odboru predlagam, da po končani razpravi in glasovanju o morebitnih amandmajih, v
               skladu s tretjo alineo prvega odstavka 128. člena poslovnika razpravljamo in nato
               glasujemo o vseh členih skupaj. Ali kdo temu nasprotuje? Ne vidim ugovorov.</p>
               <p>In gremo sedaj na konkretno delo. Na klop ste prejeli predloge za amandmaje odbora.
               Pripravljene, na podlagi mnenja zakonodajnopravne službe.</p>
               <p>Pričenjam drugo obravnavo predloga zakona, v kateri bomo opravili razpravo in
               glasovanje o posameznih členih predloga zakona.</p>
               <p>Želi predstavnik vlade morda besedo k posameznim amandmajem? Ne.</p>
               <p>Potem pa gremo po vrsti.</p>
               <p>Imamo amandma, oziroma predlog za amandma k naslovu zakona. Naslov zakona se spremeni
               tako, da se glasi: "Predlog zakona o preoblikovanju sklada Republike Slovenije za
               sukcesijo in ustanovitvi agencije Republike Slovenije za nasledstvo." Iz obrazložitve
               izhaja, da je amandma potreben zaradi jasnosti tematike zakona, ki mora slediti že iz
               naslova zakona.</p>
               <p>Želi kdo razpravljati o tem amandmaju? Ne želi. Potem dajem amandma na glasovanje.
               Nismo sklepčni. ...<stage>/Glas v ozadju./</stage>... Eden, dva, tri, štiri, pet, šest, sedem, osem,
               devet, deset, enajst. Enajst. Eden nam manjka.</p>
               <p>Želi kdo drug besedo med tem? Če ne, bom jaz prekinil... ja, gospod Jeraj,
               predstavnik državnega sveta.</p>
            </sp>
            <sp xml:id="SDT3-OZZP-Nujna-077-2004-07-09.sp7">

               <speaker>JOŽEF JERAJ:</speaker>

               <p>...<stage>/Nima vključenega mikrofona./</stage>... Gospod predsednik! Mi smo, sicer nismo
               predlagali amandmajev, smo pa... Pardon!</p>
               <p>Gospod predsednik! Mi sicer nismo predlagali kot državni svet amandmajev, vendar bi
               vseeno rad ob tej priliki, ko že imam priliko da povem, da vidimo v tem gradivu zelo
               pomembno materijo. Torej materijo, ki je vredna vse pozornosti, in sem tudi vesel, da
               so se naknadno vnesli, oziroma so predlagani ti amandmaji,<stage type="mag"/> <stage>(Nadaljevanje)</stage> ker smo želeli, da bi ta predlog se le dopolnil
               oziroma bil bolj konkreten. Mislimo tudi, da bo ta postopek sukcesije, ki temelji
               sicer na pogodbi z Dunaja, pomembno vplival tudi na naše odnose z bodočimi državami
               oziroma sedanjimi članicami naslednicami bivše Jugoslavije. Zato bi, polagamo temu
               vprašanju oziroma tej materiji veliko pozornosti in smo želeli tudi od predlagatelja,
               da nas seznanja z nadaljnjim potekom realizacije pogodbe oziroma delovanjem agencije.
               Torej gre za materijo, ki je v bistvu direktno odvisna od dunajske pogodbe za katero
               se pa ve kako dolgo se je pravilo, da je bila ratificirana, in da je bila pravzaprav
               ratificirana šele pod velikim pritiskom mednarodne javnosti oziroma vplivnih držav.
               Toliko bi rad za uvod povedal.</p>
               <p>Bi pa rad vprašal še nekaj, če je prilika. Zanima me, ali se bo preko te pogodbe
               oziroma preko agencije reševalo tudi vprašanje varčevalcev Ljubljanske banke.</p>
            </sp>
            <sp xml:id="SDT3-OZZP-Nujna-077-2004-07-09.sp8">

               <speaker>PODPREDSEDNIK JELKO KACIN:</speaker>

               <p>Hvala lepa. Registrirali smo vprašanje. Torej sedaj smo pri razpravi o amandmaju k
               naslovu zakona. Nihče ni več prijavljen k razpravi. Gospod Zmago Jelinčič Plemeniti
               bi rad besedo.</p>
            </sp>
            <sp xml:id="SDT3-OZZP-Nujna-077-2004-07-09.sp9">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Jaz mislim, da amandma k naslovu je nedvomno smiseln
               in ga je treba sprejeti. Jaz ga bom glasoval za.</p>
               <p>Glede te eskapade predstavnika državnega sveta se je pa točno pokazalo, da je državni
               svet neuporabna institucija, kajti glede na to, da je zakonodajno pravna služba
               državnega zbora dala dve strani zelo tehtnih pripomb, in da državni svet ni bil
               pripravljen nič napisati, mislim da je brez zveze da sploh konec koncev da tukaj
               sedi. O tem, da je pa nepotreben v hiši slovenskega parlamenta, pa tako ali tako že
               vsi vemo.</p>
            </sp>
            <sp xml:id="SDT3-OZZP-Nujna-077-2004-07-09.sp10">

               <speaker>PREDSEDNIK JELKO KACIN:</speaker>

               <p>Hvala lepa, gospod Jelinčič. To sicer ni bila razprava k amandmaju k naslovu.</p>
               <p>Sedaj smo ponovno sklepčni, zato predlagam, da glasujemo o amandmaju k naslovu.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 1. členu. K 1. členu se za besedo "določajo" doda besedilo
               "ustanoviter ter". Iz obrazložitve izhaja, da je amandma redakcijske narave, gre pa
               za amandma odbora za zunanjo politiko. Želi kdo o njem razpravljati? <stage>(Ni prijav.)</stage></p>
               <p>Glasujemo o amandmaju k 1. členu. <stage type="mag"/><stage>(nadaljevanje)</stage> Kdo je za? <stage>(14 članov.)</stage> Se pravi soglasno.</p>
               <p>Ugotavljam, da je amandma sprejet.</p>
               <p>Prehajam na razpravo k 2. členu. Ni nobenega predloga.</p>
               <p>K 3. členu. Pri 3. členu imamo amandma, da bi se tretji odstavek 3. člena spremenil
               tako, da bi se glasil, "direktor agencije je kot visoki predstavnik neposredno
               odgovoren vladi". Iz obrazložitve izhaja, da je sprememba potrebna zato, ker vlada
               daje usmeritve visokemu predstavniku za delovanje v skupnem odboru za nasledstva in
               je zato ta neposredno odgovoren vladi za svoje delovanje. Za besedo je prosil Zmago
               Jelinčič Plemeniti. Prosim Zmago.</p>
            </sp>
            <sp xml:id="SDT3-OZZP-Nujna-077-2004-07-09.sp11">

               <speaker>ZMAGO JELINČIČ PLEMENITI:</speaker>

               <p>Hvala lepa gospod predsednik. Toliko k 3. členu, je amandma smiseln, vendar pa ne
               vem, zakaj glede na pripombo zakonodajno-pravno službe, zakaj se ni v 2. členu
               nekaterih zadev bolj pojasnilo in bolj opredelilo. Konec koncev pripomba
               zakonodajno-pravne službe je izredno tehtna. In jaz nisem za to, da bi ustanavljali
               zopet eno, en sklad, eno sukcesijo, eno javno agencijo, ki bi bila pravzaprav namen
               več ali manj smo temu, da zaposli nekatere funkcionarje iz določenih političnih
               strank. Jaz mislim, da bi morala biti to res ena strokovna zadeva in v drugem, v
               pripombi k 2. členu zakonodajno-pravna služba piše, da je treba ponovno preveriti,
               katere naloge, naj dejansko opravlja agencija, in jih potem na to v naštetih členih
               natančno zapisati in tako naprej. Nič tega ni tukaj notri v teh predlogih amandmaja
               odbora za zunanjo politiko. Mislim, tukaj imam občutek, da smo zdaj tukaj zbrani
               zato, da potrdimo zadevo, da gre zadeva hitro naprej, da jo sprejmemo še pred koncem
               tega mandata. Potem bomo pa že v naslednjem mandatu videli, kakšno "sranje" smo
               naredili, pa bomo probali popravljati, če bomo kaj popravljali, seveda, če bo kdo kaj
               opazil.</p>
               <p>Jaz nisem za takšen način dela, res ne. In se mi zdi, da je to zelo, mislim, tako
               ignoratsko s strani vlade glede na državni zbor. Mislim, da je sukcesija preveč
               pomembna zadeva, da bi jo kar takole, po domače rečeno "zajebali" smo že toliko
               stvari, toliko stvari, no povej po domače, tvoja stranka je to v glavnem naredila, pa
               tvoji gospodje, a veš, gospod kolega Jakič. Zato, da kar takole zelo na hitro delati,
               jaz mislim, to ni prav. Naj se vlada usede nazaj skupaj, lepo, Bandelj naj vzame
               svinčnik v roke, naj se usedejo tudi predstavniki naše zakonodajno-pravne službe in
               naj gredo skupaj od člena do člena in se zadeve razčistijo. Vendarle to ne sme biti
               strankarska organizacija ta javna agencija, ampak naj bo to strokovna zadeva. Jaz ne
               vem, mislim, ko primerjam mnenje in ko primerjam predloge amandmajev, vidim, da v
               amandmajih so v bistvu samo lepotne napake popravljanje. Tiste vsebine pa ni
               popravljene. In... <stage type="mag"/> <stage>(nadaljevanje)</stage> to ni
               mislim, jaz bom glasoval proti sprejemu tega zakona, ampak ne vem, razmišljam pa tudi
               da bi šel ven. Ja, vem, ampak gospod predsednik moram povedati, če nič drugega vsaj
               za zapisnik, če boste izglasovali to zadevo tako kot je sistem valjarja ... kar boste
               naredili.</p>
            </sp>
            <sp xml:id="SDT3-OZZP-Nujna-077-2004-07-09.sp12">

               <speaker>PREDSEDNIK JELKO KACIN:</speaker>

               <p>Kot podpredsednik in predstavnik opozicije ta pripomba ni bila na mestu, tukaj ni
               nobenega valjarja, zato se bomo pogovorilo o vsakem amandmaju. No, tudi realno se
               bomo pogovorili ne le figurativno, o vsakem predlogu amandmaja posebej in potem o
               končnem besedilu. Ampak, jaz sem za to, da to možnost današnjega druženja izkoristimo
               za to, da si povemo vse tisto kar je v zvezi s tem potrebno povedati na matičnem
               delovnem telesu preden, če pridemo do končnega odločanja in uvrstitve na dnevni red
               seje državnega zbora. Tisto, kar se mi zdi primerno po vaši intervenciji je
               opozoriti, je dejstvo, da zakonodajno-pravna služba državnega zbora ob postavljanju
               dileme ali opravlja ta sklad oziroma bodoča agencija državno upravne naloge ali zgolj
               strokovne naloge, ugotavljam, da je ta dilema umetna, tukaj je nedvomno potrebno
               opravljati državne, upravne naloge, ne le strokovne naloge, v vsakem primeru bo šlo
               za politično tehtanje načina in implementacije dogovora o sukcesiji, zato vlada tukaj
               nosi visoko odgovornost in zato tudi zahteva, da bi neposredno vplivala na izvajanje
               te politike in zato govorimo o odgovornosti prvega človeka agencije in njegovemu
               odnosu do Vlade Republike Slovenije. Jaz predlagam, da damo besedo predlagatelju,
               zakonodajno-pravni službi in potem bo dobil besedo ponovno gospod Jelinčič.
               Predlagatelj.</p>
            </sp>
            <sp xml:id="SDT3-OZZP-Nujna-077-2004-07-09.sp13">

               <speaker>KSENIJA MIHOVAR GLOBOKAR:</speaker>

               <p>Spoštovani predsednik. Ksenija Mihovar Globokar, služba vlade za zakonodajo. Ravno
               na to temo bi rada pojasnila, da pravzaprav gre za institucijo, ki naj bi opravljala
               predvsem strokovne naloge. Namreč, politične odgovornosti za sukcesijo ni mogoče
               prenesti iz vlade na neko raven agencije. Namreč, tudi iz dosedanjih členov, predvsem
               recimo 5. člena v katerem se strinjamo s službo za zakonodajo državnega zbora, da je
               nek hibrid med politiko in stroko, je razvidno, da pravzaprav naj bi bila agencija
               tisti nujno suport državi, ki bi zagotavljala kooridinacijo med vsemi subjekti, ki so
               v tej sukcesiji odgovorni za realizacijo. Hkrati pa tudi pustila oziroma dopustila
               vladi politični vpliva v tistem trenutku, ko je potreben. Tako, da skozi te
               amandmaje, ki so predlagani točno to razmejujemo med stroko in politiko, ki ostaja na
               vladi in odločitvami, ki morajo biti podprte z nekimi strokovnimi argumenti. Tako, da
               jaz mislim skozi vse amandmaje, ki smo jih uskladili tudi zakonodajna-pravna služba
               se je ravno to izkristaliziralo, da imamo institucijo, ki je strokovna in ne
               politično obarvana. Hvala.</p>
            </sp>
            <sp xml:id="SDT3-OZZP-Nujna-077-2004-07-09.sp14">

               <speaker>PREDSEDNIK JELKO KACIN:</speaker>

               <p>Hvala lepa. Zakonodajno-pravna služba</p>
            </sp>
            <sp xml:id="SDT3-OZZP-Nujna-077-2004-07-09.sp15">

               <speaker>TINA BITENC PENGOV:</speaker>

               <p>Hvala lepa gospod predsednik. Ne bi ponavljala tega kar je bilo že rečeno, ker se je
               preko pogovorov dejansko izkristaliziralo, da naj agencija opravlja strokovne naloge.
               Ravno pri direktorju kot visokem predstavniku pa pravzaprav pride dejansko do enega
               hibrida, ki ga mi urejamo v tretjem odstavku 3. člena posebej, kajti on pa takrat, ko
               nastopa kot visoki predstavnik ne opravlja strokovnih nalog, ampak opravlja direktno,
               bom rekla, direktno državne upravne naloge po sukcesijskem sporazumu, kajti on je v
               3. členu zakona o ratifikaciji naveden kot organ, ki zagotavlja oziroma izvaja,
               izvršuje izvedbo tega sporazuma. <stage type="mag"/><stage>(Nadaljevanje)</stage> Zato bi jaz poleg tega besedila, ki je predlagan kot amandma
               predlagala v razmislek še določeno dopolnitev in sicer, da bi se za besedama "visoki
               predstavnik" dodale še besede oziroma besedilo "v okviru danih pooblastil". Tako da
               bi se glasilo: "Direktor agencije je kot visoki predstavnik v okviru danih pooblastil
               neposredno odgovoren vladi." V tem primeru se seveda ve, da bo morala vlada
               pravzaprav povedati, kaj naj uveljavlja, kako naj uveljavlja in seveda za tisto je
               odgovoren neposredno vladi. Ko pa deluje kot direktor agencije seveda je pa tudi
               njegova odgovornost napram vladi drugačna. Hvala lepa.</p>
            </sp>
            <sp xml:id="SDT3-OZZP-Nujna-077-2004-07-09.sp16">

               <speaker>PREDSEDNIK JELKO KACIN:</speaker>

               <p>Hvala lepa. No, zdaj smo prišli tako daleč, da lahko ugotovimo, da amandmaji niso
               usklajeni, da je potrebno še dopolniti amandmaje in da bi bilo dobro, da se to zgodi
               v pisni obliki, preden o tem odločamo. Glede na to, da se nam bo seja državnega zbora
               začela ob deseti uri, jaz predlagam, da razpravo in odločanje na tej točki prekinemo.
               In da pozovemo predlagatelje, pa tudi zakonodajno-pravno službo in druge
               zainteresirane, da dokončno uskladimo besedilo amandmajevin da nam besedilo daste v
               pisni obliki. Potem pa bomo z razpravo in odločanjem lahko nadaljevali. Sekretariat
               vlade za zakonodajo.</p>
            </sp>
            <sp xml:id="SDT3-OZZP-Nujna-077-2004-07-09.sp17">

               <speaker>GOSPA________:</speaker>

               <p>Predsednik, jaz mislim, da smo usklajeni na tej točki in da gre dejansko samo za
               redakcijski vstavek v besedilo. In vsebinsko ne spreminja konteksta dosedanjega
               amandmaja. Tako da ne vem, če je treba razpravo na tej točki ravno prekiniti.</p>
            </sp>
            <sp xml:id="SDT3-OZZP-Nujna-077-2004-07-09.sp18">

               <speaker>PREDSEDNIK JELKO KACIN:</speaker>

               <p>To vam hočem povedati, mi imamo tukaj osem amandmajev. In glede na to, koliko imamo
               časa do konca seje tega ne moremo spraviti pod streho. Zato se mi zdi, da ni nobene
               potrebe, da bi zdaj na silo hiteli. Jaz vam predlagam, da se uskladite. Ta
               intervencija gospe Tine Bitenc Pengov se meni zdi povsem na mestu. Ampak dajmo to
               oblikovati v dokončno besedilo predloga amandmaja in o tem potem odločamo, ko tak
               predlog vseh amandmajev dobimo na klop. Jaz bom samo točko prekinil in bomo sejo
               nadaljevali, ko najdemo časovno nišo in lahko z delom nadaljujemo. Ja? S tem
               prekinjam to točko dnevnega reda.</p>
               <p>Prehajam na naslednjo točko dnevnega reda, ki pa je zaprta za javnost, zato prosim,
               da strokovne službe opozorite na to. <stage type="time">(ODPRTI DEL SEJE JE BIL PREKINJEN 9. JULIJA
                  2004 OB 9.45 URI.)</stage>
               </p>
            </sp>
         </div>
      </body>
   </text>
</TEI>
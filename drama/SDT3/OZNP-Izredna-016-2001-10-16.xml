<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-OZNP-Izredna-016-2001-10-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">39E2D648BC0E1545C1256AE3004A1A57</idno>
               <idno type="custom" subtype="day">4A12102A15F24A7EC1256AE7003C3A8B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=4A12102A15F24A7EC1256AE7003C3A8B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZNP-Izredna-016-2001-10-16.OZNP" n="016">
               <name>Izredna</name>
               <date when="2001-10-16"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZNP-Izredna-016-2001-10-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZNP-Izredna-016-2001-10-16.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">16. izredna seja</stage>
            <stage type="date">(16. oktober 2001)</stage>
            <stage type="chairman">Sejo je vodil Maksimiljan Lavrinc, predsednik odbora.</stage>
            <stage type="time">Seja se je pričela ob 10.41 uri.</stage>


            <sp xml:id="SDT3-OZNP-Izredna-016-2001-10-16.sp1">

               <speaker>PREDSEDNIK MAKSIMILJAN LAVRINC:</speaker>

               <p>Ker se zavedam, da tečejo tudi seje poslanskih skupin, in ker so prišle nekatere
               stvari vmes, o katerih bi vas rad seznanil, domnevam, da bo ta seja zelo kratka.</p>
               <p>Najprej bi povedal, da je potem, ko ste nekako naročili, da se ponovno prouči sklep
               in proučijo vse vloge, je prišlo do ugotovitve, da tega - torej tam so neka
               razhajanja, lahko so tudi samo teoretična, ampak zaradi tega bom predlagal, da to
               točko danes umaknemo.</p>
               <p>Ob tem se seveda opravičujem. Namreč, sejo sem sklical za danes ob 10.30 uri
               predvsem z željo, da bi do 13.00 ure to točko končali in tako omogočili kolegiju, da
               jo uvrsti na redno sejo v tem mesecu. Ker to ni pripravljeno, bom prisiljen sklicati
               prihodnji teden po seji državnega zbora, to je ob 18.00 uri, izredno sejo odbora, ko
               bo gradivo stoodstotno pripravljeno. In zaprosil bom kolegij predsednika in
               predsednika državnega zbora, da bi to redno sejo državnega zbora nekega dne prekinili
               in opravili izredno sejo, na kateri bi obravnavali samo ta sklep.</p>
               <p>Toliko za začetek.</p>
               <p>Drugo. Ker sem bil seznanjen s potrebo, da je ob koncu tega meseca končni rok za
               popravo zakona o policiji, zakon o spremembah zakona o policiji so vložili poslanci,
               člani komisije, pristojne za nadzor nad delom varnostno-obveščevalnih služb, sem se
               odločil, da danes to točko uvrstim na dnevni red te seje. Vendar bi, zaradi tega, da
               damo tako našim strokovnim službam, se pravi sekretariatu za zakonodajo in pravne
               zadeve, kot tudi predlagateljem in pa seveda vladi čas, da se usedejo, tako da bi to
               točko danes samo odprli in se odločili o postopku <stage>( predlagan je skrajšan postopek)</stage>.
               Na ta način dobimo vstopno karto za to redno sejo in v četrtek, ko je sklicana tako
               ali tako redna seja tega odbora, razširimo dnevni red s to točko in opravimo tudi
               vsebinsko razpravo o samem zakonu.</p>
               <p>Nadalje bi pa vas vprašal za mnenje, ali je glede na časovno stisko smotrno
               nadaljevati s predlogom zakona o samoprispevku. Vsekakor pa bi prosil, da opravimo
               zakon o amnestiji.</p>
               <p>Sprašujem za vaše mnenje, ali gremo tudi zakon o samoprispevku ali to pustimo za
               četrtek, ko bo na voljo nekaj več časa? Želi kdo besedo? Nihče. Puščate me... Gospod
               Potrč, prosim.</p>
            </sp>
            <sp xml:id="SDT3-OZNP-Izredna-016-2001-10-16.sp2">

               <speaker>MIRAN POTRČ:</speaker>

               <p>Najprej bi samo vprašal, kaj so razlogi, da še ni pripravljen ta sklep o občinah.
               Mislim, to je zdaj tretjič, ko o njem razpravljamo. Dobili smo gradivo - ali to
               gradivo ni v redu, ali so kaka odprta vprašanja...</p>
            </sp>
            <sp xml:id="SDT3-OZNP-Izredna-016-2001-10-16.sp3">

               <speaker>PREDSEDNIK MAKSIMILJAN LAVRINC:</speaker>

               <p>Natanko tako.</p>
            </sp>
            <sp xml:id="SDT3-OZNP-Izredna-016-2001-10-16.sp4">

               <speaker>MIRAN POTRČ:</speaker>

               <p>... ali kaj, če se nam da malo povedati.</p>
               <p>Drugače pa soglašam, da danes vsebinsko o zakonu o policiji ne govorimo. Razumem, da
               je <stage type="mag"/><stage>(Nadaljevanje)</stage> dan na dnevni red zaradi
               rokov, čeprav moram reči, da je tudi ta stvar, bi rekel, tako tako, zelo na silo
               narejena. In predlog vložen včeraj, sem ga jaz dobil, danes ali predvčerajšnjim -
               danes dan na sejo, nobenega mnenja. In kolikor sem obveščen, gre za kar resna
               vprašanja, ki jih je nujno urediti, vprašanje pa, če se jih da urediti tako na hitro.</p>
               <p>Zadnje pa naslednje. Kar mene zadeva, lahko o samoprispevku razpravljamo in
               odločamo, zaradi tega, ker v naši poslanski skupini soglašamo s pripravljenimi
               predlogi in ne čutimo potrebe, da o njih razpravljamo še. Če pa je kjerkoli še
               potreba, da začnemo diskusije, ki smo jih oziroma da nadaljujemo diskusije, ki smo
               jih začeli pred tremi meseci, potem pa najbrž, da za to danes ne bo dovolj časa.
               Hvala.</p>
            </sp>
            <sp xml:id="SDT3-OZNP-Izredna-016-2001-10-16.sp5">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa.</p>
               <p>Najprej k prvi točki. Mislil sem, da sem bil razumljiv. Ko se je zadnjič pojavil
               dvom v gradivo, ki je pripravljeno, smo zaprosili vladno službo za lokalno
               samoupravo, da je skupaj z našo strokovno službo šla od točke do točke. In moram
               reči, da v nekaterih točkah ne pridemo skupaj in bi bilo treba vprašati še nekoga. V
               nekaterih točkah imajo prav, da jih je treba popraviti. Zato, da bi ne storili kakšne
               napake, ki je ni treba naresti - navsezadnje imamo druge poslovniške možnosti, to pa
               je, kot sem povedal, da bi to redno sejo državnega zbora enkrat prekinili, torej
               sklicali izredno v tistem času; to je lahko stvar, če bo zadeva korektno in strokovno
               stoodstotno pripravljena, je to lahko stvar dobre pol ure. In to opravimo potem tako,
               da ne bo nič na silo in nikogar ne bo glava bolela.</p>
               <p>To so vsi razlogi okrog tega, da se o tej točki danes ne moremo pogovarjati. Je pa
               takšno presojo, vam zahvaljujoč pravzaprav, opravila služba za lokalno samoupravo,
               sedaj, seveda, in še danes so delali glede na vaše pripombe iz diskusije. Povedati
               moram to, torej, na ne izgleda kot opravičevanje strokovne službe našega odbora,
               ampak do sedaj - to je zdaj tretji postopek za ustanavljanje občin, da tako
               rečem,skrajšano - da je do sedaj vse te postopke vodila služba za lokalno samoupravo,
               kjer je enajst ljudi. V tokratnem postopku so se na nek, bom rekel, malo manj
               prijazen način umaknili in je vse to bremenilo eno samo strokovko tega državnega
               zbora oziroma tega odbora. In šele v zadnji fazi, potem ko sem opravil razgovor tudi
               z ministrom, <stage type="mag"/> <stage>(Nadaljevanje)</stage> so se začele
               zadeve odvijati drugače, je pa res to, da nam, kjer ima hudič mlade, tam jih ima
               zares, da so na ponagajale tudi službe za distribucijo gradiva, torej ne zavestno,
               ampak prišel je vmes proračun in tako naprej. Skratka preobsežna zadeva je bila, da
               bi se lahko stvari normalno odvile. In jaz mislim, da ne bo nič narobe seveda če s
               tem svojim apelom pri predsedniku državnega zbora inpri članih kolegija uspem, torej
               da se zadeva odvija tako.</p>
               <p>Drugo je glede zakona o samoprispevku. Jaz sem vprašal zaradi tega, ker kot veste
               besede vzeti ne morem nikomur. Jo ne morem. Dokler razpravlja o temi, je to tako. In
               če sem v neki časovni stiski, torej če smo vsi skupaj, ne govorim zdaj v prvi ednini,
               v prvi osebi ednine, ampak vsi skupaj, če smo v časovni stiski, potem ne bomo
               naredili nič in ne bomo naredili niti, torej ne pridemo niti do zakona o policiji. Za
               sam zakon o policiji sem pa povedal, da je rok, do katerega mora biti zakon sprejet,
               konec tega meseca. To je prvo. Drugo, sam sem seznanjen s problemom policije. Ker
               sam, torej zakon bo treba še v enem delu popraviti. Torej jaz vem vsaj za enega,
               nekateri veste za tri. Gre za to, da po 11. septembru naša policija nima možnosti
               izbirati oziroma voditi evidenco nadzorovanih oseb. To, kar imajo denimo v drugih
               državah in tako pravzaprav sploh ne more izmenjevati podatkov z njimi. In smo na tem
               področju invalidni. Zato sem ocenil, da bo korektno, če se danes odločimo do
               postopka, to je skrajšani postopek. Na ta način damo možnost, torej da se točka
               pripelje, policija to ve, gospodje. Če mi dovolite, bom sebi razložil, ali pa imamo
               tukaj tudi državnega sekretarja, ki bo pojasnil. Na ta način odpremo možnost, da se
               točka obravnava na seji kot sem povedal državnega zbora, damo pa seveda tudi možnost
               tako predlagateljem kot predstavnikom vlade, da v teh dneh sedejo skupaj in po
               potrebi nadomestijo ta tekst, ki je tu pred nami z obogatenim, še s tistimi
               spremembami, ki so potrebne. Toliko v vednost. Želi še kdo, vprašati? Prosim, dr.
               Brejc.</p>
            </sp>
            <sp xml:id="SDT3-OZNP-Izredna-016-2001-10-16.sp6">

               <speaker>DR. MIHA BREJC:</speaker>

               <p>Jaz sicer razumem številne težave, ki se pojavljajo, vendar pa se ne morem znebiti
               vtisa, da je precejšen kaos v tej vladajoči koaliciji, ki pravzaprav takole na mizo
               daje in ne daje stvari, ki naj bi jih obravnavali. To, da se je vladni urad ali
               kakorkoli se mu zdaj že reče, za lokalno samoupravo, umakne iz tako pomembne teme, je
               nezaslišano zame. Mislim, to je naravnost neverjetno, kar zdajle slišim, pa tudi to,
               da policija po 11. septembru nima več teh možnosti in da pred poletjem nismo začeli z
               ustreznim postopkom, kaže na to, da levica ne ve, kaj dela desnica ali pa obratno.
               Saj je vseeno.</p>
               <p>Zato jaz predlagam, da vsaj zakon o amnestiji spravimo danes skoz, da ne bi o
               amnestiji govorili, ki je vendarle v povezavi z 10. obletnico osamosvojitve
               Slovenije, šele v prihodnjih letih. Tako, da predlagam torej, da začnemo s tem
               zakonom.</p>
            </sp>
            <sp xml:id="SDT3-OZNP-Izredna-016-2001-10-16.sp7">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? V kolikor ne, bomo to sejo danes opravili tako kot smo rekli.
               Torej umikam 1. točko<stage type="mag"/> <stage>(Nadaljevanje)</stage> in jo
               bomo opravili na eni od prihodnjih izrednih sej. Umikam 2. točko in jo bomo opravili
               v četrtek. In tako bi današnji dnevni red vseboval dve točki. To pa je, 1. je, če mi
               dovolite, torej zakon o policiji in 2. predlog zakona o amnestiji. Ima kdo kakšno,
               kakšen pomislek? Ne. Predlagam, da se lotimo dela. Upam, da so med nami
               predlagatelji. Ja, med nami je Franc Kangler, podpredsednik odbora za notranjo
               politiko in eden od predlagateljev, izvoli.</p>
            </sp>
            <sp xml:id="SDT3-OZNP-Izredna-016-2001-10-16.sp8">

               <speaker>FRANC KANGLER:</speaker>

               <p>Hvala za besedo. Spoštovani poslanci, člani odbora in predstavniki vlade.</p>
               <p>Iz predloga zakona o spremembah in dopolnitvah zakona o policiji ste lahko
               ugotovili, da smo predlagatelji zakona po skrajšanem postopku, predvsem poslanci, ki
               smo člani komisije za nadzor nad obveščevalnimi službami. Če se kdo v tej državi
               zaveda, se zavedamo prav mi poslanci, ki smo člani te komisije, da ta država že več
               kot deset let nima krovnega zakona za nadzor nad vsemi slovenskimi obveščevalnimi
               službami. In nedopustno je za to državo in za to demokracijo, tudi če bi takšno
               službo kot jo imamo, slovensko policijo, en dan pustili brez nadzora, parlamentarnega
               nadzora oziroma nadzora te komisije.</p>
               <p>Zato smo se odločili, da vložimo zakon po skrajšanem postopku, dodamo 126.a člen, ki
               je vsebina izbrana kot ste danes prejeli na mizo. Razlog in povod je predvsem odločba
               ustavnega sodišča iz dne 21.9., ki je odločilo, da prva alinea prvega odstavka 7.a
               člena odloka o ustanovitvi in nalogah komisij in odborov državnega zbora, se v delo,
               ki se glasi in kriminalistična služba ministrstva za notranje zadeve, razveljavi.
               Rešitev je prav v tem, da predlagamo državnemu zboru, da sprejme spremembo zakona po
               skrajšanem postopku, dodamo do sprejema krovnega zakona 126.a člen.</p>
               <p>Zato predlagam, da člani odbora za notranjo politiko podprete skrajšani postopek,
               ker ni nobenih razlogov, da bi predstavniki vlade, ki so imeli več kot leto dni časa,
               ki bi lahko ta predlog zakona že dali v proceduro in do danes tega niso storili. In
               prav gotovo tega ne bodo mogli kvalitetno, strokovno storiti s spremembo celotnega
               zakona, do konca tega meseca. <stage type="mag"/><stage>(Nadaljevanje)</stage>
               Zato je mnenje vseh podpisnikov, predlagateljev tega zakona, da ta problem, ki ga
               nalaga ustavno sodišče z odločbo državnemu zboru, rešimo po skrajšanem postopku, s
               tem da sprejmemo zakon v takšni podobi, kot smo ga predlagali, se pravi, z dodatnim
               126.a členom, ki omogoča komisiji nadzor nad to službo.</p>
               <p>Zato podpiramo, in upam, da boste tudi vi, spoštovani poslanci, v interesu
               demokracije podprli zakon po skrajšanem postopku. Hvala.</p>
            </sp>
            <sp xml:id="SDT3-OZNP-Izredna-016-2001-10-16.sp9">

               <speaker>PREDSEDNIK MAKSIMILJAN LAVRINC:</speaker>

               <p>Po vrsti so se javili -gospod Leo Kremžar.</p>
            </sp>
            <sp xml:id="SDT3-OZNP-Izredna-016-2001-10-16.sp10">

               <speaker>LEOPOLD (LEO) KREMŽAR:</speaker>

               <p>Hvala lepa. Spoštovani kolega Kangler je končal z demokracijo, jaz bom
               nadaljeval.</p>
               <p>V imenu naše interne demokracije predlagam, da se danes ne pogovarjamo o tem zakonu,
               iz preprostega razloga, ker smo ga ta hip dobili na mizo, vsaj jaz, in seveda ob
               najboljši volji in želji, da bi nadzirali in pomagali in ne vem, kaj je treba ob tem
               reči, se zelo težko o tem pogovarjam. Lahko se pogovarjam samo - to, kar je
               predsednik povedal, in upam, da se bomo samo o tem - v kakšen postopek naj predlagamo
               to reč.</p>
               <p>Skratka, moj predlog gre v smeri, da se danes o vsebini te zadeve ne pogovarjamo,
               vsaj sam se ne morem in ne vem, če se drugi lahko. Hvala.</p>
            </sp>
            <sp xml:id="SDT3-OZNP-Izredna-016-2001-10-16.sp11">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Kangler želi repliko.</p>
            </sp>
            <sp xml:id="SDT3-OZNP-Izredna-016-2001-10-16.sp12">

               <speaker>FRANC KANGLER:</speaker>

               <p>Glede na začetne besede poslanskega kolega in na njegov zaključek, bi rad samo to
               dopolnil, da se predlagatelji na nek način strinjamo s tem, da bi se danes tu
               odločili o postopku in da se o vsebini tudi pogovorimo na eni izmed naslednjih
               oziroma na naslednji seji odbora za notranjo politiko.</p>
               <p>Predlagal pa bi, in prosil bi tudi vse poslance tega odbora, da podprejo skrajšani
               postopek, ker mnenje je, da vlada ne bo sposobna v roku desetih ali petnajstih dni
               pripraviti takšen vsebinski zakon, ki bi lahko posegel tudi v nekatere ostale člene
               in bi ga lahko v roku štirinajstih dni v državnem zboru sprejeli po hitrem postopku,
               ker gre za zelo pomembno vsebinsko materijo.</p>
            </sp>
            <sp xml:id="SDT3-OZNP-Izredna-016-2001-10-16.sp13">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Sam bi k temu dodal samo to morda. Materija ni tako nezahtevna po
               vsebini, zato tudi ni zakona še, krovnega. Treba je vedeti, da je tu kolizija
               interesov; da znotraj policije, bom rekel, bomo težko našli ljudi, ki bodo
               pripravljeni dopustiti, da je nekdo njihov supervisor pri uporabi POMS-ov, to je
               posebnih metod in sredstev. To je dejstvo, da kadarkoli smo kot tisti, ki smo
               sodelovali pri delu te komisije, poskušali bolj vrtati, smo naleteli na težave, da
               tako rečem. In zato sam osebno menim, da bo krog tega še veliko diskusije, tudi po
               vsebini. Torej, zdaj ne vem, kakšno je mnenje ministrstva oziroma kakšno bo mnenje
               vlade, ampak prepričan sem, da si nihče pravzaprav, ki se s tovrstno dejavnostjo
               ukvarja, ne želi nekega nadzornika. Zato tudi danes ne bomo o tem razpravljali, kot
               sem napovedal, ampak bi prosil samo to, da se - torej dejstvo je, da je tu odločba
               ustavnega sodišča, dejstvo je, da 27. oktobra pade zastavica v tej igri in da moramo
               do 27. oktobra <stage type="mag"/><stage>(Nadaljevanje)</stage> to spremembo,
               ki zagotavlja zakonsko podlago, sprejeti.</p>
               <p>Gospod Kangler je še želel besedo.</p>
            </sp>
            <sp xml:id="SDT3-OZNP-Izredna-016-2001-10-16.sp14">

               <speaker>FRANC KANGLER:</speaker>

               <p>Imam repliko, predsedujoči.</p>
               <p>Normalno je za vse države, da si izvršna oblast ne želi nadzornika v takšni obliki,
               kot bi si jo marsikdo želel. Vendar sem prepričan, da si prav zakonodajna oblast in
               državljani Republike Slovenije želijo, da imajo te službe, ki jih imamo v Republiki
               Sloveniji, pravi nadzor, takšnega, kot bi ga morali imeti, pa ga do sedaj niso imele.
           </p>
            </sp>
            <sp xml:id="SDT3-OZNP-Izredna-016-2001-10-16.sp15">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Da ne bo pomote, bom še sam repliciral.</p>
               <p>Torej, moj petit gre za to, da se po načelu "check and balance" - dr. Brejc mi bo pa
               pomagal, kako se to po slovensko reče - torej v tem primeru pojavita dve veji
               oblasti. In mislim, da je prav, da zakonodajna veja oblasti vzpostavi ta nadzor.
               Tako, da ne bo pomote.</p>
               <p>Želi še kdo okrog samega postopka razpravljati? V kolikor ne, dajem na glasovanje
               predlog sklepa, da se zakon obravnava po skrajšanem postopku.</p>
               <p>Kdo je za? <stage>(16 članov.)</stage> Je kdo proti? <stage>(Nihče.)</stage></p>
               <p>Ja, prosim, gospa Tina Bitenc Pengov.</p>
            </sp>
            <sp xml:id="SDT3-OZNP-Izredna-016-2001-10-16.sp16">

               <speaker>TINA BITENC PENGOV:</speaker>

               <p>Samo glede na 204.a člen poslovnika državnega zbora kot sekretariat dajemo mnenje, da
               je v konkretnem primeru povsem utemeljena uporaba skrajšanega postopka, ker bo
               verjetno treba v poročilu tudi to omeniti. Hvala lepa.</p>
            </sp>
            <sp xml:id="SDT3-OZNP-Izredna-016-2001-10-16.sp17">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Na vsak način.</p>
               <p>Tako smo to točko zaključili.</p>
               <p>Prehajamo na <title>AMNESTIJO.</title>
               </p>
               <p>Med nami lepo pozdravljam predstavnika vlade, gospoda Miho Wohinza. Ne, nisem gledal
               tega; gledal sem to, kje smo in kaj nam še stoji vnaprej.</p>
               <p>Smo pri drugi obravnavi, to je pri opredelitvi do amandmajev, in seveda tretja, ki
               jo konzumiramo tako, da opravimo drugo.</p>
               <p>Aha, redni postopek je. Hvala lepa za opozorilo - redni postopek, druga obravnava,
               torej opredelitev do amandmajev.</p>
               <p>Dobili smo dva amandmaja od poslanskega kluba LDS. Prvi je amandma k 2. členu.</p>
               <p>Imamo tudi mnenje sekretariata za zakonodajo in pravne zadeve, ki pa daje pripombe k
               1. in k 4. ter 5. členu. Predlagam, da gremo lepo po vrsti po členih, in da najprej
               damo besedo sekretariatu, da razloži v prisotnosti predstavnika vlade svojo pripombo
               k 1. členu. Izvolite, imate besedo.</p>
            </sp>
            <sp xml:id="SDT3-OZNP-Izredna-016-2001-10-16.sp18">

               <speaker>GOSPA_______:</speaker>

               <p>Hvala. V bistvu bi tule k 1. členu želela povedati samo to, da bi kazalo določbo
               drugega odstavka 1. člena redakcijsko nekoliko precizirati.</p>
               <p>Tu bi si dovolila <stage type="mag"/> <stage>(nadaljevanje)</stage> sugerirati
               tudi neko možnost in sicer, da bi se za besedo obsojencev v drugem odstavku dodalo
               besedi iz prejšnjega odstavka. S tem, bi se nekoliko jasneje določilo, da se -
               nedvomno določilo, da se amnestija, pač lahko nanaša samo na kazen zapora na katero
               so bili obsojenci pravno močno obsojeni do uveljavitve, tega zakona. Da je to tista
               kazen, ki seveda, še ni bila prestana<stage>(?)</stage>. Hvala.</p>
            </sp>
            <sp xml:id="SDT3-OZNP-Izredna-016-2001-10-16.sp19">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Želi, predstavnik vlade, kaj?</p>
            </sp>
            <sp xml:id="SDT3-OZNP-Izredna-016-2001-10-16.sp20">

               <speaker>GOSPOD_________________:</speaker>

               <p>No, jaz, nimam glede redakcijskih bom rekel popravkov nobenih pripomb. To se lahko
               vse uskladimo, potem tudi.</p>
            </sp>
            <sp xml:id="SDT3-OZNP-Izredna-016-2001-10-16.sp21">

               <speaker>PREDSEDNIK MAKSIMILJAN LAVRINC:</speaker>

               <p>Prosim, gospod Potrč.</p>
            </sp>
            <sp xml:id="SDT3-OZNP-Izredna-016-2001-10-16.sp22">

               <speaker>MIRAN POTRČ:</speaker>

               <p>Jaz, samo tole sprašujem. Ali ni ta ista stvar na žalost<stage>(?)</stage> pod nekoliko drugače, ko
               se govori o točkah, ne pa o odstavkih povedano v nadaljevanju besedila? Za obsojence,
               ki bi bila v enotno kazen všteta, tudi kazen zapora naprej, pa piše izrečeno za
               kazniva dejanja iz prejšnje točke najbrž, pa ni točka, ampak je odstavek. Mislim po
               naši terminologiji<stage>(?)</stage> - a ni, to isto?</p>
            </sp>
            <sp xml:id="SDT3-OZNP-Izredna-016-2001-10-16.sp23">

               <speaker>GOSPA_________________:</speaker>

               <p>Se opravičujem, mogoče nisem točno povedala. V bistvu, tukaj sem povzemala pripombo k
               drugemu odstavku 1. člena.</p>
            </sp>
            <sp xml:id="SDT3-OZNP-Izredna-016-2001-10-16.sp24">

               <speaker>PREDSEDNIK MAKSIMILJAN LAVRINC:</speaker>

               <p>Jaz, bi vas prosil za pomoč.</p>
            </sp>
            <sp xml:id="SDT3-OZNP-Izredna-016-2001-10-16.sp25">

               <speaker>GOSPA_________________:</speaker>

               <p>Možno je sicer sprejeti na tem mestu redakcijski amandma.</p>
            </sp>
            <sp xml:id="SDT3-OZNP-Izredna-016-2001-10-16.sp26">

               <speaker>PREDSEDNIK MAKSIMILJAN LAVRINC:</speaker>

               <p>Ja, hvala lepa.</p>
            </sp>
            <sp xml:id="SDT3-OZNP-Izredna-016-2001-10-16.sp27">

               <speaker>GOSPA__________________:</speaker>

               <p>To, je najčistejša<stage>(?)</stage> možnost.</p>
            </sp>
            <sp xml:id="SDT3-OZNP-Izredna-016-2001-10-16.sp28">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. V redu. Sprašujem, želi kdo razpravljati o amandmaju, ki bi ga pod odbor
               dali. Nihče.</p>
               <p>Kdo je za takšen redakcijski amandma? <stage>(13 članov.)</stage> Kdo je proti? <stage>(Nihče.)</stage></p>
               <p>Potem smo pa pri amandmaju k 2. členu, ki ga predlaga poslanski klub LDS. Kdo želi
               razpravljati? Gospod Vučko, ja!</p>
            </sp>
            <sp xml:id="SDT3-OZNP-Izredna-016-2001-10-16.sp29">

               <speaker>DUŠAN VUČKO:</speaker>

               <p>Predstavil, bi pač predlog amandmaja, ki naj bi ga odbor povzel. In sicer menimo, da
               bi bilo potrebno v 2. člen, ki določa kazniva dejanja za katere amnestija ne velja,
               da se v ta del vključi tudi kaznivo dejanje zlorabe uradnega položaja in uradnih
               pravic. Menimo, da gre za kaznivo dejanje, ki po svoji vsebini, seveda pomeni veliko
               stopnjo ogroženosti, kar se tiče varnosti države. In glede na zadnja leta vse več
               odkritih primerov zlorabe uradnega položaja in uradnih pravic, da bi si ta to kaznivo
               dejanje zaslužilo, da pride v 2. člen in se obsojenci za to vrstna kazniva dejanja -
               da za njih ta amnestija ne velja. <stage type="mag"/>
               </p>
            </sp>
            <sp xml:id="SDT3-OZNP-Izredna-016-2001-10-16.sp30">

               <speaker>PREDSEDNIK MAKSIMILJAN LAVRINC:</speaker>

               <p>Želi kdo razpravljati? Predstavnik vlade.</p>
            </sp>
            <sp xml:id="SDT3-OZNP-Izredna-016-2001-10-16.sp31">

               <speaker>MIHA WOHINZ:</speaker>

               <p>Gospod predsednik, hvala lepa. Gospe poslanke in gospodje poslanci, jaz sem dobil to
               danes na klop, ne tale amandma, čeprav smo se zadnjič veliko o tem pogovarjali. Jaz
               moram reči tako, družbena nevarnost posameznih kaznivih dejanj se seveda odraža tudi
               v zagroženi in predvsem v zagroženi kazni. Tu je zagrožena kazen tako majhna, da smo
               zaradi tega tudi prešli to kaznivo dejanje in ga nismo uvrstili med kazniva dejanja,
               ki naj bi ne bila zajeta v amnestijo. Poleg tega, da je zdajle, ta hip niti ne vem,
               če imamo kakšnega obsojenca za to kaznivo dejanje. Je pa res, da v postopku so
               nekateri postopki, najbrž pod tem vtisom je tudi poslanska skupina delovala, ti
               postopki pa tako in tako ne bodo prišli v poštev za to amnestijo, ki bo, če bo šlo
               vse po sreči, vendarle še letos sprejela, ti postopki se bojo pa še potegnili, še
               daleč v drugo leto in naprej. Hvala lepa. Zato prosim, jaz nisem za to, da bi širili
               ta člen. Hvala lepa.</p>
            </sp>
            <sp xml:id="SDT3-OZNP-Izredna-016-2001-10-16.sp32">

               <speaker>PREDSEDNIK MAKSIMILJAN LAVRINC:</speaker>

               <p>Sekretariat še, potem pa gospod Vučko.</p>
            </sp>
            <sp xml:id="SDT3-OZNP-Izredna-016-2001-10-16.sp33">

               <speaker>GOSPA __________:</speaker>

               <p>Hvala. Jaz bi želela tukaj opozoriti, da je seveda določitev obsega kaznivih dejanj,
               ki naj jih zajame amnestija oziroma naj jih pač ne zajame, v prvi vrsti seveda
               odločitev politične narave. Bi pa vseeno v tem kontekstu pač želela opozoriti, da
               kaže pretehtati aliin v kolikšni meri je pač, tudi glede na ta kriterij, ki ga je
               gospod Wohinz pravkar navedel. Ali je uvedba te nove alinee uravnovešena, ne
               uravnovešena, uravnotežena z vsebino, ki jo sicer zajema ta 2. člen. Pretehtati bi
               kazalo v tem okviru tudi ali, čenaj bi se pač to kaznivo dejanje tukaj posebej
               navajalo ali naj bi šlo v tem primeru za navedbo vseh oblik kaznivega dejanja,
               zlorabe uradnega položaja ali uradnih pravic ali zgolj za težje oblike tega kaznivega
               dejanja. Tukaj bi pa opozorila tudi na umeščenost te nove alinee. Če naj bi se pač
               umestila v ta 2. člen, bi jo, v 1. točko kazalo dodati kot novo 23. točko in potem
               pač ustrezno preštevilčiti dosedanji 23. in 24., razmisliti pa kaže še o dopolnitvi
               teksta, z navedbo te oblike kaznivega dejanja po stari ureditvi. Namreč kazenski
               zakon SRS je to kaznivo dejanje določal v 191. členu, zoper, kadar je šlo za zvezna
               ali zvezni kazenski zakonik oziroma kazenski zakon SFRJ, pardon, se opravičujem, pa
               je poznal to kaznivo dejanje v okviru 174. člena. To je toliko. Hvala.</p>
            </sp>
            <sp xml:id="SDT3-OZNP-Izredna-016-2001-10-16.sp34">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Vučko ima besedo.</p>
            </sp>
            <sp xml:id="SDT3-OZNP-Izredna-016-2001-10-16.sp35">

               <speaker>DUŠAN VUČKO:</speaker>

               <p>Jaz bi na nek način seveda poskušal še dodatno argumentirati in ne moje razprave
               razumeti, da se seveda z gospodom Wohinzem ne strinjam v določeni meri, vendar iz
               obrazložitve predloga zakona seveda niso navedeni, število obsojencev za tovrstna
               kazniva dejanja. Mi smo pač ocenili, da kdorkoli v tej državi ima uradni položaj in
               to zlorablja, je dovolj zadosten razlog, da seveda lahko se tudi razume na simbolični
               ravni, pokažemo, da seveda <stage type="mag"/> <stage>(Nadaljevanje)</stage> se
               to, ta država ne bo dopuščala. In ne glede na višino kazni. Če je nekdo bil obsojen
               in prestaja zaporno kazen in je bil zaradi tovrstnega kaznivega dejanja obsojen pač
               na eno leto, seveda za njega amnestija ne velja. Če, pač tiste petine se mu ne bo
               odštelo. Naj svoje odsedi. Gre za neko bolj simbolno raven. Stvar je za, da člani
               odbora pač presodijo, če je naš predlog amandmaja korekten.</p>
            </sp>
            <sp xml:id="SDT3-OZNP-Izredna-016-2001-10-16.sp36">

               <speaker>PREDSEDNIK MAKSIMILJAN LAVRINC:</speaker>

               <p>Ja, jaz bi sam vprašala gospod Vučko. Pripombe sekretariata so bile, da tudi
               umeščenost ni najboljša, kar bi pomenilo, da bi bilo treba to drugje situirati. Ali
               je to moč zdajle popraviti ali je treba, torej ali to preprosto pustimo, pa je potem
               še za tretje branje ali za .</p>
            </sp>
            <sp xml:id="SDT3-OZNP-Izredna-016-2001-10-16.sp37">

               <speaker>DUŠAN VUČKO:</speaker>

               <p>No, jaz to pripombo bolj redakcijsko, bolj pravno tehnično razumem, kakor pa
               vsebinsko.</p>
            </sp>
            <sp xml:id="SDT3-OZNP-Izredna-016-2001-10-16.sp38">

               <speaker>PREDSEDNIK MAKSIMILJAN LAVRINC:</speaker>

               <p>Želi še kdo razpravljati? V kolikor ne, dajem predlog amandmaja na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog amandmaja dobil podporo.</p>
               <p>Smo pri amandmaju k 3. členu. Istih predlagateljev. Gospod Vučko.</p>
            </sp>
            <sp xml:id="SDT3-OZNP-Izredna-016-2001-10-16.sp39">

               <speaker>DUŠAN VUČKO:</speaker>

               <p>Dovolite ja, da še obrazložim amandma k 3. členu. In sicer, gre za to, da smo že v
               prvi obravnavani na nek način opozorili, tudi v razpravi, da naj ne bi veljala
               amnestija za določena kazniva dejanja in sicer 3. člen določa pač, da se, da
               amnestija ne velja za tiste, ki so starejši od 60 let in tisti, ki so obsojeni na
               mladoletniški zapor. Menimo, da kazniva dejanja ki so bila storjena zoper življenje
               in telo človeka ter njegovo spolno nedotakljivost kot tudi določena kazniva dejanja,
               ki so povezana s trgovino z mamili in predvsem nasilnim pridobivanjem premoženjskih
               koristi, tukaj govorimo o kaznivih dejanjih izsiljevanja, menimo, da tovrstni
               storilci tudi po 60 letu ne bi bili zajeti v amnestijo. Gre za tako, zlasti za, ko
               govorimo o kaznivih dejanjih zoper življenje in telo za tako huda kazniva dejanja, da
               seveda težko bi razumeli, da je potrebno storilca pač amnestirati, če pa je prehodno
               seveda storil tako kaznivo dejanje, ki seveda tudi v javnosti običajno naletijo na
               močan odziv. Tukaj so tudi vključena kazniva dejanja spolna nedotakljivost. Mi se
               srečujemo v državnem zboru tudi z, mislim da dopolnitvijo kazenskega zakonika v
               tistem delu, ko ugotavljajo predlagatelji, da bo potrebno, kazni za tovrstna kazniva
               dejanja zvišati, se pravi da bolj restriktivno priti do teh storilcev in mislim, da
               bi bilo smiselno razmisliti o tovrstnem amandmaju.</p>
            </sp>
            <sp xml:id="SDT3-OZNP-Izredna-016-2001-10-16.sp40">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Dr. Brejc želi besedo.</p>
            </sp>
            <sp xml:id="SDT3-OZNP-Izredna-016-2001-10-16.sp41">

               <speaker>DR. MIHA BREJC:</speaker>

               <p>V socialdemokratski stranki ta amandma podpiramo. Hvala.</p>
            </sp>
            <sp xml:id="SDT3-OZNP-Izredna-016-2001-10-16.sp42">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo želi besedo? V kolikor ne, dajem na glasovanje, podporo k temu
                  amandmaju.<stage type="mag"/><stage>(Nadaljevanje)</stage> Aha, prosim!</p>
            </sp>
            <sp xml:id="SDT3-OZNP-Izredna-016-2001-10-16.sp43">

               <speaker>MIHA WOHINZ:</speaker>

               <p>Vendarle bi, gospod predsednik, rad rekel tole, kaj nas je vodilo k temu, da smo to
               kategorijo nad 60 let starih storilcev kaznivih dejanj uvrstili pravzaprav v ta del,
               ki bi jim bila petina izrečene kazni oproščena, znižana.</p>
               <p>Predvsem namreč to, da namen kaznovanja sicer v nobenem našem zakonu, ne v kazenskem
               zakoniku ne v zakonu o izvrševanju kazenskih sankcij, ni opredeljen. Je pa nesporno
               eden od namenov ta, da storilec ne bo ponavljal kaznivih dejanj, skratka, da bo kazen
               nanj vplivala v tem smislu pozitivno, da se ne bo vračal na ta pota. Pri starejših
               obsojencih je že samo po sebi jasno to razumljivo, da je manjša možnost, da bo nekdo
               ponovil kaznivo dejanje, zaradi tega, ker je pač star.</p>
               <p>Druga reč je pa - jaz bom takole rekel, za ilustracijo, ker smo se zadnjič o tem
               pogovarjali, pa je nekdo rekel, meni pravi, pa tisti, že blizu čez 60 star, pa bi bil
               čisto dober še za zapor. Ja, bi. Ampak jaz vam pa vendarle povem, ko hodim po naših
               zavodih, katerihkoli,pa gledam to razliko med tistimi redkimi obsojenci, ki so po teh
               nekih kriterijih, zdaj zdaj je vseeno, 60 je pač neka meja, lahko bi bila tudi 65 ali
               pa 70, in med glavno populacijo storilcev, obsojencev, tam med 25 in 40 leti, ki so
               čisto drugačne sorte bom tako rekel, nabiti z energijo, pripravljeni, seveda na
               marsikaj, da mnogo lažje prenašajo to prestajanje kazni kot pa ti starejših
               obsojenci.</p>
               <p>No, to je bilo vodilo, da smo pač, kot že tudi pri amnestiji leta 1990, rekli, da se
               ta kategorija za eno petino lahko zmanjša. To so bila vodila, ki so nas pri tem
               peljala. Samo toliko. Hvala lepa.</p>
            </sp>
            <sp xml:id="SDT3-OZNP-Izredna-016-2001-10-16.sp44">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Gospod Vučko, prosim.</p>
            </sp>
            <sp xml:id="SDT3-OZNP-Izredna-016-2001-10-16.sp45">

               <speaker>DUŠAN VUČKO:</speaker>

               <p>Ja, tako razmišljanje, seveda, je povsem legitimno. Vendar pa menim, da gre za takšna
               kazniva dejanja, kjer pa seveda starost, ne vem, se mi zdi, da ni najbolj primeren
               argument. Res je, da je bila tudi debata okoli teh let, ampak človek pri 70 je še
               zelo vitalen, tako da iz razloga njegove starosti misliti, da pač ne bo storil
               kaznivega dejanja, tako hudega - govorimo o res hudih kaznivih dejanjih, ki so lahko
               storjena na ne vem kakšen grozovit način - seveda, ne vem... Tudi, če si lahko
               dovolim, v imenu žrtve, če se postavim v to, da bi bil prizadet s tovrstnih kaznivim
               dejanjem, težko opravičujemo to vsem tistim, pa ne bi rad izpostavil, ne vem,
               kaznivega dejanja posilstva, zlorabe otroka. Ne vem, kako bodo ti ljudje razumeli
               amnestijo v tem pomenu, da smo pa gospodu, ki je posili otroka, zato ker je 60 let
               star, pa eno petino kazni mu oprostili. Ne vem, sam mislim, da naj kar odsedi. Naj
               pa, seveda, institucije, ki so za to pristojne, pa še kar delajo <stage type="mag"/><stage>(Nadaljevanje)</stage> vse v dobri veri in moči, da bi seveda
               tovrstnega storilca tudi prevzgojili, kar je osnovni namen tudi kazni, ne samo
               kaznovanje. Čeprav podatki kažejo, da je med specialnimi povratniki, kakšno je
               povratništvo in koliko je te generalne prevencije oziroma prevzgajanja v naših
               kazenskih domovih.</p>
            </sp>
            <sp xml:id="SDT3-OZNP-Izredna-016-2001-10-16.sp46">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? V kolikor ne, dajem na glasovanje podporo temu amandmaju.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Smo pri 4. členu in pri pripombah sekretariata. Imate besedo.</p>
            </sp>
            <sp xml:id="SDT3-OZNP-Izredna-016-2001-10-16.sp47">

               <speaker>GOSPA_______:</speaker>

               <p>Hvala. Čisto na kratko bi v bistvu ponovila, da po našem mnenju kaže namesto
               določitve pristojnosti zavoda oziroma upravnika zavoda za prestajanje kazni zapora
               glede uvedbe postopka in izdaje odločbe razmišljati o določitvi pristojnosti uprave
               Republike Slovenije za izvrševanje kazenskih sankcij, na kar, po našem mnenju,
               odkazuje tako zakon o izvrševanju kazenskih sankcij kot tudi sicer predpisi o
               organizaciji in delovnem področju ministrstev. Hvala.</p>
            </sp>
            <sp xml:id="SDT3-OZNP-Izredna-016-2001-10-16.sp48">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Prosim.</p>
            </sp>
            <sp xml:id="SDT3-OZNP-Izredna-016-2001-10-16.sp49">

               <speaker>MIHA WOHINZ:</speaker>

               <p>No, na to pripombo bi rekel takole. Mi smo namenoma upravnika pooblastili za to.
               Prvič je to racionalno, ker je razpršeno to po vsej Sloveniji, poleg tega zakon velja
               naslednji dan in naslednji dan bodo vsi tisti dobili odločbe ravno zaradi tega. Poleg
               tega je pa tudi zakonska osnova v tem, v zakonu o izvrševanju kazenskih sankcij je
               cela vrsta določb, da jih ne navajam, kjer so upravniki že zdaj pooblaščeni za
               odločanje v določenih postopkih in nekje tudi posebej direktor uprave. Vsi so pa
               seveda pod firmo uprave in zoper vse take odločbe, tako upravnika kot tudi
               direktorja, je vedno možna pritožba na ministrstvo za pravosodje kot druga
               stopnja.</p>
               <p>Zato mislim, da bi bilo vendarle racionalneje, da ostanemo pri tej rešitvi. Hvala
               lepa.</p>
            </sp>
            <sp xml:id="SDT3-OZNP-Izredna-016-2001-10-16.sp50">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še kdo? Ja, prosim.</p>
            </sp>
            <sp xml:id="SDT3-OZNP-Izredna-016-2001-10-16.sp51">

               <speaker>GOSPA_______:</speaker>

               <p>Samo še nekaj bi v bistvu dodala.</p>
               <p>V tem primeru bi pa po našem mnenju kazalo razmisliti o poenotenju terminologije.
               Namreč, 5. člen uporablja pojem zavod, 4. pa upravnik zavoda. Tako da menimo, da bi
               na obeh mestih kazalo zapisati pač upravnik zavoda za prestajanje kazni zapora.</p>
            </sp>
            <sp xml:id="SDT3-OZNP-Izredna-016-2001-10-16.sp52">

               <speaker>PREDSEDNIK MAKSIMILJAN LAVRINC:</speaker>

               <p>Ali lahko to sprejmemo kot redakcijski amandma k 5. členu? V redu.</p>
               <p>Sprašujem, kdo je za takšen redakcijski popravek k 5. členu? <stage>(14 članov.)</stage> Je kdo
               proti? <stage>(Nihče.)</stage></p>
               <p>Ugotavljam, da smo to točko zaključili in tudi današnjo sejo.</p>
               <p>Zahvaljujem se vam za prisotnost in potrpljenje. Vidimo se v četrtek.</p>
               <stage>(Seja je bila končana 16. oktobra 2001 ob 11.21 uri.)</stage>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZKGIP-Izredna-011-2001-09-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F0341BF3775112F7C1256ACD00385D8A</idno>
               <idno type="custom" subtype="day">5799DB1F21FA9F0DC1256AD3003167F1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=5799DB1F21FA9F0DC1256AD3003167F1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZKGIP-Izredna-011-2001-09-26.OZKGIP" n="011">
               <name>Izredna</name>
               <date when="2001-09-26"/>
            </setting>
         </settingDesc>
         <particDesc>
            <listOrg>
               <org xml:id="OZKGIP-Izredna-011-2001-09-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZKGIP-Izredna-011-2001-09-26.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="session">11. izredna seja</stage>
            <stage type="date">(26. september 2001)</stage>
            <stage type="chairman">Sejo je vodil mag. Janez Kramberger, predsednik odbora.</stage>
            <stage type="time">Seja se je pričela ob 9.08 uri. </stage>


            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Spoštovane članice in člani, cenjeni predstavniki vlade, spoštovane predstavnice
               medijev, lepo pozdravljeni! Začenjamo 11. izredno sejo odbora državnega zbora
               Republike Slovenije za kmetijstvo, gozdarstvo in prehrano.</p>
               <p>Za to sejo se ni nihče opravičil. Tu vidim pred sabo pooblastilo poslanske skupine
               Nove Slovenije, v katerem nam sporočajo, da se namesto kolega Alojza Soka seje
               udeležuje Ivan Mamić.</p>
               <p>Poleg tega vas obveščam, da je naša sekretarka, gospa Čuljkovičeva na službeni poti
               in jo nadomešča gospod Pavel Domitrica.</p>
               <p>Torej, dnevni red, ki sem ga določil za to sejo, ima dve točki. Ali ima kdo kakšno
               dodatno točko, ali se strinjate s tem dnevnim redom? Ugotavljam, da se strinjate, da
               nihče ne nasprotuje.</p>
               <p>Tako ugotavljam, da je dnevni red sprejet.</p>
               <p>Prehajamo na <title>1. TOČKO DNEVNEGA REDA - POTRDITEV OSNUTKA ZAPISNIKA 14. SEJE
                  ODBORA.</title>
               </p>
               <p>Zapisnik je objavljen v računalniški mreži. Ali ima kdo kakšne pripombe na zapisnik
               14. seje odbora? Ugotavljam, da ni pripomb, zato glasujmo o tem zapisniku.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Tako zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - DODATNA POJASNILA K POGAJALSKEMU
                  IZHODIŠČU ZA PODROČJE 7 - KMETIJSTVO.</title>
               </p>
               <p>Naš odbor je tu kot zainteresirano delovno telo. Kolegice in kolegi, za to točko ste
               dobili dvojno gradivo, in sicer eno nosi datum 13.9., drugo pa 21.9. Tu so podana
               dodatna pojasnila.</p>
               <p>Predlagal bi, da predstavniki vlade, mogoče državni sekretar, gospod Iztok Jarc, če
               lahko na kratko predstavite ta pogajalska izhodišča, nato bomo pa imeli razpravo.
               Prosim, gospod Jarc.</p>
            </sp>
            <sp who="SDT3:JarcIztok">

               <speaker>IZTOK JARC:</speaker>

               <p>Hvala lepa, gospod predsednik. Spoštovane poslanke in poslanci! Najprej bi se vam rad
               zahvalil za tako hiter sklic seje, ki nam bo omogočil, da bomo reagirali pravočasno
               na stališče Evropske unije, na poglavje 7 - kmetijstvo.</p>
               <p>Danes so z mano še kolegi z ministrstva, ki nam bodo pomagali pri obrazložitvi
               posameznih zadev, če bo potrebno. Na moji levi je mag. Katarina Groznik, ona je v.d.
               direktorice uprave za varstvo rastlin in semenarstvo na ministrstvu, na moji desni je
               mag. Zoran Kovač, direktor veterinarske uprave, in gospa Snežana Popovič z urada za
               evropske zadeve, kmetijsko politiko v ministrstvu.</p>
               <p>Če mi dovolite, gospod predsednik, bi  najprej rad pojasnil, kakšna so trenutno na sploh
               pogajanja Republike Slovenije na področju kmetijstva in vam tudi predstavil obe
               gradivi, ki ju imate danes pred sabo. Gre za tako imenovana tretja dodatna pojasnila,
               ki jih Republika Slovenija pošilja Evropski uniji na področju pogajanj za kmetijstvo.</p>
               <p>Rad bi povedal, da ta dodatna pojasnila v bistvu nastajajo na osnovi intenzivnih
               stikov in izmenjave mnenj, ki jih imamo od letošnje spomladi pa v tem obdobju z
               evropsko komisijo. Na osnovi teh stikov, izmenjav mnenj, tehničnih sestankov, smo že
               pred poletnimi počitnicami poslali druga dodatna pojasnila, ki so vsebovala predvsem
               nekatera tehnična pojasnila in predvsem tudi našo zahtevo glede baterijske reje
               kokoši, in to zahtevo danes deloma spreminjamo v tretjih dodatnih pojasnilih.</p>
               <p>Med tem časom je pa evropska komisija pripravila tako imenovani osnutek skupnega
               pogajalskega izhodišča Evropske unije in ga poslala v mnenje, v razpravo državam
               članicam. Evropska komisija je poslala ta osnutek skupnega pogajalskega izhodišča
               tudi Republiki Sloveniji, tako da v bistvu mi sedaj odgovarjamo na, recimo temu, še
               neuradna stališča Evropske unije in v bistvu odgovarjamo evropski komisiji. In s tem,
               ko, upam, pravočasno reagiramo na ta stališča, v bistvu pomagamo tako evropski
               komisiji kot tudi nam, da se državam članicam, ki se pogajajo z nami, podrobneje
               obrazloži situacija v Sloveniji in da se jim pravočasno dostavijo vse potrebne
               informacije.</p>
               <p>Rad bi še to povedal, da se je pod belgijskim predsedstvom trenutno pojavila volja,
               da se na področju veterinarskih vsebin in fitosanitarnih vsebin vsa odprta vprašanja
               razčistijo, da se vsa odprta vprašanja pojasnijo in da se na ta način ob ustrezni
               visoki implementaciji, ki pa je v Sloveniji prisotna, lahko to poglavje oziroma ta
               del poglavja 7 tudi zaključi. Kar pomeni, da bi bila, po moji oceni, Slovenija ena
               redkih, če ne mogoče celo edina država, ki bi lahko na teh dveh področjih v letošnjem
               letu ali pa mogoče v začetku naslednjega leta izčistila vsa odprta vprašanja in s tem
               postala oziroma s tem dosegla to, da bi se ji priznalo, da ima na teh dveh področjih
               visoko stanje implementacije, po drugi strani, da je pripravljena za vstop v Evropsko
               unijo na teh dveh področjih, ki sta zelo pomembni. Seveda bi se pa s tem tudi odprla
               možnost za osredotočenje
               pogajalcev na bistveno, kar pa še ostane, to je pa pogajanja na kmetijstvu, pogajanja
               glede kvot, pogajanja glede plačil itn.</p>
               <p>Če mi dovolite, bi sedaj samo na kratko predstavil v bistvu ta tretja dodatna
               pojasnila in tudi vam opisal katere zadeve so še ostale v tem kontekstu odprte, in
               tudi kaj je evropska komisija že predlagala kot zadovoljivo v njihovem osnutku
               skupnih pogajalskih izhodišč.</p>
               <p>Kar se tiče implementacijskega dela povezanega s sprejemom in izvajanjem zakonodaja
               na teh področjih v Republiki Sloveniji v tretjih dodatnih pojasnilih, ki jih imate
               pred sabo. To je v prvem delu. Podajamo natančen načrt uvedbe IAX sistema. IAX sistem
               je sistem integrirane kontrole in nadzora izvajanja plačil za kmetijstvo in je v
               bistvu osnoven pogoj, ta sistem vpeljan, da lahko država članica sploh pridobiva
               direktno plačilo oziroma kompenzacijska plačila iz Evropske unije.</p>
               <p>Tukaj bi rad povedal, da v Republiki Sloveniji poteka glede tega tudi <q>"twining"</q> na
               agenciji za kmetijske trge in razvoj podeželja, da Slovenija že sama izvaja nekatera
               plačila, ki so po vsebini podobna evropskim plačilom. Tako da jaz mislim, da je
               situacija na tem delu zadovoljiva. Rad bi pa poudaril tudi to, da na tem področju
               praktično nobenih zahtev za kakšno prehodno obdobje niso možna, ker potem tudi plačil
               ni.</p>
               <p>Nato v prilogi imamo tudi natančen načrt usposobitve kompletne in kompleksne naše
               plačilne agencije - to je spet agencije za kmetijski trg za razvoj podeželja. Rad bi
               povedal še to novico, da je ravno v tem času v Sloveniji zadnja revizija iz evropske
               komisije glede programa <q>"Sapard"</q>. Program <q>"Sapard"</q>, kot veste, je v bistvu namenjen
               razvoju podeželja, gre za štiri ukrepe. Če bo ta revizija uspešna, potem bo Slovenija
               in ta agencija že akreditirana za izvajanje nekaterih ukrepov na razvoju podeželja.</p>
               <p>Potem pa v nadaljevanju dajemo tudi nekatera tehnična pojasnila glede naše
               terminologije na področju ekološkega kmetijstva. Posamezne informacije dajemo o
               kakovosti uvoženega škroba in posušene krme. Tukaj bi rad poudaril, da gre pri tem za
               našo zahtevo, da tudi na teh dveh področjih pridobimo proizvodno kvoto. Kot veste,
               škrob ne proizvajamo. Podajamo tudi nekatere dodatne statistične informacije o uvozu
               posameznih kmetijskih proizvodov. Predvsempa so zelo pomembne dodatne informacije z
               veterinarskih vsebin, na področju klasične prašičje kuge, načrt ukrepov za
               prilagoditev živalskih obratov za proizvodnjo živil živalskega razvoja ter TSE.</p>
               <p>Nekatere zadeve, ki so bolj povezane z nadaljnjimi pogajanji na področju kmetijstva,
               to je načrt administriranja mlečnih kvot, načrt večletnega izvajanja ukrepov razvoja
               podeželja, so še zadeve povezane z implementacijo. Ampak te stvari bomo morali potem
               pojasniti v naslednjem obdobju in v bistvu se bomo o njih v glavnem pogovarjali
                   v drugem letu.</p>
               <p>Od odprtih naših zahtev glede prehodnih obdobij bi rad povedal, da imamo še odprte
               nekatere zahteve, razdelitev mlečnih kvot po posameznih rejcih sem že povedal, isto
               velja pri <gap n="..."/><stage>/Ni razumljivo./</stage><gap n="..."/> ovce in koze. Vse te zadeve so v bistvu povezane z
               nadaljevanjem pogajalskega procesa in v bistvu z odzivom Evropske unije na naše
               zahteve tudi glede direktnih plačil, višine kvot, sredstev za prestrukturiranje z
               državnimi pomočmi, tako da se bomo o teh zadevah pogovarjali v naslednjem letu.</p>
               <p>Kot veste je Republika Slovenija tudi zaprosila za izjemo glede določila osebnosti
               mlečne maščobe, da bi bila najvišja dovoljena 3,2. V tem času je Republika Slovenija
               že izdelala študijo o tem in ta študija bo v kratkem prevedena in poslana v evropsko
               komisijo.</p>
               <p>Eden od zelo pomembnih pogajalskih zahtev za prehodna obdobja, ki je še odprto in o
               katerem se bomo danes predvsem pogovarjali, so obstoječi objekti za baterijske reje
               kokoši nesnic. To Republika Slovenija delno dopolnjuje in spreminja pogajalska
               izhodišča iz letošnjega poletja v tretjih dodatnih pojasnilih. Namreč umikamo zahtevo
               po prehodnem obdobju za namestitev alarmnih sistemov. Tukaj bi rad povedal, da gre v
               bistvu za na sploh na tem področju zaščite živali z eno zelo občutljivih tem, tudi
               politično gledano, zato takšna zahteva, da posamezni rejci ne bi imeli nameščene
               alarmne sisteme, kar bi recimo prišlo do izpada elektrike do pogina živali itn., so
               dejansko neopravičljive in jih ne moremo zagovarjati.</p>
               <p>Naslednja zadeva, ki jo tudi delno prilagajamo v naša pogajalska izhodišča, se pa od
               njih ne popolnoma odvezujemo, je pogajalsko izhodišče, ki se nanaša na minimalno
               talno površino za kure nesnice. Tukaj bomo vztrajali, da bi vsaj zaključili ciklus te
               reje in zato zahtevamo v bistvu prehodno obdobje dve leti po vstopu Republike
               Slovenije v Evropsko unijo.</p>
               <p>V bistvu ohranjamo pa prvotno zahtevo glede konstrukcije kletk do leta 2010. V
               Sloveniji obstajajo namreč nekatere kletke, ki ne ustrezajo popolnoma nekaterim
               normativom Evropske unije, vendar gre za minimalna odstopanja, zato mislimo, da bi
               lahko na tem področju zadeve pač pridobili.  Rad bi povedal še to, da smo te zahteve v bistvu
               usklajevali tudi s predstavniki industrije, s kmetijsko-gozdarske zbornice, mislim,
               da je predstavnik tudi tukaj, in seveda tudi z zaščitniki živali, se pravi, s
               predstavniki društva za zaščito živali.</p>
               <p>Glede začasno zaprtih prehodnih obdobij mislim, da smo o tem že govorili na seji
               poleti, tako da vam o tem tukaj ne bi več povedal.</p>
               <p>Kar se tiče derogacij, izjem od zakonodaje Evropske unije, bi rad povedal, da imate
               tukaj v dodatnih pojasnilih naša dodatna pojasnila glede cvička. Pri cvičku bi rad
               povedal, da je Evropska unija v bistvu že nekako nakazala več ali manj v teh
               pogajalskih izhodiščih, ki jih je pripravila, da se bo ta zadeva lahko rešila v
               skladu s slovenskimi zahtevami in da bo cviček ustrezno zaščiten, tako kot vsa druga
               vina v Evropski uniji, potem ko bomo postali njeni člani.</p>
               <p>Odprto je še vprašanje označevanja informacij o vinu. Gre za to, da se nekateri
               prevodi tradicionalnih oznak ne smejo prevajati v tuje jezike. To se pravi, lahko
               ostanejo v našem primeru samo v slovenskem jeziku, kar pa po mnenju proizvajalcev
               lahko pomeni problem pri pridobivanju kupcev in predvsem informiranju
               potrošnikov.</p>
               <p>Omenil bi še eno zadevo, za katero mislim, da jo lahko že smatramo za začasno odprto
               glede derogacij, to je omejitev prometa na območju Republike Slovenije s čebelami, ki
               niso pasme kranjska čebela. Evropska unija je v tem zadnjem pogajalskem izhodišču že
               nakazala, da lahko zaradi razlogov zaščite kulturne krajine in tako naprej Slovenija
               na osnovi člena 36 rimske pogodbe in odstopanja od tega člena, ki v bistvu
               predpisujeprost pretok blaga, lahko sprejme ustrezne nacionalne ukrepe, ki bi
               zaščitili kranjsko čebelo v tem smislu, da bi bil prepovedan promet z drugimi
               čebelami. Mislim, da je to tudi ustrezen korak naprej.</p>
               <p>Prav tako je bilo z evropsko komisijo nekako dogovorjeno, da v bistvu nov acquis,
               nova regulativa na področju obvezne destilacije stranskih proizvodov, v bistvu tropov
               iz grozdja, za predelovalce na ozemlju RS omogoča, da te trope, te tropine ni
               potrebno obvezno predelovati v alkohol, kar bi pomenilo dodatnestroške in nepotreben
               transport, ker tudi teh proizvodnih kapacitet v Sloveniji nimamo. Tako da mislimo, da
               je tukaj tudi nastal določen napredek.</p>
               <p>Na področju vina mislim, da bo še ena glavnih zadev, kjer se bomo morali še naprej
               pogajati, ampak mislim, da je to bolj tehnično področje. To je vprašanje, kako bo
               Slovenija kategorizirana glede con vinogradniške pridelave. To je pa zelo pomembno
               zaradi tega, kako, na kakšen način in predvsem kako lahko v bistvu bogatiš  vino, mlado vino, in na kakšen
               način in ali lahko uporabljaš saharozo, sladkor in tako naprej.</p>
               <p>Republika Slovenija je tudi pridobila že nekako zagotovilo, da bomo pridobili status
               države, proste nekaterih bolezni, tako na področju veterine je to bolezen <q>"au..."</q>
               <stage>/nerazumljivo/</stage>. Na področju zahtev za priznanje statusa varovanih območij za tri
               organizme v okviru zdravstvenega varstva rastlin pa smo tudi dosegli z zadnjimi
               odgovori Evropske unije pomemben dosežek naprej. Obstaja samo - v teh dodatnih
               pojasnilih pa umikamo zahtevo za en organizem, ker menimo, da obstoječa zakonodaja EU
               omogoča zadovoljivo obvladovanje te bolezni brez kakšnih posebnih zahtev za prehodna
               obdobja.</p>
               <p>S tem bi jaz tukaj, gospod predsednik, spoštovane poslanke in poslanci, zaključil
               ta, mogoče celo predolg uvod. Mi smo pripravljeni tu za morebitna dodatna vprašanja.</p>
               <p>Rad bi na koncu povedal samo še to, da dejansko mislimo, ocenjujemo, da smo zdaj
               pričeli zelo intenzivno fazo pogajanj in da v bistvu upamo, da bomo s temi dodatnimi
               pojasnili skorajda rešili praktično vsa tehnična vprašanja in se lahko potem v bodoče
               osredotočili na bistvena vprašanja pogajanj. Hvala lepa.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa, gospod državni sekretar. Ali želi še kdo od predstavnikov vlade dodatno
               pojasniti? Dobro.</p>
               <p>Odpiram razpravo. Želi kdo razpravljati o teh dodatnih pogajalskih izhodiščih?
               Kolega Veber, prosim.</p>
            </sp>
            <sp who="SDT3:VeberJanko">

               <speaker>JANKO VEBER:</speaker>

               <p>Hvala za besedo in lep pozdrav vsem. No, jaz bi se oglasil toliko, ker ta pogajalska
               izhodišča so pomembna izhodišča tudi za razvoj kmetijstva sicer v Sloveniji.</p>
               <p>Tu so nekateri podatki že kar zelo konkretno zapisani. Predvsem bi se v tej svoji
               razpravi dotaknil problema klavnic.</p>
               <p>Tu je predvideno, da naj bi izpolnjevalo pogoje sedem industrijskih klavnic za
               klanje parklarjev in kopitarjev, ki bodo glavni nosilci klanja in bodo dosegli takšne
               kapacitete, da bodo lahko zaklali okrog 85% klavnih živali. No, potem je razvidno, da
               je po vaših ocenah, torej da bodo tudi klavnice manjše zmogljivosti v rangu
               obrtniških klavnic razporejene po različnih območjih države in teh naj bi bilo nekje
               okoli 20. Pojavlja se pa že problem pri zakolu bolnih živali, ker pač predolgi
               transport lahko ogrozi tudi še očitno  ostale zdrave.</p>
               <p>Trenutno ta proces zapiranja in usklajevanja klavnic v Sloveniji že poteka. Dejstvo
               je, da se bo zgodilo, da bo del Slovenije, to je predvsem ta del, če govorimo o smeri
               Ljubljana-Velike Lašče-Kočevje, torej proti južni meji, postal po vsej verjetnosti
               brez klavnice, ki bi bila usposobljena za to, da se ta dejavnost na tem območju
               opravlja. Gre pa za relativno veliko območje, ki je tudi zaradi teh dolgih
               transportnih poti najbrž še posebej problematično, in tudi za obmejno območje.</p>
               <p>Kako bo, ali se predvideva v teh pogajanjih, bom rekel, tudi kakršnekoli pomoči ali
               pa pomoči tistim, podjetjem ali obrtnikom ali pač kmetijskim zadrugam, ki bi želel
               organizirati to dejavnost na nekih območjih. In tudi sicer na nivoju kmetijske
               politike, ali se bo pač poskušalo res zapolniti te vrzeli, tako da bi, ne vem, 20,
               recimo, kapacitet, klavnic, ki so tu navedene, bilo resnično razporejenih tako na
               območju države, da bomo obvladovali celo državo, ne pa da bo, recimo, en del
               pravzaprav ogrožen zaradi nezmožnosti klanja na nekem območju. To je ta del</p>
               <p>Potem naslednje, kot je razvidno iz poročila, da pravzaprav ni natančne evidence
               tudi pri obdelavi mesa divjadi, kateri obrati za zbiranje in obdelavo mesa so
               primerni oziroma je nekako razvidno, da je danes nekako primeren za popolno obdelavo
               in izvoz divjadi le en obrat, in vse kaže, da bo ta tudi edini, ki bo izpolnjeval te
               pogoje za sprejem, odbiranje, razsek in konfekcioniranje mesa divjadi ter tudi za
               izvoz. Tu mislim, da bo tudi nek problem vendarle nastal, kajti divjad je ravno tako
               prisotna po vsej državi, nekje več, nekje manj. Vendar bo tudi tu verjetno potrebno,
               da se dogovori, kje bodo te možnosti dane, in tudi me konkretno zanima, kje pa je ta
               edini, ki je trenutno pač v takem rangu, da to izpolnjuje. Enako je potem navedeno
               tudi za manjše obrate, da je to tudi edini, ki je nekje v Sloveniji. Skratka, zna se
               zgoditi, da bo kar nekaj problemov, tako pri zakolu živine kot tudi sicer pri
               obvladovanju divjadi.  In še
               enkrat, če samo sklenem vprašanje, kakšne so možnosti, da se z nekimi pomočmi v tej
               predpristopni fazi pomaga za organiziranje te mreže in tudi sicer, ali je ta z
               ministrstvom za kmetijstvo obstaja na tem nivoju, da se tudi poskuša gledati na to,
               da bo razvoj kmetijstva šel, bi rekel, na vseh področjih Slovenije naprej. Hvala.
           </p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Veber. Vprašanje želi postaviti še kolega Franc Čebulj, nato bomo pa
               prosili za odgovor. Prosim.</p>
            </sp>
            <sp who="SDT3:ČebuljFranc">

               <speaker>FRANC ČEBULJ:</speaker>

               <p>Hvala lepa, gospod predsednik. Lep pozdrav vsem skupaj. Glede na to, da sem malo
               zamudil, ampak kljub temu naj rečem to, da glede na zadnji obisk odbora za kmetijstvo
               v Bruslju nam je dalo tudi določena spoznanja oziroma smernice in smo skratka dobili
               zelo jasna izhodišča oziroma obrazložitve, kaj pomeni Evropska skupnostin kaj pomeni
               tudi kmetijstvo v Evropski skupnosti, in kaj je dolžnost same države, kako naj
               znotraj sistem uredi. Skratka, potem pride do samega prilagajanja do zakonodaje
               Evropske skupnosti.Jaz imam sedaj tukaj konkretno ena tri vprašanja. Glede na to,da
               ste pač dostavili ta izhodiščna pogajanja, to je vse lepo in prav. To je po mnenju
               Bruslja in tudi nas poslancev, ki smo bili v Bruslju in smo prišli do tega spoznanja,
               da to so izhodišča sistema znotraj države. Torej organiziranje samih sistemov v
               kmetijski politiki, ki ga pač vodi ministrstvo za kmetijstvo oziroma vladna politika,
               taka ali drugačna. Gre pa sedaj za končna pogajalska izhodišča, kar bi pa potem rekel
               na osnovi teh podatkov, ne kot sistema.</p>
               <p>Vas pa sprašujem. Na osnovi česa ste lahko z nekimi takimi podatki operirate, če
               niti ne veste, kakšna izhodišča bodo kot določene kvote znotraj naše države glede
               Evropske skupnosti? Kje imate osnovo, da lahko o teh podatkih pišete, kako, s čim
               bomo dejansko lahko v Evropski skupnosti na področju kmetijstva poslovali? Niso še
               določeni in bodo zelo težka ta pogajanja <gap n="..."/><stage>/Ni razumljivo./</stage><gap n="..."/> boste ta izhodišča
               našli oziroma si izborili kot pogajalci v Bruslju.</p>
               <p>Glede na to, da Evropska skupnost celo predvideva, ker pa nimajo, so rekli, recepta,
               da pričakujejo šok v kmetijstvu, predvsem v smeri združevanja 25-terice in 27-terice.
               Ali ste o tem obveščeni?  Ker
               taka pogajalska izhodišča, kot ste jih sedaj dostavili, pa v tistem momentu, ali tudi
               sedaj ta trenutek, so nična. To je samo organiziranje znotraj sistema, ne morete se
               pa sklicevati, kako bo država funkcionirala znotraj Evropske skupnosti. Hvala lepa.
           </p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Franc. Mislim, da gre tu za mali nesporazum. Mi se danes ne pogovarjamo
               o kvotah.</p>
            </sp>
            <sp who="SDT3:ČebuljFranc">

               <speaker>FRANC ČEBULJ:</speaker>

               <p>Ne, ne, samo sprašujem jih, ker so neka izhodišča notri.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Ali še želi kdo postaviti vprašanje oziroma želi razpravljati o teh dodatnih
               pogajalskih izhodiščih? Ugotavljam, da ne, zato bi prosil državnega sekretarja in
               mogoče<gap n="..."/> Da, kolega Franc<gap n="..."/></p>
            </sp>
            <sp who="SDT3:SušnikFranc">

               <speaker>FRANC SUŠNIK:</speaker>

               <p>V redu, saj mogoče se bo kateremu zdelo čudno. Mi smo na tem odboru že večkrat
               obravnavali o tem molzniku oziroma tistih obveznih higienskih pregledov za molznike.
               Tu sem videl tudi poglavje Veterinarsko javno zdravstvo, pa bi direktno od pogajalcev
               oziroma od nekoga dobil odgovor, ali je sedaj to, bom rekel, izvajanje teh
               zdravniških pregledov, kot higienskih minimumov, dejansko obvezna zadeva, je to stvar
               pogajanj ali si je to, bom rekel - tako se govori, kar nekdo v Sloveniji izmislil.
               Lepo prosim.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Prosim, državni sekretar, gospod Jarc.</p>
            </sp>
            <sp who="SDT3:JarcIztok">

               <speaker>IZTOK JARC:</speaker>

               <p>Hvala lepa, gospod predsednik, poslanci, za vaša vprašanja. Glede vprašanja gospoda
               Vebra bi v bistvu dali z naše strani dvodelni odgovor. Najprej bi prosil kolega
               Kovača, da prvi del odgovora, potem bi pa jaz, v bistvu predvsem na to, kaj lahko
               naredimo v predpristopnem času z ekonomskega vidika oziroma z vidika MKGP.</p>
               <p>Kar se tiče kolega Čebulja oziroma poslanca Čebulja, se opravičujem, bom jaz tudi
               odgovoril na to vprašanje, zadnje vprašanje pa tudi kolega Kovač.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Prosim, mag. Kovač.</p>
            </sp>
            <sp who="SDT3:KovačZoran">

               <speaker>MAG. ZORAN KOVAČ:</speaker>

               <p>Hvala lepa. Kot prvo je potrebno pri oblikovanju posameznih tabel in pa dejansko tudi
               razporeditev objektov v naši državi izhajati iz stanja v katerem smo in ga oceniti s
               treh vidikov: prvi je gospodarski - se pravi ekonomski interes posameznega subjekta,
               ali bo v določenem prostoru in pa na določenem območju opravljal svojo dejavnost;
               drugo je okolje varstveni, kjer je že vključena država, kjer so ostali predpise točno
               določi pod kakšnimi pogoji lahko posamezni gospodarski subjekt posluje; tretji vidik
               je pa veterinarski, kjer pa določimo veterinarsko-tehnične pogoje s katerimi mora
               gospodarski subjekt, seveda, tudi poslovati.</p>
               <p>Objekte glede veterinarskih delov delimo v tri kategorije: industrijski objekti - to
               so objekti, ki nimajo omejitve trpanja in nimajo omejitve v kapaciteti, so v
               Republiki Sloveniji danes tudi registrirani za izvoz v vse države, vključno z
               državami evropskega trga; nato so obrtniški objekti alipa objekti obrtniške
               kapacitete, kjer so v samem standardu nekoliko znižane zahteve za veterinarske
               higienske pogoje in imajo tudi omejitev glede lokacije in pa količine - se pravi
               tržijo lahko samo in izključno na prostoru Republike Slovenije, količina pa je
               omejena na  1.000 glav velike
               živine tedensko oziroma se lahko zaradi posameznih socialno ekonomskih razlogov
               poveča še za 1.000. To se potem preračuna tudi v sami predelavi oziroma v ostalih
               delih na<gap n="..."/> <stage>/nerazumljivo - izklopil se je mikrofon!/</stage><gap n="..."/> kategorije živali.</p>
               <p>Če bi izhajali samo iz tretjega veterinarskega vidika, je naša želja, veterinarska,
               da bi v Sloveniji imeli geografsko razporejene klavnice manjše kapacitete, ker bi s
               tem zadostili dvema kriterijema. Eden je, zdravstvenemu varstvu živali, se pravi,
               omogočanje klanja živali na čim krajših področjih in<gap n="..."/> <stage>/izklaplja se mikrofon ali se
               govornik obrača stran od njega!/</stage><gap n="..."/> je zaščita živali, da se take živali ne prevažajo
               na prevelikih razdaljah oziroma da selahko bolne živali zakoljejo tudi v objektih, ki
               nimajo industrijske kapacitete in se potem lažje dejansko tudi izvedejo veterinarski
               ukrepi v posameznem območju.</p>
               <p>Vendar je lokacija objektov za klanje pač odvisna od interesa gospodarstva, ki ga na
               tem področju ima. Zapiranje klavnic danes poteka predvsem in izključno, zaradi
               gospodarskih razlogov, zaradi tega, ker gospodarski subjekti presodijo, da v
               določenem okolju ni profitabilno oziroma ni smotrno imeti posameznega objekta - možno
               je, da se prek prestrukturiranja in pa, seveda, tudi posameznih spodbud lokalnih
               samoupravnih skupnosti doseže, da se v določenem okolju ima posamezen objekt, na kar
               na veterinarski upravi tudi opozarjamo in dejansko tudi imamo razgovore s posameznimi
               okolji, kjer bi to bilosmotrno obdržati. Tipičen primer je Koroška, kjer je na
               relaciji 140 kilometrov le ena sama klavnica, se pravi, za celotno koroško olje, ali
               v Celju ali v Mariboru, bila nekoč tam klavnica je, ki je izpolnjevala pogoje
               obrtniškega tipa klanja, vendar je bila pred kratkim zaradi ekonomskih razlogov
               zaprta. Enako se dogaja tudi na območju Kočevja, kjer danes dejansko novi lastniki
               zapirajo klavnico in želijo obdržati samo in izključno še predelavo. Tako da bo treba
               v tem delu verjetno še čisto z ekonomskegavidika pojasniti, kako in na kakšen način
               se lahko spodbudi primerna in učinkovita mreža klavnic. Načrt, kje in kako bi te
               klavnice - govorimo samo in izključno o klavnicah - morale biti v Sloveniji, pa je
               dejansko tudi narejen.</p>
               <p>Glede divjadi pa je treba ločiti dva pojma. Eno je zbiralnica divjadi, drugo pa je
               objekt oziroma obrat, v katerem se meso divjadi tudi predeluje. V Sloveniji je en sam
               obrat, ki danes ima pravico izvoza v vse države, to je obrat, lociran v Ljubljani,
                   in ena sama zbiralnica, ki izpolnjuje minimalne tehnične pogoje za
               dobavo divjadi v obrat, ki je registriran za izvoz, in ta je v okolici Kočevja.
               Predvidevamo, da bi bilo treba imeti v Sloveniji 10 do 15 posebej opremljenih
               zbiralnic, to je v enakem sistemu, kot so to zbiralnice oziroma kot je to trenutno
               edina zbiralnica, registrirana v Kočevju.</p>
               <p>Glede predelave mesa industrijskega tipa pa je obrat, ki ga imamo, povsem dovolj.
               Imamo nekaj manjših obratov obrtniškega tipa predelave in tudi obrtniške kapacitete.
               Registriran v obrtniškem rangu je trenutno samo eden in registriranih je še nekaj v
               tako imenovanem kmetijskem rangu obrata, kjer gre za obrat, ki je registriran v
               okviru kmetije. V tem delu se postavlja in pojavlja določen problem, kajti obrati, ki
               so registrirani v okviru kmetije, ne smejo dajati živil na trg, lahko jih uporabljajo
               samo in izključno za lastne potrebe.</p>
               <p>Kar se pa tiče molznikov, imamo v Sloveniji načelo, da glede prilagajanja
               veterinarske zakonodaje in verjetno tudi ostalih področij, približujemo svojo
               zakonodajo tistemu minimumu, ki je zahtevan v evropskih direktivah, in obdržimo tisto
               raven, kadar je le-ta višja, ki jo v Sloveniji že imamo, in poskušamo tudi s predlogi
               pogajalcem obdržati sistem, ki ga danes imamo, v kolikor je ta boljši in višji od
               standardov, ki veljajo v Evropski uniji. In na tistih delih, kjer tega nimamo, seveda
               dvigniti slovenske standarde na nivo, ki velja v Evropski uniji.</p>
               <p>Pri opravljanju pregledov, govorimo o zdravniških pregledih, ki jih morajo imeti
               vsi, ki prihajajo v stik z živilom, je v Evropi to urejeno tako, da je tu postavljena
               generalna zahteva, ki je enako postavljena tudi v slovenski zaknodaji, opravljen
               pregled mora biti. Sama frekvenca pregledov pa je določena potem naknadno s samo
               nacionalno zakonodajo in se od države članice do članice tudi razlikuje. V Sloveniji
               predpisuje frekvenco pregledov ministrstvo za zdravstvo, na osnovi zakona o živilih
               in pa zakona o nalezljivih boleznih. In je potrebno reševati problematiko, in kolikor
               vem,se tudi rešuje, s predpisom, ki je izdan na tej podlagi in ga izda ministrstvo za
               zdravstvo, kjer se določi pač nižja frekvenca pregledov za posameznike v tem
               kontekstu, ki prihajajo v stik z živili. Mislim, da se da, tako kot je to rešeno v
               Italiji, določiti, da imajo molzniki oziroma tisti, ki proizvajajo samo in izključno
               na kmetiji, zdravniške preglede enkrat na tri leta, in takšen je tudi predlog vsaj z
               ministrstva za kmetijstvo bil dan na ministrstvo za zdravstvo, da se v pripravi
               novega pravilnika glede zdravstvenih pregledov to tudi upošteva. Hvala lepa.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Kolega Sušnik, želiš še?
               </p>
            </sp>
            <sp who="SDT3:SušnikFranc">

               <speaker>FRANC SUŠNIK:</speaker>

               <p>Kdaj bo to realizirano, kar si sedaj povedal? Kdaj bo sprejet pravilnik o tej
               frekvenci? In še enkrat bi rad, da mi potrdite to, kar ste sedaj povedali, da smo v
               bistvu tudi na tem področju čisto primerljivi z evropskim redom oziroma da se to v
               državah Evropske skupnosti izvaja. Lepo prosim.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Kdaj bo sprejeto, kolega Sušnik, verjetno direktor veterinarske uprave ne more
               odgovoriti, ker to ni v njegovi pristojnosti. Prav tako državni sekretar verjetno
               tudi ne bo mogel odgovoriti na to vprašanje. Verjetno pa lahko odgovorijo, če je to v
               skladu z evropsko direktivo. Prosim, mag. Kovač.</p>
            </sp>
            <sp who="SDT3:KovačZoran">

               <speaker>MAG. ZORAN KOVAČ:</speaker>

               <p>Kar se tiče predpisov glede molznikov so bili preverjeni lansko leto, mislim, da
               septembra oziroma oktobra, ko je Slovenijo obiskala komisija evropskih inšpektorjev
               in je preverjala skladnost slovenskega pravnega reda in dejanskega stanja z zahtevami
               v Evropski uniji. V njihovem zapisniku jasno izhaja, da imamo na tem področju večina
               predpisov in pa večina določil že implementiranih, manjka nam še nekaj tehničnih
               dodatkov - med njimi so registracije vseh kmetij, ki oddajajo mleko, in pa posebej
               navedeno tudi opravljanje zdravstvenih pregledov pri vseh tistih, ki oddajajo mleko
               na trg.</p>
               <p>Tako, da glede tega lahko potrdim, da je evropska komisija s svojimi inšpektorji
               pregledala dejansko stanje in pa obenem tudi slovensko zakonodajo in ugotovila, da
               zakonodaja je skladna, manjka pa še dokončno implementacija vseh tistih določil, ki
               je predpisana, to pa pomeni, kot sem povedal, registracija objektov in vseh tistih,
               ki oddajajo v tem delu mleko v promet oziroma mleko na trg. Hvala lepa.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Gospod Jarc, še želite vi odgovoriti na ostala vprašanja?</p>
            </sp>
            <sp who="SDT3:JarcIztok">

               <speaker>IZTOK JARC:</speaker>

               <p>Hvala lepa, gospod predsednik. Kar se tiče prvega vprašanja bi rad to povedal,
               seveda, da ministrstvo oziroma država kot taka vedno ne more posegati v poslovne
               odločitve ekonomskih subjektov. Ne glede na to pa smo ob obravnavi tega vprašanja, ko
               smo ga pripravili za Bruselj, se dogovorili, da bo v ministrstvu nastala neka
               analiza, ki bo narejena med sektorjem, ki je pristojenza prestrukturiranje industrije
               na ministrstvu in med veterinarsko upravo. O tem, kako lahko o tem prehodnem obdobju
               v bistvu pomagamo industriji, pomagamo pa predvsem lahko na ta način, da se
               zagotovijo določena sredstva za sofinanciranje tega, da bi pač industrijski obrati in
               manjši obrati dosegli te minimalne zahteve Evropske unije.</p>
               <p>Sredstva je možno pridobiti oziroma jih bo možno pridobiti. Upamo, da bomo šli z
               javnim razpisom že letos ven iz programa Sapard, pa verjetno tudi iz tega
               nacionalnega dela proračuna, ki je namenjen  živilsko predelovalni industriji in v tem smislu mislim, da bo tudi
               politika vodena.</p>
               <p>Kar se pa tiče analize stanja, pa kot pravim, je sedaj nekje tudi za ta ekonomski
               del se začelo v ministrstvu pripravljati in upam, da bo v roko enega do dveh mesecev
               ta zadeva pripravljena.</p>
               <p>Kar se tiče vprašanja oziroma mnenja poslanca Čebulja. Bi rad povedal najprej to, da
               me zelo veseli, da se tistih rednih, ki so se v bistvu letos izoblikovali med našim
               državnim zborom in evropskim parlamentom na področju kmetijstva in tudi proračuna,
               ker, kot veste, sta bila tukaj tudi na vaše povabilo, na povabilo našega ministra,
               oba odbora v precejšnji zasedbi za proračun in za kmetijstvo in razvoj podeželja.
               Mislim, da je zelo pomembno, da se tisti, ki vzdržujejo, ker poslanci tudi v
               evropskem parlamentu sicer na področju kmetijstva nimajo neposredne pravice oziroma
               možnosti odločanja glede pogajanj, so pa nedvomno zelo pomembni, kar se tiče končnega
               stališča Evropske unije do zaključka pogajanj z nami, predvsem so pa pomembni zaradi
               tega, ker predstavljajo v bistvu politično mnenje o državah članicah in jaz mislim -
               o tem sem prepričan in verjetno ste tudi vi dobili ta vtis - da so bili s svojim
               obiskom v Sloveniji zelo zadovoljni in da se v bistvu ta naš osnovni cilj tega
               obiska, ki pa je bil, da se predstavi slovensko kmetijstvo kot le neko specifiko med
               državami kandidatkami, se je dosegel. Slovenija ima relativno višje cene oziroma ima
               cene primerljive z EVropsko unijo, ima razvoj kmetijstva, ki temelji na multi
               funkcionalnosti in razvoju podeželja. Tako, da jaz mislim, da so te osnovne vtise,
               tudi ob pripravljenosti slovenskih služb na tem področju dobili in da je to zelo
               pomembno, da se tisti, ki vzdržujejo, naprej.</p>
               <p>Kar se tiče pogajanj glede kvot, bi rad povedal to, da je Republika Slovenija edina
               država kandidatka, ki zahtev za te kvote še ni Bruslju predala in tudi niso še zajete
               v teh pogajalskih izhodiščih. Predvidevamo pa, da jih bomo predali do konca tega leta
               Takrat mislimo, da je to še pravi čas, ker z naslednjim letom pod španskim
               predsedstvom in pod danskim predsedstvom v drugi polovici leta predvidevamo v bistvu,
               da se bodo ta pogajanja šele pravzaprav dobro začela. Ker mi moramo prej opraviti v
               bistvu interna razprava z vsemi nosilci v Sloveniji in potem tudi politična razprava.</p>
               <p>Lahko vam povem, da smo ravno danes v bistvu končali na ministrstvu študijo,
               strokovno, glede določitve višine kvot. Zahtevke bomo predali v Evropsko unijo in
               bomo ta teden ali pa v začetku naslednjega tedna to predali krovnim organizacijam na
               področju kmetijstva v Sloveniji v razpravo. Ampak poudarjam predvsem najprej v
               strokovno razpravo. Mi želimo v posameznih odborih s socialnimi partnerji na področju
               kmetijstva pa tudi gospodarstva, gospodarska zbornica opravi strokovno razpravo v
               roku enega meseca, meseca in pol, in pridobi dodatne argumente za recimo povišanje
               teh kvot, ker sami pa veste, osnovni problem je v tem, da Evropska unija zaenkrat
               namerava te kvote določiti na nivoju referenčne proizvodnje v letih 1995-1999, ki pa
               je relativno neugodna pri posameznih proizvodih. Zato želimo pač poiskati v tej
               strokovni razpravi dodatne argumente.  Mislim, da bodo nam kolegi tukaj iz Kmetijsko-gospodarske zbornice in
               iz drugih zbornic, tudi sindikata lahko, tukaj priskočili na pomoč. Potem pa
               nameravamo konec novembra, v decembru pripraviti tudi širšo politično razpravo.
               Nedvomno bomo morali s tem, v bistvu glavnim pogajalskim gradivom priti tudi na
               taodbor in verjetno bo takrat treba neko širšo predstavitev vsega tega. Ker, kot sami
               veste, kvote so povezane z dvema bistvenima vprašanjima, s plačili, ker kvote
               omejujejo tudi <gap n="..."/><stage>/Ni razumljivo./</stage><gap n="..."/> iz Evropske unije, in s cenami v bistvu, ker
               kvote so za to, da kmet pač ohrani tisti kvalitetni del dohodka. Hvala lepa.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, gospod državni sekretar. Ura je pet do desete, ob desetih se začne plenarna
               seja. Jaz, kolegice in kolegi, če ocenjujemo, da bi morali s to razpravo še
               nadaljevati, bi nadaljevali, drugače pa, ker smo zainteresirano delovno telo, bi pač
               sprejeli en zgoden sklep, da podpiramo ta dodatna pogajalska izhodišča in to
               predlagali odboru za mednarodne odnose. Fino bi bilo, da bi pač končali to do desete,
               dalahko gremo na plenarno sejo. Če pa ocenjujete drugače, da pač nadaljujemo, se pač
               moramo dobiti ali zvečer ali pa jutri dopoldne, kakorkoli. Kolegica Lidija Majnik,
               prosim, če lahko na kratko.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Saj bom zelo hitra. mene zanima ali določanje števila obratov nižji prejudiciranja
               določenih kvot. Poleg tega pri komentarju k tabeli številka 5 sta predvideni dve
               klavnici za perutnino. Ali je to odločitev rejcev? Kolikor jaz vem, imamo vse tri
               velike, to je Pivka, Jata in Perutnina Ptuj, kot največja. Ali so ti gospodarski
               subjekti odločali, ali je to odločitev ministrstva ali je to zahteva Evropske unije
               ali je pa to želja Vursa? Predvideni sta dve veliki klavnici, s tem da bi samo v eni
               se <gap n="..."/><stage>/Ni razumljivo./</stage><gap n="..."/> klali, v drugi pa kokoši nesnice.S tem je seveda povezan
               prevoz živih živali, veterinarski nadzor in vse ostalo. Me zanima, kdo je to
               načrtoval.</p>
            </sp>
            <sp who="SDT3:JarcIztok">

               <speaker>IZTOK JARC:</speaker>

               <p>Če lahko samo glede kvot? Kvote absolutno niso povezane z klavnicami, kot takim.
               Tako, da gre za popolnoma drugo vprašanje.</p>
            </sp>
            <sp who="SDT3:KovačZoran">
               <speaker>MAG. ZORAN KOVAČ:</speaker>
               <p>Hvala lepa. <gap n="..."/><stage>/Ni razumljivo./</stage><gap n="..."/> da veterinarska uprava
            kakorkoli lahko vplivala na <gap n="..."/><stage>/Ni razumljivo./</stage><gap n="..."/> klavnic, ki obratujejo v Republiki
            Sloveniji, oziroma določala, kje in kaj bodo posamezni gospodarski subjekti počeli.
            Ocene, ki so narejene tukaj v pogajalskih izhodiščih, izhajajo iz strategije, ki jo je
            pripravilo gospodarsko interesno združenje za meso in izdelke, niso  plod naših razmišljanj, pač pa so plod njihove
            notranje razprave in pa posameznega kapitalskega povezovanja gospodarskih subjektov na
            proizvodnji klanja in pa predelave mesa. Veterinarska uprava lahko samo in izključno
            ocenjuje projekte, ki jih pripravljajo gospodarski subjekti skozi vidik veterinarske
            zakonodaje, nikakor pa ne kaj, kje, koliko in na kakšen način bodo gospodarski subjekti
            poslovali in kako se bodo organizirali. Hvala lepa . </p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, mag. Kovač. Besedo želi kolega Franci Rokavec, nato pa kolega Franc
               Čebulj.</p>
            </sp>
            <sp who="SDT3:RokavecFranc">

               <speaker>FRANCI ROKAVEC:</speaker>

               <p>Hvala za besedo. Jaz dejansko nimam to pripombo ali pripomb k tem dodatnim
               pojasnilom, pogajalske, na področju kmetijstva, ki smo jih prejeli danes, ali pa jih
               pač razpravljamo o njih, ampak predvsem predlog, da bi dejansko pogajalska skupina
               predložila pred predložitvijo ključnih pogajalskih izhodišč Evropski uniji na
               področju kmetijstva odboru, tako tudi, seveda, vsem drugim institucijam.</p>
               <p>Namreč, treba se je zavedati, da po vseh zadnjih podatkih, ki smo jih dobili tudi na
               tisti skupni seji z obema evropskima odboroma, da se Evropska unija čedalje bolj
               nagiba k paketni vključitvi večjega števila držav v Evropsko unijo. To pa po drugi
               strani pomeni verjetno težja pogajalska izhodišča za Slovenijo, da jih uveljavi kot
               svojo specifiko v paketu tega večjega števila držav. Zato bi verjetno bilo potrebno
               zelo dejansko načrten pristop, da bomo o teh pogajanjih dejansko lahko iztržili
               najboljše. Bi predlagal, da se pred temi ključnimi predložitvi dokumentov o tem
               dejansko poglobljeno tudi razpravlja odbor, lahko na javni seji ali pa, če je
               potrebno, tudi zaprti seji, saj skupaj z vsemi institucijami, ki sodelujejo v
               kmetijstvu.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Rokavec. Jaz mislim, da lahko tak predlog sklepa bomo tudi, bom ga dal
               na glasovanje, lahko odločamo o njem. Kolega Franc Čebulj, prosim, če lahko še<gap n="..."/><stage>/Ni
               razumljivo, medsebojno pogovarjanje./</stage><gap n="..."/></p>
            </sp>
            <sp who="SDT3:ČebuljFranc">

               <speaker>FRANC ČEBULJ:</speaker>

               <p>Poglejte. Jaz sem tudi kaj podobnega hotel predlagati, ampak prej bi pa še na nekaj
               opozoril. Poglejte, gospod Kovač. Ali je sklicevanje na notranje dogovore, recimo
               določenih nosilcev, recimo klavnic ali ostalih dejavnikov, mislim, da to nima nobene
               veze - sem prepričan, ne da mislim prepričan sem - s prilagajanjem zakona zakonu o
               Evropski skupnosti. Ampak to je zgolj kako boste urediti znotraj države ta sistem, ki
               mora pa biti, jasno, prilagojen Evropski skupnosti na podlagi samo zakonov. Sisteme,
               katere nam sedaj predstavljate, se sklicujete spet na druge in to ni v redu in to ni
               korektno. Ali bo to samo nosilec, recimo Merkator in potem ima določene obrate po
               državi, ali gre v to smer tudi? Ali hočete s tem sistemom z Brefom prestaviti
               slovenskemu narodu in parlamentu in poslancem, da boste ustoličili manopoliste? Zato
               pa dejansko, gospod Rokavec, tako kot ste rekel, zahtevajmo,  ne samo predlagajmo, zahtevati moramo, da preden
               - tudi glede na to, kar ste rekli, glede kvot - gredo na evropsko skupnost oziroma
               Bruselj, da jih obravnava odbor, pa ne samo odbor, tudi parlament. Ker to, oprostite,
               ampak zadevo pa že malo razumem, in tako, žejne čez vodo nas pa tudi ne boste
               prepeljali. Kako se oni dogovarjajo, ne more biti, ampak tu mislim, da je pa stvar
               politike. Hvala lepa.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Čebulj. Mislim, da lahko zaključimo s to razpravo.</p>
               <p>Predlagal bi prvi sklep, da odbor državnega zbora za kmetijstvo, gozdarstvo in
               prehrano predlaga odboru za zunanjo politiko, da podpre dodatna pojasnila k
               pogajalskemu izhodišču za poglavje 7, področje kmetijstva.</p>
               <p>Torej, to mi kot zainteresirano delovno telo zgolj podamo ta predlog, odbor za
               mednarodne odnose pa v skladu s poslovnikom to potrdi.</p>
               <p>Ali želi kdo razpravljati o takšnem sklepu? Ja, kolega Veber, prosim.</p>
            </sp>
            <sp who="SDT3:VeberJanko">

               <speaker>JANKO VEBER:</speaker>

               <p>Torej, tukaj dejansko gre za pojasnila tega stanja v Sloveniji. Nujno bi bilo pa
               seveda potem pa res še opraviti razpravo o analizi izvedbe teh pojasnil potem tudi v
               praksi. To pa mislim, da je, če jaz prav razumem, neka naslednja faza, ki bi morala
               biti pa tudi ekonomsko opredeljena.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Tako.</p>
               <p>Torej, dajem na glasovanje pravkar prebrani sklep. Zdaj odločamo o sklepu, razpravo
               smo zaključili.</p>
               <p>Kdo je za predlagani sklep? <stage>(12 članov.)</stage> Je kdo proti? <stage>(Nihče.)</stage></p>
               <p>Na glasovanje in v razpravo dajem tudi predlog sklepa, ki ga je podal kolega Franci
               Rokavec, in sicer predlaga, da naš odbor obravnava predlagane kvote, ki jih bo pač<gap n="..."/>
               Ali lahko prebereš, kolega Rokavec, sklep, ki si ga pripravil? Prosim, če se
               prijaviš.</p>
            </sp>
            <sp who="SDT3:RokavecFranc">

               <speaker>FRANCI ROKAVEC:</speaker>

               <p>Da odbor za kmetijstvo pred predložitvijo ključnih pogajalskih izhodišč obravnava ta
               izhodišča. Seveda, razume se pa, da pa v ta izhodišča sodijo tudi kvote. Mislim, da
               ni potrebno izrecno govoriti o kvotah, ker niso samo kvote, so tudi druge zadeve.
               Tako da verjetno je dovolj to.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Torej, da odbor predlaga ministrstvu za kmetijstvo, da seznani odbor s predlaganimi
               izhodišči oziroma s predlaganimi izhodišči za pogajanja z Evropsko unijo.</p>
               <p>Kdo je za tak sklep? <stage>(15 članov.)</stage> Je kdo proti? <stage>(Nihče.)</stage> Kolegice in kolegi, preden zaključim, predstavniki
               gospodarske zbornice, niste se prej prijavili v času razprave. Ali imate kakšno
               pomembno sporočilo ali<gap n="..."/>?</p>
            </sp>
            <sp who="SDT3:unknown-M">

               <speaker>GOSPOD______:</speaker>

               <p>Tudi mi smo obravnavali ta izhodišča glede baterijske reje kokoši. Prej sem res
               zamudil in se nisem prijavil k razpravi.</p>
               <p>Naš predlog je glede gostote živali oziroma površine v baterijah v kokošjih kletkah,
               to pomeni, za 20% zmanjšanje prostora za rejo perutnine v Sloveniji. In iz tega ven
               smo mi predlagali, da bi moralo biti to prehodno obdobje vsaj leto in pol oziroma dve
               leti, ker ne gre samo<gap n="..."/> Ne, eno leto je predlagano prehodno obdobje v gradivu -
               2005, po vstopu v Evropsko unijo, eno leto. Mi smo predlagali, da je to prehodno
               obdobje dve leti, ker gre tukaj za - prvič je to proizvodni ciklus in tudi vzreja
               jarkic, ki traja pol leta, istočasno pa tudi še priprava valilnih jajc.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Samo, gospod Jarc, če se lahko prijavite, ker se ni slišalo.</p>
            </sp>
            <sp who="SDT3:JarcIztok">

               <speaker>IZTOK JARC:</speaker>

               <p>Vsa pogajalska izhodišča so še vedno narejena na to, da Republika Slovenija zaključi
               1.1.2003. In o tem smo imeli razpravo, tako da jaz, ne vem, ne vidim razlogov.</p>
            </sp>
            <sp who="SDT3:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. S tem zaključujem to točko in tudi 11. izredno sejo odbora. Na
               svidenje!</p>
               <stage type="time">(Seja je bila končana 26. Septembra 20001 ob 10.06 uri.)</stage>
            </sp>
         </div>
      </body>
   </text>
</TEI>
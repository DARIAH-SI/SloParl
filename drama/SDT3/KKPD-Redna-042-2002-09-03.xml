<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-KKPD-Redna-042-2002-09-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>KPDZ - Kolegij predsednika DZ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">78C5E0A0E3B61166C1256C240046B674</idno>
               <idno type="custom" subtype="day">EDC6E5A4D86FBC59C1256C2900488D69</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=EDC6E5A4D86FBC59C1256C2900488D69</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KKPD-Redna-042-2002-09-03.KKPD" n="042">
               <name>Redna</name>
               <date when="2002-09-03"/>
            </setting>
         </settingDesc>
         <particDesc>
            <listOrg>
               <org xml:id="SDT3-KKPD-Redna-042-2002-09-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KKPD-Redna-042-2002-09-03.KKPD">
                        <orgName key="KKPD">KPDZ - Kolegij predsednika DZ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE KOLEGIJ PREDSEDNIKA DRŽAVNEGA ZBORA</stage>
            <stage type="session">42. seja</stage>
            <stage type="date">(3. september 2002)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 13.08 uri. </stage>


            <sp xml:id="SDT3-KKPD-Redna-042-2002-09-03.sp1">

               <speaker>PREDSEDNIK BORUT PAHOR:</speaker>

               <p>Kolegice in kolegi, lep pozdrav vsakemu posebej in vsem skupaj!</p>
               <p>Z današnjim sestankom na ravni kolegija začenjamo z letošnjo parlamentarno jesenjo.
               Dobili ste predlog dnevnega reda s predlaganimi tremi točkami. Ima kdo kakšen predlog
               za umik ali dopolnitev predloga dnevnega reda ali je sprejemljiv in lahko po njem
               danes razpravljamo in odločamo? Prosim, kolega Anderlič.</p>
            </sp>
            <sp xml:id="SDT3-KKPD-Redna-042-2002-09-03.sp2">

               <speaker>ANTON ANDERLIČ:</speaker>

               <p>Mislim, da 2. Točka tega dnevnega reda ni umestna in da se seveda o spremembah
               terminskega programa za september, kako tudi o spremembah terminskega programa za
               oktober, danes ne moremo pogovarjati in o tem odločati. Prvič, terminski program za
               september je sprejet, za oktober ga pa bomo dokončnega sprejemali 13. Septembra.</p>
               <p>Če ste to točko zastavili na ta način zato, ker ste mislili, da bi lahko uvrstili
               nekatere točke, ki smo jih imeli na julijskem kolegiju kot opcijo, da jih uvrstimo na
               terminski program, in so zahtevane najsi bodo prve obravnave ali pa ko gre za nujni
               postopek, prekvalificiran iz hitrega, pri recimo zakonu o obrambi ali kako se že
               imenuje, zakon o vojaški dolžnosti, potem je to stvar dnevnega reda, ki ga pa bo po
               pogovoru na kolegiju ponovno na isti datum, torej 13. septembra, pač sklical
               predsednik državnega zbora, in se vse te točke, ki so na tem seznamu kot dodatne
               točke, obravnavajo na tanačin. To ni predmet terminskega programa na način, kot je to
               zastavljeno in kot je bil sprejet 16. julija.</p>
               <p>Kar se pa tiče terminskega programa za oktober, pa velja, da je treba v skladu s 23.
               členom poslovnika pripraviti terminski program tako, da bo v času, ki je namenjen za
               delovna telesa v oktobru mesecu, seveda že kolegij določil, na primer, 3. oktobra je
               odbor za finance, ki obravnava zakon o dohodnini. Namreč, naredili smo nek presedan
               in, bom rekel, rahlo napako, ampak v želji, da bi stvar čim hitreje stekla na
               julijski seji, torej 16. julija, ko smo sprejemali terminski program, da smo samo
               okvirno določili termine, ne pa tudi podrobno, in zato se nam je zgodilo nekaj
               prekrivanj, kar otežuje delo. In vsaj za en primer lahko zagotovo trdim, odbor za
               finance in odbor za gospodarstvo ne moreta biti istočasno, ker so v večini isti
               poslanci, ker glede na razdelitev dela znotraj poslanskih skupin to pokrivajo, ti dve
               področji, praktično isti poslanci. In zato je nujno, tako tudi govori ta člen
               poslovnika da kolegij določi ob terminskem programu dneve in pa ure za delovna telesa
               ter seveda potem tisti teden tudi za državni zbor.</p>
               <p>Tako da prosim, da to sprejmete zelo dobronamerno, ampak danes ni mogoče  spreminjati terminskega programa
               ne za september ne za oktober.</p>
            </sp>
            <sp xml:id="SDT3-KKPD-Redna-042-2002-09-03.sp3">

               <speaker>PREDSEDNIK BORUT PAHOR:</speaker>

               <p>Gospa generalna, prosim.</p>
            </sp>
            <sp xml:id="SDT3-KKPD-Redna-042-2002-09-03.sp4">

               <speaker>JOŽICA VELIŠČEK:</speaker>

               <p>Hvala lepa, gospod predsednik. Gotovo je treba vse predloge, vsa mnenja, ki se
               izražajo, sprejemati zdaj dobronamerno in tak je bil tudi naš namen.</p>
               <p>Mi pač sedaj, ko sprejemamo z določbami in proceduro po novem poslovniku, kar gotovo
               ni enostavna stvar. Zato bi tudi prosili, da se dobronamerno vzame predlog sklica
               dnevnega reda tega kolegija.</p>
               <p>Ker je tekom poletnih mesecev in ko smo še v tem prehodnem obdobju, prihajalo do
               nekaterih sprememb teh dveh aktov, ki ju je kolegij že določil, se nam je zdelo
               smiselno, da se to tu predoči, da vidimo, kakšna je situacija in da se mogoče že
               danes lahko o čem pogovorimo oziroma neke stvari že dorečemo, zaradi lažjega dela
               tako delovnih teles kot tudi zakonodajnopravne službe državnega zbora.</p>
               <p>Gotovo do takih sprememb v bodoče ne bo prihajalo, ker če se bo uvrščalo posamezne
               zadeve na terminski plan takrat, ko bodo tako rekoč čiste. Se pravi, ko bodo pretekli
               že roki za odločitve o postopkih obravnavanja posameznih zakonov in ko bodo že
               potekli roki za zahteve za splošno razpravo, takrat bodo ti zakoni čisti in se bodo
               pač uvrščali na posamezen terminski plan za posamezen mesec.</p>
               <p>To je bil namen. Se pravi, do takih sprememb, kot jih imate sedaj, ne bo več
               prihajalo v takem številu kot je, upajmo, da sploh ne, in seveda se bo tudi o nekih
               principih, ki jih bomo še dokončno dorekli o vsaki stvari, bodo obstojali dogovori in
               tako tudi peljale stvari v bodoče.</p>
               <p>Glede terminskega - mi smo naredili terminski program z datumi in urami sej delovnih
               teles, nismo pa še točno določili, katero delovno telo naj bi zasedalo kateri dan in
               s katerimi točkami dnevnega reda. Sprejemamo pač to, da bomo to za kolegij 13.
               naredili in da bo seveda to potrdil kolegij. Če bo prišlo do sprememb na sami seji
               kolegija, se pravi, da neka točka ne bo narejena, ne bo uvrščena na sklic, potem bomo
               posledično to točno določeno datum, dan, uro, delovno telo in točke, ki jih obravnava
               delovno telo,pač posledično spremenili.</p>
               <p>To, mislim, da je sprejemljivo. Današnjega pa pač jemljemo kot neko seznanitev, kot
               dogovor za naprej.</p>
            </sp>
            <sp xml:id="SDT3-KKPD-Redna-042-2002-09-03.sp5">

               <speaker>PREDSEDNIK BORUT PAHOR:</speaker>

               <p>Kolega Anderlič je odprl vprašanje o primernosti pravzaprav naslova točke in seveda
               vsebino, ki je s tem povezana. Imate glede tega kakšen predlog?</p>
            </sp>
            <sp xml:id="SDT3-KKPD-Redna-042-2002-09-03.sp6">

               <speaker>ANTON ANDERLIČ:</speaker>

               <p>Ja, saj, jaz sem pač rekel, da se točka spremeni, ker ni sprememba terminskega
               programa, ker o njem ni mogoče razpravljati, ker je bil julija meseca za september
               sprejet, za oktober bo pa 13. septembra.</p>
               <p>O stvareh, ki so predvidene kot spremembe, sploh niso spremembe, ker ni nobena stvar
               taka, ki bi prišla na novo, ki bi bila - recimo, če pogledate po teh dodatnih
               predlogih, kar naj bi bil namen spreminjanja, gre za predlog pod a, ki je po nujnem
               postopku, ki po poslovniku teče mimo terminskega programa, teče na način, kot mi
               dogovorimo, ali na izredni seji ali pa na prvo redno sejo; običajno mora iti vsaj na
               ti dve, na more iti na naslednjo redno, ker je nujni postopek, ker drugače smo nujni
               postopek spet  <q>»sfižel«</q>, kot smo
               mogoče prej hitrega.</p>
               <p>Kar se tiče zahteve skupine poslancev o določitvi kolegijev o vrsti postopka določi
               državni zbor o tem je kolegij že odločal in jih je uvrstil v terminski plan in bo
               zbor samo odločil. To bomo pri določitvi dnevnega reda 13. septembra zapisali, da o
               teh stvareh moramo odločati ponovno na državnemu zboru, ne pa velja tisto, kar je
               kolegij sklenil. Kar se tiče zahteve skupine poslancev za splošno razpravo so to
               točke iz seznama, ki smo ga imeli že julija meseca in bomo prav tako 13. septembra
               razpravljali.</p>
               <p>Za spremembo terminskega programa za oktober, pa nimamo gradiva, ker bi skladno z
               23. Točko poslovnika – jih bom zelo jasno prebral, da ne bi mislili, da gre za
               karkoli drugega. Kolegij sprejme program dela državnega zbora za posamezno leto ter
               terminski program za obdobje najmanj 2 mesecev. Terminski program določa dneve za
               zasedanje državnega zbora in delovnih teles ter seznam predvideno obravnavanih zadev
               in dneve, ko se bodo posamezne zadeve predvidoma obravnavale.</p>
               <p>Namreč, to opozarjam na tej drugi seji kolegija, zaradi tega, da bi preprečil
               kasnejše možne intervence v terminske programe, češ nekaj smo sprejeli, potem pa čez
               en mesec bomo pa ta terminski program postavili na glavo. V tistim primeru bo prišlo
               do kaotične situacije.</p>
               <p>Poudarjam pa, da katerakoli točka iz tega seznama pod dodatnimi predlogi se lahko,
               če bo taka ocena ob sklicu seje uvrstijo na sejo državnega zbora pod točko B
               absolutno, pod točko A in C pa po postopku, ki je predviden.</p>
            </sp>
            <sp xml:id="SDT3-KKPD-Redna-042-2002-09-03.sp7">

               <speaker>PREDSEDNIK BORUT PAHOR:</speaker>

               <p>Poglejte. Če prav razumem, bi torej glede na vaš predlog umaknili to točko v celoti,
               ni nobenih razlogov, da bi karkoli ne glede septembrske, ne glede oktobrske rekli
               danes, za to ni proceduralnih obveznosti.</p>
               <p>Mi smo se odločili za tak predlog zato, da bi v tem, čeprav seveda poslovnik o tem
               ne govori o nekem predhodnem obdobju, ki smo ga sedaj priča, nov poslovnik seveda
               velja, ugotovili ali je še kakšna stvar o kateri velja reči na kolegiju kakšno besedo
               pred pride do obravnave.</p>
               <p>Če se bodo ostali kolegi in kolegice strinjali s tem, potem bomo danes obravnavali
               samo predlog za obravnavo zakona po skrajšanem postopku. Gre za nekaj odločitev, ki
               smo jih dolžni še s seje 17. julija in morda obravnavali kaj pod točko razno. Kakšno
               stališče drugih poslanskih skupin? Ali se potem lahko strinjamo, da točko 2 umaknemo
               in da ostanemo samo pri točki 1 ter točki razno. Prav, ni ugovora. Razumem, da smo
               torej določili dnevni red.</p>
               <p>Predlagam, da torej obravnavamo zakone – samo hipec, se da zapreti okno.  Prosim, če lahko vzamete tisti
               dokument, na katerem so pred nami predlogi za obravnavo zakonov po skrajšanem
               postopku. Gospa generalna sekretarka, ste rekli umik?</p>
            </sp>
            <sp xml:id="SDT3-KKPD-Redna-042-2002-09-03.sp8">

               <speaker>JOŽICA VELIŠČEK:</speaker>

               <p>...<stage>/Ni vključen mikrofon./</stage>... vse v enem izvodu zakon, četrti zakon.</p>
            </sp>
            <sp xml:id="SDT3-KKPD-Redna-042-2002-09-03.sp9">

               <speaker>PREDSEDNIK BORUT PAHOR:</speaker>

               <p>... v četrti razpredelnici. To je zakon o spremembah in dopolnitvah zakona o skladu
               Republike Slovenije za sukcesijo. To je z pismom danes vlada umaknila. Hvala
               lepa.</p>
               <p>Potem bomo odločali od predloga zakona do predloga zakona o obravnavi po skrajšanem
               postopku. Najprej o zakonu o dopolnitvah in spremembah zakona o financiranju občin.
               Njegov predlagatelj je naš poslanski kolega Franc Pukšič. Želi kdo besedo v zvezi s
               tem? Ne. Potem bom dal predlog, da se ga obravnava po skrajšanem postopku, na
               glasovanje.</p>
               <p>Kdo bo tak predlog podprl? <stage>(Poslanska skupina socialdemokratov, Nove Slovenije in
               Slovenske nacionalne stranke.)</stage> Kdo je proti takemu predlogu? <stage>(Poslanske skupine
               liberalne demokracije, Slovenske ljudske stranke, Združene liste in DeSUS-a.)</stage></p>
               <p>Ugotavljam, da predlog ni dobil potrebne podpore.</p>
               <p>V razpravo dajem zakon o dopolnitvi zakona o financiranju občin za obravnavo po
               skrajšanem postopku. Njegov predlagatelj v tem primeru naš poslanski kolega Samo
               Bevk, s skupino poslancev. Želi kdo besedo? Ne. Potem bom dal na glasovanje predlog,
               da se zakon o dopolnitvi zakona o financiranju občin, s prvopodpisanim kolegom Bevkom
               in skupino poslancev obravnava po skrajšanem postopku.</p>
               <p>Kdo je za? <stage>(Ugotavljam, da nobena od poslanskih skupin.)</stage> Kdo je proti? <stage>(Poslanske
               skupine LDS, SLS, Združene liste in DeSUS.)</stage></p>
               <p>Ugotavljam, da predlog ni bil sprejet.</p>
               <p>Imamo predlog zakona o spremembi zakona o praznikih in dela prostih dnevih v
               Republiki Sloveniji, predlaga skupina poslancev, s prvopodpisanim kolegom Kontičem.
               Želi kdo besedo? Ugotavljam, da nihče. Potem dajem predlog za obravnavo po skrajšanem
               postopku na glasovanje.</p>
               <p>Kdo je za tak predlog? <stage>(Ugotavljam, da nobena od poslanskih skupin.)</stage> Kdo je proti?
               <stage>(Poslanske skupine LDS, SLS, ZLSD, DeSUS.)</stage></p>
               <p>Ugotavljam, da predlog ni bil sprejet.</p>
               <p>Ugotovili smo, da je torej vlada umaknila zakon o spremembah in dopolnitvah zakona o
               skladu Republike Slovenije za sukcesijo in lahko preidemo na obravnavo predloga za
               obravnavo po skrajšanem postopku zakona o spremembi zakona o spremembah in
               dopolnitvah zakona o financiranju občin, tokrat skupina poslancev, s prvopodpisanim
               kolegom Kontičem. Želi kdo besedo? Nihče. Dajem na glasovanje predlog za obravnavo po
               skrajšanem postopku.</p>
               <p>Kdo je za? <stage>(Nobena od poslanskih skupin.)</stage> Kdo je proti? <stage>(Že prej navedene poslanske
               skupine, LDS, SSLS, ZLSD in DeSUS.)</stage></p>
               <p>Kolega Franc Kangler je predlagal zakon o dopolnitvi zakona o trošarinah. Sprejelo
               naj bi se ga po skrajšanem 
               postopku. Želi kdo besedo o tem? Potem bomo glasovali.</p>
               <p>Kdo podpira predlog, da bi zakonski osnutek kolega Kanglerja obravnavali po
               skrajšanem postopku? <stage>(Poslanska skupina SDS, NSi.)</stage> Hvala. Kdo je proti? <stage>(Poslanske
               skupine LDS, SLS, ZLSD in DeSUS.)</stage></p>
               <p>Predlog ni dobil podpore.</p>
               <p>Kolega mag. Drobnič s skupino poslancev vlaga zakon o spremembah in dopolnitvah
               zakona o dohodnini, in predlaga, da se ga obravnava po skrajšanem postopku. Želite
               besedo? Prosim, kolega Drobnič.</p>
            </sp>
            <sp xml:id="SDT3-KKPD-Redna-042-2002-09-03.sp10">

               <speaker>MAG. JANEZ DROBNIČ:</speaker>

               <p>Hvala lepa za besedo. Čisto na kratko. Zakon bi bilo s časovnega vidika potrebno zdaj
               sprejeti po skrajšanem postopku, ker se nanaša na letošnje leto. Zadeva pa
               ...<stage>/Nerazumljivo./</stage>... torej najnižjega sloja, torej tisti, ki imajo najslabše
               dogodke. Uveljavitev tega zakona bi pomenilo izenačitev pogojev življenja, tako kot
               so bili prej glede tistih državljanov, ki imajo najslabše prihodke. V nasprotnem
               primeru pa bodo ugotovili, da se jim je stanje zelo poslabšalo. In, če upoštevamo še
               sedanje podražitve v mesecu septembru, potem bo udar še toliko večji. Toliko, da
               javnost se zaveda, kaj pomeni, če se ga ne sprejme. Hvala lepa.</p>
            </sp>
            <sp xml:id="SDT3-KKPD-Redna-042-2002-09-03.sp11">

               <speaker>PREDSEDNIK BORUT PAHOR:</speaker>

               <p>Želi še kdo besedo? Ugotavljam, da ne. Potem bomo odločili o predlogu za obravnavo
               zakonskega osnutka po skrajšanem postopku.</p>
               <p>Kdo je za? <stage>(Poslanski skupini Nove Slovenije in Socialdemokratske stranke.)</stage> Kdo je
               proti? <stage>(Poslanske skupine LDS, SLS, ZLSD, DeSUS.)</stage></p>
               <p>Ugotavljam, da predlog ni dobil potrebne podpore za obravnavo po skrajšanem
               postopku.</p>
               <p>In končno moramo odločiti še o zakonskem osnutku skupine poslancev, s prvo
               podpisanim kolegom Tankom. Gre za zakon o dopolnitvi zakona o organizaciji in
               financiranju vzgoje in izobraževanja. Želi kdo besedo? Prosim.</p>
            </sp>
            <sp xml:id="SDT3-KKPD-Redna-042-2002-09-03.sp12">

               <speaker>GOSPOD _______:</speaker>

               <p>Ker gre za zakon, ki je prav sedaj z novim šolskim letom postal bolj aktualen in
               pravzaprav časovni zamik bi pomenil večjo škodo za področje vzgoje in izobraževanja,
               zato je predlagan skrajšani postopek.</p>
            </sp>
            <sp xml:id="SDT3-KKPD-Redna-042-2002-09-03.sp13">

               <speaker>PREDSEDNIK BORUT PAHOR:</speaker>

               <p>Hvala lepa. Želi kdo besedo? Ne. Zaključujem razpravo in dajem predlog za obravnavo
               po skrajšanem postopku na glasovanje.</p>
               <p>Kdo je za? <stage>(Poslanski skupini Nove Slovenije in Socialdemokratske stranke.)</stage> Kdo je
               proti? <stage>(Poslanske skupine LDS, SLS, ZLSD in DeSUS.)</stage></p>
               <p>Predlog ni dobil potrebne podpore.</p>
               <p>Tako smo odločili o predlogih za obravnavo zakonov po skrajšanem postopku in
               zaključili 1. točko dnevnega reda.</p>
               <p>Smo pri <title>2. TOČKI DNEVNEGA REDA - to je pri točki RAZNO.</title>
               </p>
               <p>Želi kdo besedo pod točko razno? Prosim generalni sekretar vlade.</p>
            </sp>
            <sp xml:id="SDT3-KKPD-Redna-042-2002-09-03.sp14">

               <speaker>MIRKO BANDELJ:</speaker>

               <p>Jaz bi samo eno stvar opozoril glede na to, da bo 13., če sem prav razumel, se
               določal dnevni red septembrske seje, pa tudi oktobrske, da v teh pregledih praviloma,
               ali pa doslej se niso pojavile druge zadeve,  o katerih tudi odloča parlament. Ena takih, ki je sicer
               po mojem nesmisel, ampak žal novela zakona o javnih financah, je pred par meseci
               prinesla zadolžitev parlamentov, da dajo soglasje tudi k takim zadevam, kot je
               prodaja starih avtov. In to praktično pomeni, da bomo skozi ta program, spremembe
               programa odprodaje premoženja tako rekoč vsak mesec z vlade prihajali v parlament,
               dokler se ta zakon ne bo spremenil. Zato tudi najavljam, da bom najbrž čez dober
               teden dni predlagal, da se na septembrsko sejo uvrsti prva tovrstna sprememba in
               najbrž na naslednjo sejo že naslednja.</p>
            </sp>
            <sp xml:id="SDT3-KKPD-Redna-042-2002-09-03.sp15">

               <speaker>PREDSEDNIK BORUT PAHOR:</speaker>

               <p>Generalna sekretarka.</p>
            </sp>
            <sp xml:id="SDT3-KKPD-Redna-042-2002-09-03.sp16">

               <speaker>JOŽICA VELIŠČEK:</speaker>

               <p>Predlog akta, o katerem govori generalni sekretar, smo dobili v državni zbor 19.7.,
               zato pač ni mogel biti obravnavan na kolegiju, ki je bil 16.7., in seveda deli tisto
               usodo, kot smo se prej pogovarjali, o umaknjeni 2. točki dnevnega reda.</p>
            </sp>
            <sp xml:id="SDT3-KKPD-Redna-042-2002-09-03.sp17">

               <speaker>PREDSEDNIK BORUT PAHOR:</speaker>

               <p>Kaj to pomeni? Kaj to pomeni, gospa generalna sekretarka, za odločitev? Prosim.</p>
            </sp>
            <sp xml:id="SDT3-KKPD-Redna-042-2002-09-03.sp18">

               <speaker>MIRKO BANDELJ:</speaker>

               <p>Jaz bi tako rekel, glejte, te stvari so žive, operativne, vsakodnevne; osebno mislim,
               da parlament seveda o teh stvareh ne bi smel odločati, ker je tudi nesmiselno -
               karikirano, no, kajne, saj si predstavljate, odločati o prodaji starih avtov. Ampak
               hočem povedati to, da bo treba očitno tu si izmisliti neke drugačne postopke, ker
               enostavno ne bomo mogli slediti rokom, kot so postavljeni, tudi zato, ker je
               proračunsko leto, pač se ve, koliko je dolgo in se nekje konča - zakon spremeniti, in
               kar se nas tiče, ga bomo najbrž predlagali, saj to ni vlada predlagala, te rešitve,
               to je bil amandma, ki je prišel v poslanskih vrstah v ta zakon. Ampak lahko blokira,
               bi rekel, neko normalno funkcioniranje s čisto takimi vsakodnevnimi preprostimi
               operativnimi zadevami.</p>
            </sp>
            <sp xml:id="SDT3-KKPD-Redna-042-2002-09-03.sp19">

               <speaker>PREDSEDNIK BORUT PAHOR:</speaker>

               <p>Glede...</p>
            </sp>
            <sp xml:id="SDT3-KKPD-Redna-042-2002-09-03.sp20">

               <speaker>MIRKO BANDELJ:</speaker>

               <p>Mogoče uvrstitev med kadrovske in administrativne zadeve ali kakšne podobne zadeve,
               če lahko seveda kaj sugeriram.</p>
            </sp>
            <sp xml:id="SDT3-KKPD-Redna-042-2002-09-03.sp21">

               <speaker>PREDSEDNIK BORUT PAHOR:</speaker>

               <p>Ja, septembrska seja prav gotovo ne. Za septembrsko sejo, gospod generalni sekretar,
               ne; če ne, bomo 13. septembra obravnavali tudi to vprašanje. Ampak kar se tega tiče
               glede pristojnosti, so stvari jasne - treba bo mogoče spremeniti zakon, če menite, da
               to ni ustrezna rešitev.</p>
               <p>Želi še kdo besedo pod točko razno? Prosim, kolega Potrč.</p>
            </sp>
            <sp xml:id="SDT3-KKPD-Redna-042-2002-09-03.sp22">

               <speaker>MIRAN POTRČ:</speaker>

               <p>Gospod predsednik, samo ponoven dogovor, če je mogoč in če bi ga spoštovali.</p>
               <p>Mi smo se že dogovorili, da so torki do 13.00 ure rezervirani za poslanske skupine.
               Naj bo to dogovor, ki velja tudi za programiranje dela matičnih delovnih teles, kar
               doslej ni bilo kršeno, in tudi za mednarodne obveznosti. Prosim lepo, ker ne moremo
               planirati. In danes je bil prvi dan in ni bilo tako hudo, ampak vsebinsko bo toliko
               vprašanj, da če bo ostal ta torek pred dogovori takšen, da ga bomo posamezne kolegice
               in kolegi morali odhajati drugam, bo hudo. Hvala.</p>
            </sp>
            <sp xml:id="SDT3-KKPD-Redna-042-2002-09-03.sp23">

               <speaker>PREDSEDNIK BORUT PAHOR:</speaker>

               <p>Glejte, naša skupna naloga je, da tako uskladimo obveznosti, da tečejo čim bolj
               normalno, brez problemov, in da smo čim bolj uspešni pri svojem delu.</p>
               <p>Pri mednarodni dejavnosti je tako - pa predlagam, da zdaj ne odpiramo široke
               diskusije - da nismo seveda samo mi tisti, ki določamo nek urnik dogodkov. Vsekakor
               je naša naloga, da poiščemo tiste čase v mesecu, ko nimamo drugih obveznosti, razen
               izjem.</p>
               <p>Naj vas obvestim tudi, da sva se s predsednikom odbora za zunanjo politiko
               dogovorila, da bi v čim krajšem času dobili nov, morda dodatno popravljen tekst
               predloga pravil o mednarodni dejavnosti, kar smo že dolžniki; protokolarna pravila so
               prva. Tako da pričakujem, da bomo v mesecu septembru, najkasneje oktobra o teh dveh
               pomembnih stvareh sklepali in če bo  potrebno, sprejeli tudi kakšne zavezujoče sklepe o
               terminih za mednarodne obveznosti. Do takrat pa, prosim, upoštevajte dejstvo, da se
               trudimo upoštevati urnik, da pa kakšenkrat nismo samo mi tisti, ki na koncu
               pristanemo na nek dogovor v času obiska predvsem. Prosim.</p>
            </sp>
            <sp xml:id="SDT3-KKPD-Redna-042-2002-09-03.sp24">

               <speaker>MIRAN POTRČ:</speaker>

               <p>Gospod predsednik, jaz to verjamem, hkrati pa po izkušnjah sodeč menim, da se pri
               programiranju ne razmišlja dovolj o poslanskih skupinah in da določeni, ki te
               programe pripravljajo, ne povedo, da bi lahko bilo namesto ob pol devetih ali pa pol
               desetih ali pa ob enajstih tudi ob trinajstih, ali pa da bi se, bi rekel, lahko na
               vladi mogoče kakšen razgovor opravil v torek dopoldan in pri nas v sredo, ali pa
               podobno. Mislim, da bi se tu in tam kaj dalo narediti, soglašam pa, da čisto vse ne
               bo mogoče.</p>
               <p>Zdi se mi, da enostavno je razgovor v poslanskih skupinah z vidika vseh drugih, ki
               odločajo v državnem zboru, zadnji. Moram reči, da smo mi dolžni skrbeti, da ni
               zadnji, ker drugače se po vsebini ne moremo pripraviti za delo državnega zbora.</p>
            </sp>
            <sp xml:id="SDT3-KKPD-Redna-042-2002-09-03.sp25">

               <speaker>PREDSEDNIK BORUT PAHOR:</speaker>

               <p>Želi še kdo pod točko razno besedo? Če temu ni tako, potem se vsem zahvaljujem za
               sodelovanje.</p>
               <p>Kolegij se bo ponovno sestal 13. septembra, do takrat lep pozdrav.</p>
               <stage type="time">(Seja je bila končana 3. septembra ob 13.33 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZKSMZIS-Redna-025-2003-10-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo mladino znanost in šport</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9D67E1548440BDE6C1256DAA002BB813</idno>
               <idno type="custom" subtype="day">3A5E258308A9B460C1256DB9003228C1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=3A5E258308A9B460C1256DB9003228C1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZKSMZIS-Redna-025-2003-10-07.OZKSMZIS" n="025">
               <name>Redna</name>
               <date when="2003-10-07"/>
            </setting>
         </settingDesc>
         <particDesc>
            <listOrg>
               <org xml:id="OZKSMZIS-Redna-025-2003-10-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZKSMZIS-Redna-025-2003-10-07.OZKSMZIS">
                        <orgName key="OZKSMZIS">Odbor za kulturo šolstvo mladino znanost in šport</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, MLADINO, ZNANOST IN ŠPORT</stage>
            <stage type="session">25. seja</stage>
            <stage type="date">(7. oktober 2003)</stage>
            <stage type="chairman">Sejo je vodil Rudolf Moge, predsednik odbora.</stage>
            <stage type="time">Seja se je pričela ob 14.07 uri. </stage>


            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Spoštovani! Pričenjam 25. sejo odbora za kulturo, šolstvo, mladino, znanost in šport.</p>
               <p>Obveščen sem, da se seje ne moreta udeležiti poslanca Peter Levič in Roman Jakič.
               Pooblastilo za nadomeščanje so priložili kolegica Silva Črnugelj za Jerco Mrzel,
               gospa Stana Stopar za gospoda Jožefa Školča, gospod Mario Gasparini za gospoda
               Richarda Beuermanna in gospod Jaša Zlobec Lukič za gospoda Janeza Komljanca.</p>
               <p>Na sejo so bili vabljeni predstavniki vlade, predstavniki državnega sveta,
               zakonodajno-pravne službe, predstavniki strokovne in zainteresirane javnosti ter
               novinarji. Vse prav lepo pozdravljam!</p>
               <p>Prehajamo na določitev dnevnega reda. S sklicem seje je bil predlagan naslednji
               dnevni red:</p>
               <p>1. predlog zakona o vračanju protipravno odstranjenih predmetov kulturne dediščine
               <stage>(EPA 923-III)</stage>, druga obravnava,</p>
               <p>2. spremembe in dopolnitve statuta javnega zavoda RTV Slovenija <stage>(EPA 938-III)</stage>.</p>
               <p>Od sveta RTV Slovenija sem prejel predlog za preložitev obravnave sprememb in
               dopolnitev statuta javnega zavoda RTV Slovenija <stage>(EPA 938-III)</stage> do predložitve novega,
               usklajenega besedila.</p>
               <p>Predlog za umik 2. točke dnevnega reda skupaj s predlogom za preložitev te točke sem
               vam posredoval 6. oktobra 2003, zato predlagam umik 2. točke dnevnega reda. Želi kdo
               besedo? Ne.</p>
               <p>Kdo je za to, da točko umaknemo? <stage>(Vsi.)</stage> Nihče ne nasprotuje.</p>
               <p>S tem je dnevni red določen.</p>
               <p>Torej imamo samo eno točko, to je <title>PREDLOG ZAKONA O VRAČANJU PROTIPRAVNO ODSTRANJENIH PREDMETOV KULTURNE
               DEDIŠČINE.</title>
               </p>
               <p>Navedeni predlog zakona, ki ga je Državnemu zboru Republike Slovenije predložila
               Vlada Republike Slovenije, ste prejeli s sklicem. K obravnavi te točke dnevnega reda
               je bila poleg predstavnikov predlagatelja vabljena tudi zakonodajno-pravna služba ter
               Državni svet Republike Slovenije.</p>
               <p>K navedenemu zakonskemu predlogu ste s sklicem prejeli mnenje zakonodajno-pravne k
               predlogu zakona z dne 23.9.2003. Naknadno so vam bila posredovana še naslednja
               gradiva: mnenje komisije za družbene dejavnosti Državnega sveta Republike
               Slovenije.</p>
               <p>Do izteka poslovniškega roka za vložitev amandmajev so amandmaje vložili: poslanske
               skupine LDS, Združene liste socialnih demokratov, SLS in DeSUS in poslanka, gospa Ana
               Marija Tisovic. Pregled amandmajev ste prejeli na klop.</p>
               <p>Pričenjam drugo obravnavo predloga zakona, v kateri bomo opravili razpravo in
               glasovanje o posameznih členih zakonskega predloga ter o vloženih amandmajih.</p>
               <p>Želi predstavnik vlade kot predlagateljice zakona podati dopolnilno obrazložitev k
               členom predloženega zakona? Izvolite, gospod državni sekretar Ciril Baškovič.</p>
            </sp>
            <sp who="SDT3:BaškovičCiril">

               <speaker>CIRIL BAŠKOVIČ:</speaker>

               <p>Hvala lepa, gospod predsednik. Spoštovane poslanke in spoštovani poslanci! Skušal bom
               čim bolj na kratko utemeljiti, zakaj pravzaprav vlada nastopa s takšnim predlogom
               zakona.</p>
               <p>Tedaj še EGS je leta 1993 sprejela direktivo o vračanju protipravno odtujenih
               predmetov kulturne dediščine. Z njo je naložila tedanjim članicam Evropske unije
               <stage>(sedaj so to članice Evropske unije)</stage>, da postavijo postopke za izterjavo vračila
               takih predmetov prek nepravdnih sodnih postopkov nazaj v lastno državo in uredijo
               postopke, ki omogočajo drugim članicam Evropske unije storiti enako za svoje predmete
               kulturne dediščine. Potemtakem gre za strogo tehnični zakon, ki dopolnjuje siceršnje
               sisteme varstva premične kulturne dediščine oziroma vračanje odtujenih. Direktiva je
               bila v tistem letu mišljena kot dopolnitev varstva predmetov kulturne dediščine v
               času, ko so tako rekoč za tedanje članice padle notranje meje med članicami EU, kar
               samo po sebi povzroči težjo kontrolo nad potmi odtujevanja predmetov kulturne
               dediščine. Zato pa jo morajo novopristopne članice sprejeti  pred majem prihodnjega leta.</p>
               <p>Samega mehanizma zakona, ker je zelo kratek in je obrazložitev jasna, ne bom
               razlagal. Jedro je to: pristojni organ, v tem primeru naj bi to bilo ministrstvo za
               kulturo, sproža postopke pred sodišči drugih držav za vračilo odtujenih predmetov,
               odtujenih iz Slovenije, pri čemer nosi pravdne stroške. Enako zagotavlja drugim
               državam, ki za pravdne postopke pred našimi sodišči one nosijo pravdne stroške. Po
               tem zakonu pa je mogoče terjati vračilo odtujenih predmetov kulturne dediščine iz
               drugih članic EU in obratno, njihovo od nas, samo za predmete, odtujene po letu 1993.</p>
               <p>Spoštovane gospe poslanke in gospodje poslanci! Zaradi hitenja pri oddaji predloga
               zakona v proceduro - vlada ima pač nek načrt, do kdaj je treba kaj narediti, in
               zaradi zapletov pri usklajevanju načrta nismo strogo spoštovali - je nastalo nekaj v
               osnovi redakcijskih nejasnosti. Zato smo veseli pripomb zakonodajno-pravne službe
               državnega zbora in vloženih amandmajev koalicijskih strank, ki odpravljajo te
               pomanjkljivosti. Naj povem, da predlagatelj takšne amandmaje podpira.</p>
               <p>V zvezi z amandmaji spoštovane gospe poslanke Tisovic predlagatelj razume, da je
               njihova namera še bolj povečati obseg in doseg zaščite po tem zakonu, in to
               pozdravljamo. Toda v tem primeru smo vezani na striktne določbe direktive, ki sem jo
               prej navedel, hkrati pa že predlagano besedilo, izpopolnjeno z amandmaji, ki so prav
               tako predloženi, omogoča doseči vse namene, ki jih želijo doseči amandmaji spoštovane
               gospe poslanke, zlasti v odnosu do predmetov kulturne dediščine v zasebnih zbirkah.
               Zato menimo, da teh amandmajev ob drugih predlaganih ni treba sprejeti; nekaterih se
               celo ne bi smelo, ker bi takoj maja ustrezni organi Evropske unije potem sprožili
               vprašanje veljavnosti tega zakona v odnosu do direktive.</p>
               <p>No, v zvezi z amandmaji, ki želijo zakonsko neposredno zagotoviti strokovno oporo
               pri ocenjevanju predmetov dediščine, ki bi jih izterjevala Slovenija v tujini, pa
               menimo, da je zaradi izredne heterogenosti tovrstne dediščine strokovno vprašljivo
               imenovati eno strokovno telo, kajti pristojno ministrstvo se bo v takih primerih pač
               naslanjalo na strokovno podporo tistih konkretnih strokovnjakov ali pa strokovnih
               kulturnih institucij, za katere bo presodilo, da so najbolj strokovno kompetentni za
               takšne presoje.</p>
               <p>Komisija Državnega sveta Republike Slovenije za družbene dejavnosti je predlog
               zakona že podprla, prav tako je o njem tekla beseda med nekaterimi poslankami in
               poslanci vašega spoštovanega zbora. Pri tem smo bili opozorjeni, da je treba določene
               stvari bolj jasno obrazložiti in tudi sicer dati prikaz sistema varstva predmetov
               kulturne dediščine v Sloveniji pred in mimo tega zakona. Rad bi si izprosil minuto,
               da še to navedem za zapisnik.</p>
               <p>Določilo, ki, recimo, govori o sto let starih arheoloških predmetih, pomeni, da gre
               za najmanj toliko stare izkopanine. Ali je to smiselno ali ne, o tem se da govoriti,
               toda direktiva pravi, to je treba določiti.</p>
               <p>O učinkovitosti postopkov, ki bi jih po tem zakonu ministrstvo sprožalo na tujih
               sodiščih, ne moremo soditi vnaprej; to je namreč bilo vprašanje s strani spoštovane
               komisije za družbene dejavnosti državnega sveta. Postopek je predpisan. Dokler tega
               ne bomo delali, nihče ne ve, kako uspešno bodo tekli in koliko bodo trajali.</p>
               <p>In sedaj še nekaj besed o siceršnjem sistemu varstva premične kulturne dediščine, ki
               se hrani v muzejih, arhivih, v domoznanskih zbirkah knjižnic v Sloveniji, v
               knjižničarstvu in seveda v zasebnih zbirkah vseh mogočih vrst. Podatki kažejo, da se
               število kraj ali drugih oškodovanj kulturne dediščine žal v Sloveniji počasi
               povečuje. Ko pride  do takega
               primera, se na podlagi že obstoječe nacionalne zakonodaje, ki ostaja vnaprej v
               veljavi, o varovanju kulturne dediščine in vse druge, ki urejajo vprašanje
               kriminalnih dejanj, prekrškov, delovanja policije, tožilstev, sodišč, pričakuje, da
               odkritelj dejanja, najpogosteje lastnik, včasih tudi strokovne službe za varstvo
               dediščine ali celo inšpektor direktno, naredi ovadbo. S tem se posel preda policiji
               in/ali vzporedno inšpekciji za kulturno dediščino - v vsakem primeru mora na koncu
               zaradi preiskave pristati pri policiji - v odvisnosti od uspešnosti odkrivanja pa gre
               to na tožilstvo in sodišče. Pri tem v raznih fazah in v okviru svojih pristojnosti
               sodelujejo inšpektorat za področje kulturne dediščine in zavod za varstvo kulturne
               dediščine kot strokovna institucija.</p>
               <p>Na področju varovanja dediščine je bila ustanovljena medresorska delovna skupina s
               kratico VARDET. V njej so pristojni organi policije, uprave za kulturno dediščino z
               ministrstva za kulturo, inšpektorata za dediščino in pristojni organi carine
               Republike Slovenije. Njihove osnovne naloge so naslednje: gradnja računalniške
               podatkovne zbirke ukradenih in najdenih predmetov <stage>(trenutno je ta seznam dolg stran
               in pol, ni daljši)</stage>, izdelava sistemskega predloga za sisteme varovanja objektov in
               predmetov, medsebojna pomoč pri inventarizaciji predmetov in medsebojna pomoč pri
               preiskavi nezakonitih ravnanj <stage>(kraj, po domače)</stage>. Policija je tako že izdala
               preventivno zgibanko <q>"Kriminaliteta in umetnine"</q>. Izdelan je popis depojev in pregled
               možnosti varovanja depojev. V teku je izdelava varnostnih ocen kulturnih spomenikov,
               zelo veliko, največ, pa je medsebojnega sodelovanja pri konkretnih primerih
               odtujevanj.</p>
               <p>Na razpolago imam celo s sabo tudi nekaj sicer ne čisto popolne statistike o gibanju
               kraj v letih 1999-2002 <stage>(govorim o premični kulturni dediščini)</stage> ter tudi evidenco
               ugotovljenih odtujenih in še ne vrnjenih predmetov za zadnji desetletji oziroma še
               celo nekaj več let.</p>
               <p>Na koncu še enkrat, predlagani zakon skladno z evropsko direktivo ureja le majhen,
               postopkovni segment za vračanje odtujenih predmetov dediščine med državami EU. Zato
               predlagamo, da ga skupaj z amandmaji, ki jih podpira tudi vlagatelj zakona, na vašem
               spoštovanem odboru podprete in s tem omogočite sprejem zakona v državnem zboru. Hvala
               lepa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa, gospod državni sekretar. Želi besedo predstavnik državnega sveta? Gospod
               Tone Peršak, izvolite.</p>
            </sp>
            <sp who="SDT3:PeršakAnton">

               <speaker>ANTON PERŠAK:</speaker>

               <p>Hvala za besedo. Samo to bi želel povedati, kar je bilo sicer že tudi omenjeno, da
               pristojna komisija državnega sveta zelo podpira čimprejšnji sprejem tega zakona.</p>
               <p>V razpravi je bilo postavljenih nekaj vprašanj. Eno je zdaj približno pojasnjeno,
               čeprav še vedno ne razumem dobro, ali gre za predmet, ki je najmanj sto let bil pod
               zemljo, ali za predmet, ki je vsaj pred sto leti bil odkopan. In drugo, na žalost -
               ne vem, ali zdaj to direktiva tako predpisuje, ampak 3. točka 4. člena se mi zdi še
               vedno sporna, kajti ta 3. točka, tako kot je zapisana, pomeni, da pravzaprav vsa
               kulturna dediščina, ki so jo ustvarili naši najbolj pomembni arhitekti, kiparji in
               tako naprej, ne pade pod ta zakon, kajti Plečnik in tako naprej so vsi ustvarjali v
               zadnjih sto letih, in tudi najpomembnejši slovenski kiparji.  Toliko. Hvala lepa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Bomo popravili to tudi z amandmajem, na kar ste opozorili.</p>
               <p>Želi besedo predstavnica zakonodajno-pravne službe? Izvolite, gospa Nataša Lošič.
           </p>
            </sp>
            <sp who="SDT3:LošičNataša">

               <speaker>NATAŠA LOŠIČ:</speaker>

               <p>Hvala lepa. Lahko samo rečem, da so bile pripombe zakonodajno-pravne službe, ki so
               pravne narave, ustrezno upoštevane v amandmajih štirih poslanskih skupin in pa v
               predlogih za amandmaje. Hvala lepa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Prehajamo na razpravo in glasovanje o amandmajih in členih predloženega
               zakona.</p>
               <p>Odboru predlagam, da po končanem glasovanju o amandmajih v skladu s tretjo alineo
               128. člena poslovnika državnega zbora glasuje o vseh členih skupaj.</p>
               <p>Kdo je za tak predlog? Hvala lepa. Je kdo proti? <stage>(Nihče.)</stage></p>
               <p>Predlog je bil sprejet.</p>
               <p>Odpiram razpravo o členih in vloženih amandmajih. Dobili ste pregled vloženih
               amandmajev z datumom 6.10.2003 in vmes še na posebnem listu delovno gradivo za
               predlog amandmajev k amandmajem, in sicer k 3., 16. in 21. členu. Ti dve gradivi bomo
               uporabili pri odločanju o teh stvareh.</p>
               <p>Smo pri 2. členu in amandmaju poslanskega kluba ter treh poslanskih skupin, ki
               govori: V drugem odstavku 2. člena se besedi <q>"državne organe"</q> nadomesti z besedilom
               <q>"organe in organizacije v Republiki Sloveniji"</q>. Želi kdo besedo? Če ne, prehajamo na
               odločanje.</p>
               <p>Kdo podpira ta amandma? <stage>(12 članov.)</stage> Je kdo proti? <stage>(Nihče.)</stage></p>
               <p>Prvi amandma smo podprli in ga bomo vtkali v dopolnjen predlog zakona.</p>
               <p>Potem je kolegica Ana Marija Tisovic dala predlog amandmaja za nov 3. člen, in sicer:
               Za 2. členom se doda nov 3. člen, ki se glasi: <q>"Minister za kulturo imenuje komisijo
               neodvisnih strokovnjakov s področja varovanja kulturne dediščine. Komisija daje
               ministru za kulturo strokovna merila o tem, ali ima določen predlog kulturno vrednost
               za Republiko Slovenijo. Komisija ima predsednika, podpredsednika in tri člane."</q>
               Ostali členi se preštevilčijo. Želi kdo besedo? Gospa Ana Marija Tisovic, izvolite.
           </p>
            </sp>
            <sp who="SDT3:TisovicMarijaAna">

               <speaker>MARIJA ANA TISOVIC:</speaker>

               <p>Hvala za besedo. S tem novim členom sem hotela zagotoviti gospe ministrici oziroma
               kateremukoli ministru, ki bo prišel za njo, da ima možnost si izbrati strokovno
               komisijo petih članov. Zdaj, če se vam zdi, da to ne gre tako v ta člen, se lahko
               pogovorimo, da bi šlo to h kateremu drugemu členu, da pač damo možnost ministru
               oziroma ministrici, da si izbere po potrebi komisijo. S tem se tudi njena, kako bi
               človek rekel, odgovornost nekje malo prenese na strokovne sodelavce lahko. Drugače
               nisem imela nobenega namena, da bi karkoli izpodbijala ali nezaupanje zganjala, pač
               pa samo kot strokovno pomoč. Hvala lepa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Mislim, glede na pomisleke, ki ste jih imeli, predlagate, da bi to stvar
               prevzel odbor? <stage>(Da.)</stage> Torej ne bi več bil amandma takšen, kot ga imate vi. Po mojem
               mnenju, če bi že bil predmet tega zakona, bi moral biti uvrščen verjetno - ampak bo
               predlagatelj povedal - pod 4. poglavje, to so <q>"druge določbe"</q>, drugam ne spada, in bi
               moral biti uvrščen mogoče kot 19.a člen, ker je uporaba zakona, za tem bi tudi to
               komisijo imenovali. In bi morali potem še popraviti, če bi to naredili, v 20. členu
               pri <q>"izvršilni podpis"</q> tudi določiti, do kdaj bi morala pa ministrica to komisijo
                  imenovati Se pravi, da bi
               morali imeti proceduralno prekinitev, umestitev v nov člen in potem njegovo izvedbo
               še v nekem novem členu, potem fiksirati. Gospod, državni sekretar.</p>
            </sp>
            <sp who="SDT3:BaškovičCiril">

               <speaker>CIRIL BAŠKOVIČ:</speaker>

               <p>Spoštovani odbor. Predlagatelj meni, razume, koristnost te intence, da v osnovi
               amandma ni potreben, zato ker ministrstvo tako ali tako o vseh strokovnih vprašanjih
               presoja s pomočjo bodisi strokovnih komisij, bodisi organizmov, ki so strokovni in že
               ostajajo, kot recimo, zlasti zavod za varstvo kulturne dediščine z 200 zaposlenimi
               konzervatovji in restavratorji, potem seveda muzejske strokovne skupine, med katerimi
               je mnogo doktorjev, znanost itd., to je eden razlog. Nič ne teče mimo tega, tako da,
               gospa Tisovic, tukaj v bistvu trka na odprta vrata.</p>
               <p>Po drugi strani sem pa pomenil, da bi imenovanje neke majhne komisije sicer pomenilo,
               da bi delati to, kar že tako počnemo, pa vendarle, bi v mnogih primerih morali poseči
               po strokovnjaki zunaj te iste, ker gre za tako zelo raznovrstno premično kulturno
               dediščino in ni strokovnjaka, ki bi strokovno obvladoval vse možne primere. To so
               bili razlogi, tako da, intenca je čisto razumljiva, vendar tudi, da v praksi že tako
               teče, sploh drugače ne more biti in tudi ne sme biti.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Gospa Ana Marija Tisovic.</p>
            </sp>
            <sp who="SDT3:TisovicMarijaAna">

               <speaker>ANA MARIJA TISOVIC:</speaker>

               <p>Če je to zagarantirano strokovnost, oziroma, strokovno pomoč, potem jaz odstopam od
               tega amandmaja, ker v glavnem, važno je, da je to urejeno. Če je to drugače urejeno,
               pač mene ne moti.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa, kolegica. Smo pri 3. členu, tukaj imamo opravka z tremi amandmaji. Prvi
               amandma so predlagatelji poslanski klub in tri poslanske skupine. Drugi amandma je
               amandma gospe Ane Marije Tisovic in tretji amandma je tudi amandma poslanskega kluba
               in treh poslanskih skupin. Odpiram razpravo. Želi kdo besedo? S tem, da bi vas
               opozoril še na to, da k tretjemu amandmaju k 3. členu imate na posebnem listu predlog
               za amandma odbora, ki je zgolj redakcijske narave. Se pravi, k tretjem amandmaju
               imamo še predlog za amandma k amandmaju k 3. členu odbora. Gospa Ana Marija Tisovic.
           </p>
            </sp>
            <sp who="SDT3:TisovicMarijaAna">

               <speaker>ANA MARIJA TISOVIC:</speaker>

               <p>Hvala lepa, za besedo. K omenjenem predlogu smo mi dali amandmaje, ne samo k 3.
               členu, ampak tudi k 4., 11., 14., in 15. členu. Amandmaji so se nam zdeli tehtni,
               vendar prevedeno niso popolnoma v skladu z direktivo iz 93/7, zato bom amandmaje
               umaknila, čeprav menim, da bi morali pač, moti nas v glavnem ta letnica 100, pa 30
               let, ker v tem obdobju so med vojno in po vojni, marsikaj je bilo storjenega iz naše
               sedanje republike, iz naše sedanje države v inozemstvo in se mi zdi škoda, da smo to
               izgubili. Hvala lepa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Kolegica Tisovic, samo toliko, vi ste rekli, bom umaknila<gap n="..."/></p>
            </sp>
            <sp who="SDT3:TisovicMarijaAna">

               <speaker>ANA MARIJA TISOVIC:</speaker>

               <p>Ja, k 3., 4., 11., 14., in 15. členu. Ja, umikam, ker je pač po direktivah tako. Zdi
               se nam pa v naši poslanski skupini škoda,  ker so direktive take, ker mi lahko izgubimo precej.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa kolegica. Želi še kdo besedo? V kolikor ne, prehajamo na glasovanje k
               prvemu amandmaju k 3. členu.</p>
               <p>Kdo podpira? <stage>(13 članov.)</stage> Kdo nasprotuje? <stage>(Nihče.)</stage></p>
               <p>Sprejeto.</p>
               <p>Potem, najprej k amandmaju odbora na amandma k 3. členu poslanskega kluba in
               poslanskih skupin.</p>
               <p>Kdo podpira? Hvala lepa. Kdo nasprotuje? <stage>(Nihče.)</stage></p>
               <p>Sprejet.</p>
               <p>Še k amandmaju k 3. členu.</p>
               <p>Kdo podpira? <stage>(13 članov.)</stage> Kdo nasprotuje? <stage>(Nihče.)</stage></p>
               <p>Smo opravili.</p>
               <p>Smo pri pregledu amandmaja na strani tri, to so amandmaji k 4. členu. Ker je kolegica
               Ana Marija Tisovic prvi amandma, drugi amandma in četrti amandma umaknila imamo samo,
               prvi, tretji in četrti, imamo opravka samo z drugim amandmajem, če ga preberem. 4.
               točka prvega odstavka 4. člena se glasi: Četrti, da je inventariziran, kot del oprema
               iz zbirke verske skupnosti. Želi kdo tu besedo? Najprej, gospod Samo Bevk, potem pa
               kolegica Lidija Majnik.</p>
            </sp>
            <sp who="SDT3:BevkSamo">

               <speaker>SAMO BEVK:</speaker>

               <p>Najlepša hvala. Jaz seveda podpiram ta amandma, kajti, če je nek predmet
               inventariziran, kot predmet v javni zbirki muzeja ali arhiva knjižnice itd., ima
               avtomatično status kulturnega spomenika državnega ali lokalnega pomena. V tem
               primeru, kot smo povedali, gre za tehnični zakon in je zadnji čas, da država ta zakon
               sprejme in uskladi s pravnim redom Evropske unije, posebej zaradi tega, ker bodo po
               1. maju prihodnje leto odpadle meje, meja je bila sedaj do neke mere določena ovira
               za iznos teh predmetov kulturne dediščine čez mejo v druge države. Kljub temu, da smo
               imeli mejo je še vseeno bilo veliko pretihotapljenih predmetov kulturne dediščine,
               slik itd., etnološke dediščine, sakralne dediščine itd., sedaj te mejene bo in to bo
               še toliko večja nevarnost. Vendar, ta zakon ni edini ukrep, ta samo, bi rekel, gasi
               tisto, kar se je že zgodilo. Predvsem pa je potrebno, po mojem mnenju, preprečevati,
               da bi predmeti kulturne dediščine šli v druge države, to bomo pa najlažje naredili na
               ta način, da bomo povečali delež sredstev v proračunu ministrstva za kulturo, ki je
               namenjen za nakupe muzejskih predmetov. Sedaj na ta način bodo lahko naše javne
               zbirke obogatene tudi z zbirkami, ki so sedaj v privatnih rokah ali pa celo na črnem
               trgu in se z njimi kar veselo trguje. Zbiralci in muzealci zelo dobro vedo, kaj se na
               tovrstnem trgu nahaja.  In če
               bodo muzeji imeli dovolj sredstev za odkupe teh predmetov, se bodo najprej znašli v
               zbirkah naših muzejev, kajti konec koncev je nekomu, ki trguje s temi predmeti ali je
               njihov lastnik, v prvi vrsti pomembno, da se te stvari znajdejo v domačih zbirkah, ne
               pa da na ilegalen način trgujejo s temi predmeti. Že leta 1997 je državni zbor
               opozoril na ta problem. Ministrstvo za kulturo je v letih, ki so temu sledila,
               povečevalo ta sredstva. Kakšen je pa sedanji predlog za leto 2004 in 2005, ne vem.
               Vsekakor priporočilo, da bi se sredstva v državnem proračunu za ta namen povečala.
               Hvala lepa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa, gospod Bevk. Gospa Lidija Majnik.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Hvala lepa. Če gre resnično za popolnoma tehničen zakon, potem bi vlagatelja samo
               vprašala, zakaj ni prepisal kompletne direktive in aneksa k tej direktivi, ker potem
               bi bilo odgovorjeno tudi na vprašanja, ki jih je predstavil predstavnik državnega
               sveta in na katere opozarja gospa Tisovic, gre namreč za zasebne zbirke.</p>
               <p>V zakonu govorimo o nacionalnem bogastvu, ki je razglašeno pred in po. In, recimo,
               izpostavljam en segment, to so donacije, ki jih naši umetniki dajejo z volilom za
               zapuščino javnim institucijam. Ko je volilo v javnem zavodu, je inventarizirano,
               katalogizirano in je na seznamu, je zaščiteno s tem zakonom. Vendar donatorji to
               darujejo ponavadi po smrti, posthumno. Se pravi, da so ta naša nacionalna bogastva v
               privatnih zbirkah. Če bi prepisali celoten aneks, ki ima 14 točk, ne samo 5, kot jih
               imamo mi, bi v ta zakon zajeli tudi te mejne in sporne spomenike. Zakon namreč govori
               tako o kipih, statuah, slikah, mozaikih, skratka, obsega vse, kar kasneje v javnih
               zavodih uvrščamo med zbirke in nacionalno bogastvo.</p>
               <p>Zato bi, glede na to, da ne morem tako hitro prevesti tega aneksa, predlagala, da bi
               odbor sprejel amandma in bi v ta člen zapisal kompletno besedilo, če nima seveda
               državni sekretar kakšnega upravičenega razloga, da tega niso naredili. Mislim, da je
               za nas vse skupaj zelo sporno, da ne obsežemo tudi tistega, kar še ni v javnih
               zbirkah, nekoč pa bo.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Gospod državni sekretar.</p>
            </sp>
            <sp who="SDT3:BaškovičCiril">

               <speaker>CIRIL BAŠKOVIČ:</speaker>

               <p>Hvala gospe poslanki za povedano. Termini, ki jih uporabljamo v petih točkah v
               predlaganem 4. členu, po slovenski zakonodaji, tudi strokovni zakonodaji, zajemajo
               vse termine iz 14 točk aneksa k direktivi. Aneks k direktivi to navaja ravno zato, da
               opozori na kompletno dediščino, ki jo je treba po tem zakonu varovati. V Evropi je pa
               mnogo različnih nacionalnih zakonodaj, ki te dediščine pod različnimi termini
               združujejo v širše sklope, ampak tako, da zajemajo vse. In zato seveda, ko v Evropi
               izide aneks, mora biti tako podroben, nacionalne zakonodaje pa to prevedejo v svoje
               obstoječe termine, ki zajemajo včasih tudi po več kategorij istega aneksa. Tako da po
               mnenju predlagatelja  ni nič
               izpuščenega.</p>
               <p>Kar pa se tiče vprašanja zasebnih zbirk, tudi ko so že donirane, pa so dejansko še
               pri živemu donatorju, je z njimi tako, da ustrezen člen zakona pove, da lahko, če
               pride do odtujitve takih zbirk, čisto pravih zasebnih ali pa če gre za primer, na
               katerega je opozorila spoštovana gospa poslanka, lahko - po letu 1993 mora biti
               odtujeno - lahko v tem primeru, če bi zakon bil sprejet, ministrstvo za kulturo
               naknadno proglasi takšno zbirko, njen sestavni del ali posamičen predmet za
               nacionalno bogastvo dediščinsko in si s tem odpre pota,da sledi postopkom iz tega
               zakona. Ne more prej začeti s postopkom, dokler tega ne naredi po nacionalni
               zakonodaji <stage>(ta je v Sloveniji razdelana, ve se, kako se to stori)</stage> in ko ministrstvo
               za kulturo proglasi zbirko iz umetnikovega opusa, ki jo je doniral muzeju, pa jo ima
               še pri sebi, za nacionalno bogastvo, tedaj lahko naslednji dan, če smem govoriti malo
               šaljivo, naslednji dan že sproži po tem zakonu postopek pred sodiščem države Evropske
               unije, v kateri najde to zbirko ali tisto sliko <stage>(to pa mora sevedaprej ugotoviti)</stage>, za
               vračilo nazaj v Slovenijo. Ko pride nazaj v Slovenijo, po sodnem postopku seveda,
               tedaj se pa po drugih predpisih odloča, kam se ta slika vrne; tega ta zakon več
               direktno ne ureja. Ta ureja samo promet odtujenih predmetov med državami EU. Hvala
               lepa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Moje razmišljanje glede tega je naslednje. Člen je odprt in menim, da je
               bistven člen, ki govori o nacionalnem bogastvu, zato je dobro, da se pri njem
               nekoliko ustavimo. Kolegica Majnikova, ali želite, da - ker ta člen bo, izgleda,
               amandmiran, je do tretje obravnave odprt - da se do takrat pripravi nek amandma, kar
               je možno, ali pa zahtevate zdaj pol ure, eno uro ali koliko, mogoče nekaj dni časa,
               da to prekinemo in potem nadaljujemo s temi stvarmi. Izvolite, Lidija Majnik.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Kolega Bevk me je opozoril, da je v prilogi prevod tega aneksa, ampak ta aneks je
               predviden, da bo vgrajen v pravilnik, pravilnik pa ni del zakona. In če želimo zajeti
               tudi našo novejšo dediščino, ki stara sto let, je ne moremo imeti v pravilniku, ampak
               v tekstu zakona. In mislim, da bi se morali okrog tega še pozabavati, tako kot ste,
               gospod predsednik, tudi napovedali - da to skušamo vgraditi v sam tekst zakona in
               rešimo vsaj nekaj dilem, ki nas vse obdajajo pri obravnavi tega zakona.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Gospod Samo Bevk.</p>
            </sp>
            <sp who="SDT3:BevkSamo">

               <speaker>SAMO BEVK:</speaker>

               <p>Saj najbrž je tudi v drugih državah to urejeno tako, da je ta obrazložitev v
               pravilniku. Zdaj bi vprašal pristojno službo, ali je ta priloga tudi sestavni del
               tega zakona. Izgleda, da ni, po tem, kar - čeprav tu piše, kdaj začne<gap n="..."/> Dobro,
               mislim, da je lahko tudi v okviru tega pravilnika to določeno. Mene bolj skrbi tole,
               recimo, bom kar na pamet vzel in povezujem s tistim, kar sem prej povedal. Recimo, 4.
               točka 1. člena: <q>"Akvareli, gvaši in pasteli, ki so ročno izdelani v kateremkoli
               materialu in na kateremkoli nosilcu, starejši od 50 let."</q> Se pravi, da vse tisto, kar
               je mlajše od 50 let, za tisto ne skrbimo, tako da se bo lahko na veliko trgovalo.
               Vendar ker gre za tehnični zakon in ker samo usklajujemo zakonodajo, pač moramo na to
               pristati. Lahko pa bomo te stvari sanirali na ta način, da bomo preventivno, kot sem
               prej rekel,  zagotavljali denar
               za te odkupe in da bodo te stvari ostajale pri nas. Hvala lepa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Izvršilni predpisi iz 20. člena, kar se nanaša na 4. točko, je popravljeno z
               amandmajem, ker je bilo napačno citirano, in se nanaša na 3. člen. Se pravi, da bomo
               morali besedilo tega izvršilnega predpisa popraviti. Izvolite.</p>
            </sp>
            <sp who="SDT3:LošičNataša">

               <speaker>NATAŠA LOŠIČ:</speaker>

               <p>Hvala lepa. Ker smo bili ravno pozvani k besedi oziroma k določenemu vprašanju.
               Seveda, pravilnik je samostojen pravni akt, podzakonski, se navezuje na zakon, ni pa
               sestavni del zakona, predlagatelj ga je samo priložil, da se že vnaprej vidi, kakšna
               bo njegova vsebina.</p>
               <p>Mislim pa, da je pomembnejše pravno vprašanje glede razmerja pri posameznih točkah v
               okviru 4. člena. Če je naše pravno stališče glede stroke, ki je v tem primeru varstvo
               kulturne dediščine, če prav razumemo, je kriterij iz 5. točke tako obsežen, da se v
               tem primeru zajame tudi predmete, ki ne izpolnjujejo kriterija starosti. Se pravi, 5.
               točka je tista, po kateri lahko minister odloči, da je posamičen predmet tudi predmet
               varstva po tem zakonu, četudi ne izpolnjuje pogoja glede starosti. Se pravi, da je v
               tem primeru ta možnost dana, ne glede na sto ali petdeset let starosti. Hvala.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Želi še kdo razpravljati? Želi kdo vložiti amandma? Če ne, prehajamo na
               odločanje.</p>
               <p>Smo pri amandmaju k 4. členu, to je amandma poslanskega kluba in treh poslanskih
               skupin. Izvolite, gospa Lidija Majnik.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Gospod predsednik, pozvali ste, ali kdo želi vložiti amandma. Najavljam, da bom
               vložila amandma.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Zdaj, ali želite odmor, da ga pripravite z obrazložitvami? Koliko časa?</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Pravzaprav odmora ne bi rabila, ker bi veljalo prepisati 1. člen iz pravilnika in to
               uporabiti kot amandma. Tako da tekst pravzaprav imamo. Veljalo bi ga potem najbrž v
               tretjem branju samo še redakcijsko popraviti v tistih delih, ki niso identični z
               aneksom <stage>(recimo, tam je ena letnica 50, v resnici gre za 100 in podobno)</stage>. Ni čisti
               prepis aneksa.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Že, ampak po poslovniku moram imeti to napisano, hkrati z obrazložitvijo, ker se več
               zapisnikov sej ne dela. To je pismeni dokument in na tak amandma bi moral
               predlagatelj in tudi zakonodajno-pravna služba verjetno povedati in podati svoje
               mnenje. Torej, če želite vložiti zdaj - če želite v tretji obravnavi, je druga stvar,
               vendar če želite zdaj vložiti<gap n="..."/> Prosim? V tretji. Potem bomo pa odprli po vsej
               verjetnosti ta člen. Hvala lepa.</p>
               <p>Kdo podpira amandma, ki sem ga prej omenil, k 4. členu? <stage>(12 članov.)</stage> Je kdo proti?
               <stage>(Nihče.)</stage></p>
               <p>Amandma smo podprli.</p>
               <p>Smo pri 5. členu, kjer imamo dva amandmaja, prvega poslanskega kluba in treh
               poslanskih skupin in tudi drugega poslanskega kluba in treh poslanskih skupin. Želi
               kdo besedo? Ne.</p>
               <p>Pred odločanjem naj vas obvestim, da gospoda Ljuba Germiča nadomešča gospod Leopold
               Kremžar, ki ima vse pravice kot on, in ga lepo pozdravljam.</p>
               <p>Torej, kdo podpira prvi amandma k 5. členu? <stage>(... članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Drugi amandma k 5. členu. Kdo
               je za? <stage>(13 članov.)</stage> Je kdo proti? <stage>(Nihče.)</stage></p>
               <p>Tudi ta amandma je sprejet.</p>
               <p>K 6. členu imamo dva amandmaja, prvega je vložil poslanski klub in tri poslanske
               skupine, drugega poslanski klub in dve poslanski skupini; amandmaja sta nastala na
               podlagi pripomb zakonodajno-pravne službe in izboljšujeta tekst. Želi kdo besedo? Če
               ne, prehajamo na odločanje.</p>
               <p>Kdo podpira prvi amandma k 6. členu? Hvala lepa. Je kdo proti? <stage>(Nihče.)</stage></p>
               <p>Prvi amandma je sprejet.</p>
               <p>Kdo podpira drugi amandma? Hvala lepa. Je kdo proti? <stage>(Nihče.)</stage></p>
               <p>Amandma je sprejet.</p>
               <p>Pri 7. členu imamo tudi dva amandmaja, ki sta nastala na podlagi poročila
               zakonodajno-pravne službe. Prvega je vložil poslanski klub in tri poslanske skupine,
               drugega ravno tako. Predlagatelje drugega amandmaja bi le povprašal, ali manjka tam
               besedica <q>"se"</q> vmes. Besedilo je pa tako: <q>"V petem odstavku 7. člena črta besedilo v
               oklepaju,"</q> verjetno <q>"se črta besedilo v oklepaju"</q>? Je pravilno? Lahko popravimo to,
               kot popravek, prav. Želi kdo besedo? Ne. Prehajamo na odločanje.</p>
               <p>Kdo podpira prvi amandma k 7. členu? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Kdo podpira drugi amandma k 7. členu? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Smo pri dveh amandmajih k 8. členu, predlagatelja obeh sta poslanski klub in tri
               poslanske skupine. Želi kdo besedo? Ne. Odločamo o prvem amandmaju.</p>
               <p>Kdo ga podpira? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Kdo podpira drugi amandma? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>K 9. členu imamo tri amandmaje, vse tri amandmaje je vložil poslanski klub in tri
               poslanske skupine. Želi kdo besedo? Ne želi. Prehajamo na odločanje.</p>
               <p>Kdo podpira prvi amandma k 9. členu? <stage>(Večina.)</stage> Je kdo proti? <stage>(Nihče.)</stage></p>
               <p>Kdo podpira drugi amandma? <stage>(Večina.)</stage> Je kdo proti? <stage>(Nihče.)</stage></p>
               <p>Kdo podpira tretji amandma? <stage>(Večina.)</stage> Je kdo proti? <stage>(Nihče.)</stage></p>
               <p>Opravljeno.</p>
               <p>Smo pri amandmaju k 10. členu, predlagatelj poslanski klub in tri poslanske skupine.
               Želi kdo tu besedo? Ne.</p>
               <p>Kdo podpira ta amandma? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>K 11. členu je prvi amandma kolegica, gospa Ana Marija Tisovic, umaknila. Drugi in
               tretji amandma sta pa amandmaja poslanskega kluba in treh poslanskih skupin. Želi kdo
               besedo? Ne. Odločamo.</p>
               <p>Kdo podpira drugi amandma k 11. členu? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Kdo podpira tretji amandma? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Smo pri 13. členu in dveh amandmajih. Oba amandmaja je vložil poslanski klub in tri
               poslanske skupine. Želi kdo besedo? Ne.</p>
               <p>Odločamo o prvem amandmaju.</p>
               <p>Kdo ga podpira? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Kdo podpira drugi amandma? <stage>(Večina.)</stage> Je kdo proti? <stage>(Nihče.)</stage></p>
               <p>Tudi drugi amandma je sprejet.</p>
               <p>Smo pri amandmaju k 14. členu, kjer imamo dva amandmaja, in sicer so predlagatelji
               prvega poslanski klub in tri poslanske skupine, drugi amandma pa je kolegica Ana
               Marija Tisovic umaknila. Želi kdo tu besedo? Ne. Odločamo.</p>
               <p>Kdo podpira prvi amandma? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Smo pri 15. členu. Ta ima tri amandmaje. Drugi amandma je kolegica Ana Marija
               Tisovic umaknila. Imamo dva amandmaja, ki  ju je vložil poslanski klub in tri poslanske skupine.
               Želi kdo besedo? Ne. Prehajamo na odločanje.</p>
               <p>Kdo podpira prvi amandma iz pregleda? <stage>(Večina.)</stage> Je kdo proti? <stage>(Nihče.)</stage></p>
               <p>Kdo podpira drugi amandma iz pregleda? <stage>(Večina.)</stage> Je kdo proti? <stage>(Nihče.)</stage></p>
               <p>Sprejeto.</p>
               <p>Smo pri 16. členu in dveh amandmajih. Oba amandmaja so vložili poslanski klub in tri
               poslanske skupine. S tem, da bi vas, kolegice in kolegi, opozoril, da ste dobili na
               tistem listu zraven materiala še predlog za amandma na amandma, prvi amandma k 16.
               členu, da bi bil to potem amandma na amandma odbora. Želi kdo besedo? Ne. Potem lahko
               odločimo.</p>
               <p>Najprej bi glasovali o amandmaju na amandma k 16. členu, da bi bil to amandma odbora
               na amandma.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Potem pa še glasujemo o amandmaju k 16. členu.</p>
               <p>Kdo ga podpira? <stage>(Večina.)</stage> Je kdo proti? <stage>(Nihče.)</stage></p>
               <p>Tudi ta je sprejet.</p>
               <p>In drugi amandma. Kdo ga podpira? <stage>(Večina.)</stage> Je kdo proti? <stage>(Nihče.)</stage></p>
               <p>To je sprejeto.</p>
               <p>Smo pri amandmaju k 20. členu, številka 4 se nadomesti s številko 3, se pravi, čista
               redakcija. Želi kdo besedo? Odločamo.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Sprejeto.</p>
               <p>Smo pri amandmaju k 21. členu. Prosim vas, če pogledate še predlog za amandma odbora
               na amandma k 21. členu poslanskega kluba in poslanskih skupin. Želi kdo besedo? Če
               ne, odločamo.</p>
               <p>Najprej glasujemo o amandmaju odbora na amandma.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Glasujemo še o amandmaju k 21. členu.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Smo pri amandmaju k 22. členu, ki so ga vložili poslanski klub in tri poslanske
               skupine. Želi kdo besedo? Nihče. Prehajamo na odločanje.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Sprejeto.</p>
               <p>Želi še kdo razpravljati o kakšnem členu posebej? Če ne, prehajamo na odločanje o
               vseh členih zakonskega predloga<gap n="..."/> <stage>/Oglašanje iz klopi./</stage> Prosim? Gospa Majnikova,
               izvolite.</p>
            </sp>
            <sp who="SDT3:MajnikLidija">

               <speaker>LIDIJA MAJNIK:</speaker>

               <p>Gospod predsednik, se opravičujem, ne želim razpravljati o členu, bi pa rada
               opozorila na oceno finančnih posledic sprejetja zakona in bi želela, da bi to prišlo
               v zapisnik.</p>
               <p>Ob sprejemu zakona sicer na to nimam vpliva, bi pa apelirala, da ministrstvo ne
               načrtuje stroškov dodatnega zaposlovanja, predvidoma je mišljeno za eno novo delovno mesto z
               univerzitetno izobrazbo, za uradnika na ministrstvu za kulturo, ki se bo ukvarjal z
               vračanjem predmetov dediščine. Že prej smo rekli pri imenovanju komisije, da je
               spekter spomenikov, predmetov kulturne dediščine tako velik, da takšnega univerzalca
               v državi in na svetu pravzaprav ni. Pravno službo ministrstvo ima, državno
               pravobranilstvo in ostale organe ministrstvo lahko uporablja in mislim, da bi bil
               ukrep zaposlitve visoko usposobljenega oziroma izobraženega in ne usposobljenega
               uradnika malo vprašljiv. Zato bi apelirala na ministrstvo, da se temu odreče.</p>
            </sp>
            <sp who="SDT3:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. To bo sestavni del zapisnika oziroma magnetograma, ker zapisnikov ne delamo.
               Želi še kdo besedo? Če ne, prehajamo na razpravo in glasovanje o vseh členih
               zakonskega predloga skupaj.</p>
               <p>Kdo je za? Tu smo pa sedaj soglasni, razen enega. Je kdo proti? <stage>(Nihče.)</stage></p>
               <p>Tudi to smo sprejeli in s tem opravili.</p>
               <p>Zaključujem drugo obravnavo predloga zakona na matičnem delovnem telesu. Vsi
               sprejeti amandmaji se vključijo v dopolnjen predlog zakona, ki bo sestavni del
               poročila odbora. Želi kdo biti poročevalec odbora na seji zbora? Dobro, potem je
               predsednik. Se strinjate? Prav.</p>
               <p>S tem zaključujem današnjo, 25. sejo odbora. Vse prav lepo pozdravljam in želim
               prijetno popoldne! Naši delegaciji na Slovaško pa dosti lepih trenutkov!</p>
               <stage type="time">(Seja je bila končana 7. oktobra 2003 ob 14.53 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-Skupna-2002-12-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT3-Skupna-2002-12-06.OZO">BF0C1A3AD3AD5771C1256C7C0035B39E</idno>
               <idno type="custom" subtype="session" corresp="#SDT3-Skupna-2002-12-06.OZZP">9BF8BCA7357CADD6C1256C80003C7B20</idno>
               <idno type="custom" subtype="day" corresp="#SDT3-Skupna-2002-12-06.OZO">DCE43FC77555AFB1C1256C8A00363466</idno>
               <idno type="custom" subtype="day" corresp="#SDT3-Skupna-2002-12-06.OZZP">113CF068DE12C1BAC1256C8A0038F815</idno>
               <idno type="URI" corresp="#SDT3-Skupna-2002-12-06.OZO">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=DCE43FC77555AFB1C1256C8A00363466</idno>
               <idno type="URI" corresp="#SDT3-Skupna-2002-12-06.OZZP">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=113CF068DE12C1BAC1256C8A0038F815</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-Skupna-2002-12-06.OZO" n="015">
               <name>Redna</name>
               <date when="2002-12-06"/>
            </setting>
            <setting who="#SDT3-Skupna-2002-12-06.OZZP" n="041">
               <name>Nujna</name>
               <date when="2002-12-06"/>
            </setting>
         </settingDesc>
         <particDesc>
            <listOrg>
               <org xml:id="SDT3-Skupna-2002-12-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-Skupna-2002-12-06.OZO">
                        <orgName key="OZO">Odbor za obrambo</orgName>
                     </org>
                     <org xml:id="SDT3-Skupna-2002-12-06.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">SKUPNA SEJA ODBORA DRŽAVNEGA ZBORA REPUBLIKE SLOVENIJE</stage>
            <stage type="title">ZA OBRAMBO</stage>
            <stage type="session">15. seja</stage>
            <stage type="title">ZA ZUNANJO POLITIKO</stage>
            <stage type="session">41. seja</stage>
            <stage type="date">(6. december 2002)</stage>
            <stage type="chairman">Sejo je vodil Jelko Kacin, predsednik odbora za zunanjo politiko.</stage>
            <stage type="time">Seja se je pričela ob 9.06 uri.</stage>


            <sp xml:id="SDT3-Skupna-2002-12-06.sp1">

               <speaker>PREDSEDNIK JELKO KACIN:</speaker>

               <p>- sejo, zato uvodoma ugotavljam, da smo mi sklepčni, pa prosim še gospoda Petana za
               svoj odbor, da ugotovi, ali lahko pričnemo z delom.</p>
            </sp>
            <sp xml:id="SDT3-Skupna-2002-12-06.sp2">

               <speaker>PREDSEDNIK RUDOLF PETAN:</speaker>

               <p>Tudi mi smo sklepčni. Tako da glede poteka seje in sklepanja ni nobenega problema.
               Lahko v bistvu začnemo skupno sejo odbora za obrambo in pa odbora za zunanjo
               politiko. <gap n="..."/><stage>/Medsebojni pogovor./</stage><gap n="..."/></p>
            </sp>
            <sp xml:id="SDT3-Skupna-2002-12-06.sp3">

               <speaker>PREDSEDNIK JELKO KACIN:</speaker>

               <p>Spoštovani, jaz bi samo uvodoma povedal, da je odbor za zunanjo politiko želel
               obravnavati poročilo o vrhunskem srečanju Nata in povabilu Republiki Sloveniji že na
               svoji seji, ki je potekala v torek. Žal pa je vlada poročilo o tem srečanju
               obravnavala šele včeraj v četrtek, zato sva se s predsednikom odbora za obrambo
               dogovorila, da bo potekala skupna seja danes. Zato se najprej zahvaljujem predsedniku
               odbora za razumevanje in za racionalen pristop pri obravnavi te teme, hkrati pa s tem
               tudi pojasnjujem, zakaj ste besedilo dokumenta dobili na klop. Preprosto ga pred tem
               ni bilo na voljo. Ker pa je označen s stopnjo zaupnosti interno, pa ga je mogoče
               distribuirati samo proti podpisu. To so razlogi, da je prišlo do takega načina
               vročanja dokumentov.</p>
            </sp>
            <sp xml:id="SDT3-Skupna-2002-12-06.sp4">

               <speaker>PREDSEDNIK RUDOLF PETAN:</speaker>

               <p>Torej ker mi odbor za obrambo v bistvu sejo zdaj začenjamo, bomo pač morali to uvodno
               proceduro pač dati skozi. Torej dovolite, da vas vse lepo pozdravim. Pričenjamo 15.
               redno sejo odbora za obrambo. Lep pozdrav vsem članom in pa seveda tudi vabljenim.
               Vabljeni so bili minister za obrambo dr. Anton Grizold, ministrstvo za zunanje zadeve
               dr. Dimitrij Rupel, vendar kot sem obveščen se ne more udeležiti današnje seje,
               brigadir Ladislav Lipič, načelnik generalštaba, urada predsednika vlade in republike
               in pa združenje slovenskih častnikov. Torej vse lepo pozdravljam, pozdravljam pa tudi
               predstavnike medijev, ki se udeležujejo današnje seje.</p>
               <p>V skladu s poslovnikom ugotavljam, da so se opravičili gospod Igor Štemberger in pa
               Janez Cimperman. Kot sem obveščen, bo gospoda Cimpermana zastopal v obeh vlogah
               gospod Jerovšek, ko se nam bo pridružil. Potem pa moram tudi povedati, da s
               pooblastilom pa nadomešča gospod Roman Jakič gospoda Mirana Jeriča in kot sem že prej
               omenil gospod Jerovšek, ko se nam bo pridružil gospoda Cimpermana.</p>
               <p>Z vabilom ste prejeli tudi dnevni red, zato člane odbora sprašujem, ali imajo mogoče
               kakšne dopolnilne predloge za spremembo dnevnega reda. Ugotavljam, da ne. Torej
               ugotavljam, da je takšen dnevni red, kot ste ga dobili z vabilom, tudi osvojen in
               bomo po tem dnevnem redu tudi delali.</p>
               <p>Kot je gospod Kacin že omenil, bodo dve vsebinski točki, to je poročilo o vrhunskem
               zasedanju zveze Nato v Pragi in pa Slovenija po vrhunskem zasedanju zveze Nato opravi
               skupna, tako da bodo poročevalci enkrat zadevo, gradivo predstavili in bo mogoče
               lahko razprava tudi malo širša.</p>
               <p>Ker se točke nekako vsebinsko dopolnjujejo mislim, če se bo predsednik tudi odbora
               za zunanjo politiko strinjal, da bi lahko mogoče kar v okviru ene točke oba gradiva
               obravnavali.</p>
               <p>Glede na to,  da pa je en del
               gradiva ima oznako zaupno, interno, to je pač najnižja stopnja zaupnosti, po starem,
               seveda glede na to, da je v drugem gradivu, ki tudi obravnava podobno problematiko,
               ki smo jo dobili, nima te stopnje, seveda zato sprašujem, bom rekel lastnika gradiva,
               to je vlada, v tem primeru zastopa minister za obrambo, ali lahko zadevo predstavimo
               na odprti seji, ali je mogoče potreben kakšen drugi postopek, tako da bi mogoče v
               nadaljevanju ne imeli teh proceduralnih zapletov. Gospod minister, lahko nam
               pojasnite?</p>
            </sp>
            <sp xml:id="SDT3-Skupna-2002-12-06.sp5">

               <speaker>DR. ANTON GRIZOLD:</speaker>

               <p>Predlagam, da je zadeva odprta.</p>
            </sp>
            <sp xml:id="SDT3-Skupna-2002-12-06.sp6">

               <speaker>PREDSEDNIK RUDOLF PETAN:</speaker>

               <p>Hvala lepa. Torej potem, kar se tiče odbora za obrambo, lahko to zadevo obravnavamo
               pod skupno točko. Gospod Kacin, želiš kaj pripomniti?</p>
            </sp>
            <sp xml:id="SDT3-Skupna-2002-12-06.sp7">

               <speaker>PREDSEDNIK JELKO KACIN:</speaker>

               <p>Če je vlada umaknila oznako zaupnosti dokumenta, ni nobenih problemov, da ne bi o
               dokumentu, tudi o drugem dokumentu razpravljali na odprti seji in zato predlagam, da
               je predstavitev skupna, da je razprava skupna, da pa je glasovanje o morebitnih
               sklepih ločeno.</p>
               <p>Lahko začnemo <title>1. TOČKO</title> in uvodoma prosim predstavnika oziroma predstavnike
               vlade za predstavitev dokumenta. Predstavniki vlade, prosim za uvodno predstavitev
               dokumenta.</p>
            </sp>
            <sp xml:id="SDT3-Skupna-2002-12-06.sp8">

               <speaker>PREDSEDNIK RUDOLF PETAN:</speaker>

               <p>Gospod Grizold, prosim, če priklopite.</p>
            </sp>
            <sp xml:id="SDT3-Skupna-2002-12-06.sp9">

               <speaker>DR. ANTON GRIZOLD:</speaker>

               <p>Hvala, ker nisem vedel, kateri od predsednikov vodi sejo. Spoštovana gospoda
               predsednika odbora, spoštovane gospe in gospodje poslanci, lep pozdrav! tudi jaz se
               strinjam, da obe točki obravnavamo skupaj, ker sta vsebinsko tako povezani.</p>
               <p>Povabilo v začetku pristopnih pogovorov za polnopravno članstvo v Natu, ki smo ga
               sprejeli v Pragi, pomeni za Slovenijo pomemben mejnik v procesu, ki je bil začrtan že
               davnega leta 93. sicer, ko je bilo v resoluciji o izhodiščih zasnove nacionalne
               varnosti zapisano, da je strateški cilj Republike Slovenije tudi članstvo v zvezi
               Nato.</p>
               <p>Širitev Nata s sedmimi državami je največja doslej in upam si trditi, da je dokončno
               presežena bipolarna delitev iz časa hladne vojne. Nato se transformira v
               organizacijo, ki se bo učinkovito znala odzivati na vse današnje varnostne
               izzive.</p>
               <p>Za Slovenijo pa je to tudi nedvomno priznanje načrtnega, pravilnega in
               verodostojnega dela ter prizadevanj celotne države v zadnjih letih na
               zunanjepolitičnem področju in tudi na področju obrambnih reform, načrtovanja razvoja
               in preoblikovanja slovenske vojske.</p>
               <p>V Pragi se je po povabilu sestal Severnoatlantski svet z vsemi povabljenimi
               državami. S strani generalnega sekretarja je bilo posebej poudarjeno, da pomeni
               povabilo povečanje varnosti in krepitev zavezništva, s tem pa seveda krepitev
               stabilnosti in varnosti v Evropi kot celoti. Obenem pomeni povabilo tudi posebno
               odgovornost vseh povabljenih držav. Severnoatlantski svet je  posebno pozornost posvetil izboljšanju
               zmogljivosti in reorganiziranju sistema poveljevanja glede seveda na spremenjene
               varnostne izzive v mednarodnem varnostnem okolju. Članice Nato so se zavezale, da
               bodo izboljšale zmogljivosti na različnih področjih, predvsem na področju radiološke
               kemične in biološke obrambe, obveščevalne dejavnosti, logistike, mobilnosti
               inpodobno. Povečala naj bi se tudi mobilnost poveljniške strukture. Sprejeta je bila
               odločitev o ustanovitvi mobilnih in interoperabilnih sil, ki morajo biti dokončno
               pripravljene do leta 2006.</p>
               <p>Sestal se je tudi evroatlantski partnerski svet, na katerem je bilo poudarjeno, da
               je pomen partnerstva velik tudi v bodoče. To velja tudi za države, kot so Avstrija,
               Švedska in druge. Zato smo se tudi mi zavezali in izpostavili predvsem podporo
               protiteroristični koaliciji in zaveznike obvestili, da povečujemo udeležbo v SFOR-ju
               v Bosni in Hercegovini z dodatno pehotno četo.</p>
               <p>V Pragi so se sestali tudi zunanji ministri sveta Nato Ruska federacija, pri čemer
               je bilo posebej izpostavljeno, da Praški vrh ne pomeni omejevanja interesov in tudi
               ne nekega novega ogrožanja Rusije.</p>
               <p>Severnoatlantski svet je v Pragi izrazil podporo o uresničevanju resolucije 1.4.4.1
               varnostnega sveta in pozval Irak k spoštovanju te in drugih resolucij o Iraku.</p>
               <p>V Pragi je bilo tudi poudarjeno, da bo Nato tudi v prihodnje veliko pozornost
               posvečal jugovzhodni Evropi kot strateško pomembni regiji Evrope kot celote. Deloval
               bo v SFOR-ju in KFOR-ju ter sodeloval z organizacijo združenih narodov, Evropsko
               unijo in drugimi mednarodnimi organizacijami.</p>
               <p>Poudarjena je bila politika odprtih vrat, kar pomeni, da imajo tudi druge države v
               teh in drugih regijah v Evropi možnost postati članice zveze Nato.</p>
               <p>Nenazadnje pa so v Pragi potekala tudi številna in predvsem dvostranska srečanja
               predsednika vlade in zunanjega ministra. Sam pa sem se sestal z obrambnim ministrom
               Slovaške in Italije.</p>
               <p>Praško povabilo pomeni za nas pričetek intenzivnega procesa, končnih priprav za
               članstvo v zvezi Nato. Ta proces bo predvidoma potekal v okviru pristopnih pogovorov.
               Generalni sekretar zveze Nato je Republiko Slovenijo že povabil k začetku teh
               pogovorov in vlada je 26.11.2002 to povabilo tudi sprejela.</p>
               <p>Prvi krog pogovorov bo potekal 21.1.2003, na katerem se bodo obravnavala politična,
               ekonomska in obrambno vojaška vprašanja. Drugi krog bo potekal 31.1.2003. Ta bo
               obravnaval področja virov ter varnostna in pravna vprašanja. V teh pogovorih bo
               Slovenija formalno potrdila, tako kot ostale kandidatke svoj interes za članstvo in
               seveda sposobnost za izvajanje nalog v okviru zavezništva. Obenem bo tekla razprava o
               prispevku Slovenije v skupne Nato proračune in seveda tudi programe. Pogovori naj bi
               bili zaključeni nekje do konca marca 2003.</p>
               <p>Vzporedno s tem bo tekla razprava, ki jo bo vodila izvedenska skupina zveze Nato in
               sicer, o specifičnih zadevah in reformah ter seveda mogočem kvalitativnem predvsem
               prispevku vsake posamezne članice k zavezništvu.</p>
               <p>Članice Nata bodo obravnavale
               časovnico in ponujene zmogljivosti Republike Slovenije na zasedanju višjega
               razširjenega političnega odbora 11.3.2003. Temu bo sledila formalna ponudba naše
               države za pristop k Washingtonski pogodbi, ki predstavlja politično zavezo države.
               Pred tem bi morali izvesti vse potrebne notranje postopke v najširšem smislu.</p>
               <p>Konec marca 2003 naj bi bili predvidoma podpisani pristopni protokoli in nato se bo
               pričel postopek ratifikacije pri članicah zveze Nato, ki bo predvidoma trajal eno
               leto. Ameriški senat bo vsako kandidatko obravnaval posebej. Z razpravami bo verjetno
               začela aprila in maja prihodnjega leta. Polnopravno članstvo bomo dosegli z
               deponiranjem listine o pristopu k Washingtonski pogodbi, kar naj bi se zgodilo
               predvidoma do maja 2004.</p>
               <p>Če rečem še besedo ali dve o Sloveniji po vrhunskem zasedanju zveze Nato v Pragi. V
               gradivu, ki smo ga priložili k tej točki smo povzeli ključne zahteve Nato, ki jih je
               treba uresničiti za polnopravno članstvo na področju obrambno vojaških zadev. Pri tem
               je seveda treba upoštevati splošne obveznosti glede pristopnih pogovorov,
               ratifikacije in drugih postopkov, ki sem jih omenil v zvezi s poročilom in, ki jih
               mora naša država opraviti z enako dinamiko, kot druge povabljene kandidatke. Pri
               nalogah na obrambno vojaškem področju pa je treba oceniti, katere naloge so že
               opravljene, katere so še v izvajanju in seveda določiti, kakšne so možnosti, viri in
               potreben čas za njihovo uveljavitev oziroma uresničitev. Vse najpomembnejše
               aktivnosti, ki jih zadnji dve leti vodimo na področju nacionalne varnosti, zlasti pa
               na področju nacionalne obrambe, kot veste, imajo za strateški cilj poleg
               zagotavljanja pogojev za nacionalno obrambo z lastnimi zmogljivostmi in viri tudi
               zagotavljanje pogojev za zagotavljanje varnosti v sistemu kolektivne obrambe. Tako
               smo sprejeli razvojne, doktrinarne in normativne rešitve. Sprejete in uveljavljajo so
               organizacijske, tehnične in druge rešitve ter načrti za reorganizacijo in
               preoblikovanje Slovenske vojske. Določene so prioritete pri razvoju posameznih
               sestavin. Načrtno se povečujejo zmogljivosti za sodelovanje v operacijah v podporo
               miru. Izpostavlja se povezljivost Slovenske vojske z vojaškimi organizacijami članic
               Nato. Uresničujejo se partnerski cilji. Sprejeli in določili smo projekcijo obrambnih
               izdatkov za srednjeročno obdobje, ki upošteva tudi spremembe v sistemu popolnjevanja,
               prehod na poklicno vojsko s prostovoljno rezervo.</p>
               <p>Trenutno zaključujemo strateški pregled obrambe, ki bo dal tudi podlage za spremembe
               in dopolnitve splošnega dolgoročnega programa, razvoja in opremljanja Slovenske
               vojske do leta 2015. Te spremembe mora potrditi tudi državni zbor.</p>
               <p>Navedenih procesov v obdobju vzpostavljanja polnopravnega članstva v Nato ni mogoče,
               niti realno bistveno spremeniti, je pa možno nekatere naloge seveda pospešiti.</p>
               <p>Izrednega pomena pa bo, da vsa dosedanja in bodoča zagotovila Nato tudi dejansko
               izpolnimo. Ključno izhodišče mora biti seveda naša odločenost in verodostojnost pri
               prevzemanju odgovornosti in izvajanju obveznosti v okviru zavezništva.  Spoštovana predsednika,
               predlagam, da v nadaljevanju raje odgovarjam na morebitna konkretna vprašanja v
               razpravi, da ne bi bil v uvodu predolg. Hvala lepa.</p>
            </sp>
            <sp xml:id="SDT3-Skupna-2002-12-06.sp10">

               <speaker>PREDSEDNIK JELKO KACIN:</speaker>

               <p>Želi imeti oziroma dobiti besedo še predstavnik ministrstva za zunanje zadeve?</p>
            </sp>
            <sp xml:id="SDT3-Skupna-2002-12-06.sp11">

               <speaker>GOSPOD _________:</speaker>

               <p>Ne, hvala, gospod predsednik. Mislim, da je minister Grizold vse v kratkem
               predstavil.</p>
            </sp>
            <sp xml:id="SDT3-Skupna-2002-12-06.sp12">

               <speaker>PREDSEDNIK JELKO KACIN:</speaker>

               <p>Potem predlagam, da začnemo našo razpravo in vas pozivam, da se priglasite k
               razpravi.</p>
               <p>Sam pa bi želel uvodoma izreči nekaj misli, ki se mi zdijo pomembne kot okvir za
               našo današnjo razpravo. To, kar se je zgodilo v Pragi, je konec nekih prizadevanj
               Republike Slovenije za vstop v zvezo Nato.</p>
               <p>Zato bi rad uvodoma prebral zadnji odstavek skupne izjave parlamentarnih strank v
               podporo slovenskemu vključevanju v zvezo Nato, ki je bila podpisana 17. aprila leta
               1997. Tu piše. Slovenske parlamentarne pričakujemo, da bodo članice zveze Nato v
               prvem krogu širitve zveze, povabile v svoje vrste tudi Republiko Slovenijo. S
               sprejemom Republike Slovenije v zvezo Nato, bi zveza pridobila zanesljivega
               zaveznika. Proces širitve zveze Nato, bi tudi s sprejemom Republike Slovenije v
               resnici potrdil svojo vseevropsko naravnanost. Prepričani smo, da bi Republika
               Slovenija s svojo geopolitično lego, lahko kot članica zveze Nato, pomembno
               prispevala k širitvi in krepitvi varnosti in stabilnosti v tem delu Evrope. Ta
               dokument je podpisalo 7 predsednikov strank in poslanka madžarske narodne skupnosti
               in poslanec italijanske narodne skupnosti. Skratka vse parlamentarne stranke so to
               izjavo takrat podpisale.</p>
               <p>Začeli smo oziroma končali smo to misel s pomenom našega vstopanja za mir in
               stabilnost na jugovzhodu Evrope. Zato se mi zdi posebej v luči dejstva, da pri nas
               vlada neko splošno prepričanje, da je jugovzhod Evrope zdaj varen in miren, opozoriti
               na nekatera dejstva.</p>
               <p>Od leta 1990 dalje, ni bilo v Evropi nobenega vojaškega konflikta, razen na ozemlju
               držav naslednic nekdanje Jugoslavije. Mislim, da je bil zadnji vojaški poseg, leta
               1990 s strani rdeče armade v baltskih republikah, ko je šlo za poskus obvladovanja
               medijev v procesu osamosvajanja baltskih republik. Potem pa nič več.</p>
               <p>Potem je sledila vojna v Sloveniji, pa vojna na Hrvaškem, pa vojna v Bosni, pa vojna
               nad Jugoslavijo, pa prihod Nata v Makedonijo, pa iz Makedonije na Kosovo in potem še
               misija v Makedoniji v nadaljevanju.</p>
               <p>Vse kar se je na tem konkretnem prizadevanju za vzpostavitev in ohranitev miru v
               vojaškem smislu dogajalo v Evropi, se je dogajalo na jugovzhodu Evrope, na ozemlju
               držav naslednic Jugoslavije.</p>
               <p>Zato se mi zdi pomembno, da vendarle ugotovimo, da v našem neposrednem okolju
               varnostne razmere niso tako stabilne, kot bi si mi to želeli ali pa kot si to morda
               napačno predstavljamo.  Zato
               se mi zdi pomembno ugotoviti, da je Slovenija edina država, naslednica Jugoslavije,
               ki je povabljena v zvezo Nato. Tako kot je tudi edina država, naslednica Jugoslavije,
               ki se pogaja za vstop v Evropsko unijo.</p>
               <p>Mi imamo seveda možnost, priložnost in tudi moralno obvezo, da pripravimo
               referendum, na katerem naj se prebivalstvo do tega izziva opredeli. Od izziva tega
               referenduma pa je odvisno, kam bomo prišli oziroma kam se bomo umestili. Mi se seveda
               lahko uvrstimo v zvezo Nato, lahko pa se uvrstimo v paket z Albanijo, Makedonijo,
               Zvezno Republiko Jugoslavijo, Bosno in Hercegovino in Hrvaško. To je dilema. Ali
               proti zahodu, v evroatlantske integracije ali nazaj proti jugovzhodu.</p>
               <p>In sam ne dvomim, da bo večina prebivalstva na podlagi vseh zgodovinskih izkušenj,
               ki jih imamo, izbrala pot, ki jo zagovarjamo zdaj že 12 let, od prvih demokratičnih
               volitev dalje. Pri tem pa se mi zdi pomembno že uvodoma povedati, da se mi zdijo
               razprave o tem, kakšen referendum naj bo, brezplodne.</p>
               <p>Vsak referendum, tako zakonodajni kot posvetovalni, je zavezujoč za vse politične
               stranke, je zavezujoč za vse parlamentarce, ki ga morajo na eni strani razpisati, na
               drugi strani pa potem tudi upoštevati, ko gre za usmeritve vladi Republike Slovenije.</p>
               <p>Zato se mi zdi, da bi po teh letih naporov, da dobimo povabilo za vstop v zvezo
               Nato, potrebovali tudi močno in uspešno koordinacijo. Tako političnih strank v
               parlamentu kot tudi vladno in medvladno oziroma nadvladno koordinacijo, ki naj
               omogoči, da bi ljudje vse tiste stvari, s katerimi se mi kot profesionalni politiki
               ukvarjamo vsak dan, na razumljiv način dobili na voljo kot podlago za svoje odločanje
               pravočasno in bi se potem lažje zavedali tudi vseh posledic svoje tovrstne odločitve.</p>
               <p>Želim končati z mislijo, da se je ta državni zbor na predlog vlade odločil za
               profesionalno vojsko in da smo krenili na pot, ki nima povratka. Mi danes ne moremo
               več mobilizirati teritorialne obrambe, tako kot smo to storili leta 1991, s
               profesionalno vojsko, ki je bistveno manjša, si podobnih naporov preprosto ne moremo
               več zamisliti, še manj pa udejaniti.</p>
               <p>Zato je odločitev za profesionalno vojsko, bila tudi odločitev za kolektivno
               varnost, kjer lahko le na ta način zagotovimo vse tisto, kar država za svojo varnost
               potrebuje. Gospod Petan, potem pa gospod Juri. Se je še kdo? Gospod Maršič, se
               opravičujem.</p>
            </sp>
            <sp xml:id="SDT3-Skupna-2002-12-06.sp13">

               <speaker>RUDOLF PETAN:</speaker>

               <p>Torej preden bi dali besedo ostalim razpravljavcem, bi želel še to povedati, da v
               bistvu po Pragi je končan eden, mogoče je to tisti prvi korak pristopanje Slovenije.
               Gospod Kacin je povedal, da ta prizadevanja za naše vključevanje v evroatlantske
               strukture trajajo že kar nekaj časa. In v bistvu je to tisti prvi korak po Pragi, ki
               je končan. In sedaj je pred nami drugi, prav tako pomemben, če mogoče še ne
               pomembnejši korak, to so pristopni pogovori in potem celoten postopek
               ratifikacije.</p>
               <p>Seveda tu bi želel še izzvati ministra, da nam mogoče malo bolj v razpravi pojasni,
               kako bodo ta, ti pogovori izgledali. Roki so relativno zelo napeti. To se pravi,
               stvari so že tako rekoč pred nami. Slovenija bo morala jasno povedati, glede na to,
               da je referendum tako rekoč dejstvo. Konec marca je verjetno tisti zadnji rok, ko
               bodo države članice Nata začele ratificirati pogodbe. In Slovenija mora imeti jasno
               izoblikovano stališče.</p>
               <p>Torej v tem času še bodo določeni pogovori. Predpristopnimi protokoli. In ali je
               Slovenija na to pripravljena. Ali ima Slovenija pripravljeno vse, kar je potrebno, kaj je še potrebno mogoče
               postoriti.</p>
               <p>Dejstvo pa je, da do konca marca bomo morali povedati, kam se želimo uvrstiti, ker
               sedaj je izključno samo na nas, do sedaj ta zadeva ni bila tako jasna, je bilo
               odvisno tudi od drugih, ali bomo dobili povabilo. Sedaj pa bomo mi tudi morali
               povedati jasno in glasno, in seveda to bo na referendumu.</p>
               <p>Tu bi želel spomniti prav tako na dokument, podpisan leta 1997, o skupni podpori
               vseh političnih strank, zastopanih v parlamentu, o prioriteti vključevanja v Nato. In
               zdi se mi pomembno izpostaviti, tako kot smo leta 1997 našli voljo, našli politično
               voljo, našli neke vrste konsenz, da smo ne glede na različne politične opcije našli
               napor, da smo to naše vključevanje v Nato podprli, se mi zdi pomembno, da bi enako
               ravnali ob tem drugem koraku. Seveda tu ne mislim, da bi bilo mogoče potrebno
               podpisati kako izjavo, mogoče tudi, to bi bilo potrebno oceniti. Dejstvo pa je, da
               smo s skupnim nastopom dosegli to, da smo dobili povabilo. Bilo je veliko takšnih, ki
               so želeli povabilo, pa ga niso dobili, to se pravi, mi smo ga dobili, in to je prav
               gotovo tudi rezultat nekega skupnega napora. In to bi morali ohraniti tudi za
               naprej.</p>
               <p>Tako da s skupnimi močmi verjetno lahko tudi ta cilj dosežemo, da bo referendum
               uspel in da bomo nekako ostali verodostojni, da zaupanje, ki smo ga dobili z vabilom,
               da ga bomo tudi obdržali in ohranili.</p>
               <p>Toliko z moje strani. Sedaj pa sta se prijavila Maršič in - kdo je bil še?</p>
            </sp>
            <sp xml:id="SDT3-Skupna-2002-12-06.sp14">

               <speaker>PREDSEDNIK JELKO KACIN:</speaker>

               <p>Gospod Maršič, gospod Juri in gospod Bernik.</p>
            </sp>
            <sp xml:id="SDT3-Skupna-2002-12-06.sp15">

               <speaker>PREDSEDNIK RUDOLF PETAN:</speaker>

               <p>Gospod Maršič.</p>
            </sp>
            <sp xml:id="SDT3-Skupna-2002-12-06.sp16">

               <speaker>DORIJAN MARŠIČ:</speaker>

               <p>Hvala, predsedujoča, za besedo. Nedvomno gre ob povabilu, ki je prišlo iz Prage pred
               kratkim, pohvaliti tako delo vlade, ki je v okviru akcijskih načrtov, letnih
               akcijskih načrtov za pristop Slovenije v to evroatlantsko povezavo in pa pri pripravi
               potrebnih sprememb obrambnega sistema opravila levji delež svojega posla. Vendar pa
               je treba poudariti še eno dejstvo, ki ostaja dostikrat ob strani, in sicer, da je
               bilo tudi delo državnega zbora in večine poslancev v zvezi s tem projektom prav tako
               dobro in predvsem, da smo uspeli v vseh teh letih, in to v kratkem času, sprejeti
               prav tu v tej ustanovi vse potrebne strateške dokumente, in to skorajda soglasno.
               Sprejeli smo vso potrebno zakonodajo, ki jo jevlada predlagala, in tudi zagotovili
               ustrezna proračunska sredstva za potrebno reorganizacijo oboroženih sil obrambnega
               sistema v celoti.</p>
               <p>Posebej so bili izpostavljeni v tem delu odbor za obrambo in za zunanjo politiko,
               hkrati pa tudi vse delegacije, ki so prispevale k temu, da se je ugled Slovenije na
               tem področju toliko povečal in utrdil, da je povabilo bilo toliko bolj konkretno in
               brez nekih pretiranih dvomov, izraženih v zadnjem trenutku pred samim povabilom v
               Pragi.</p>
               <p>Liberalni demokrati smatramo, in lahko rečem, da govorim v njihovem imenu, da je
               Nato še vedno in predvsem glavni strateški zunanjepolitični cilj in  smatramo, da je referendum o vstopu
               Republike Slovenije v Nato potrebno izvesti čim prej. Pa ne gre toliko za to, da bi
               jahali morebiti, kot nekateri razlagajo, na trenutno ugodni javnomnenjski podpori
               takim nadaljnjim postopkom vstopanja Slovenije v Nato, gre bolj za to, da, kot je
               tudi minister prej povedal in je v poročilu zapisano, da se prvi krogi pristopnih
               pogajanj praktično že začnejo v januarju mesecu in da se bo podpis pristopnih
               protokolov, se predvideva nekako marca meseca. Mislim, da je v tem roku treba
               referendum, ki je obljubljen s strani praktično vseh političnih opcij v parlamentu,
               za katerega tudi sam trdim, da mora biti zavezujoč za vse parlamentarne stranke in
               politike v tem državnem zboru, kajti če ne bomo izvedli in izpeljali referenduma v
               tem roku, bo verjetno tudi vlada pri pristopnih pogajanjih v neki zagati, kajti vedno
               bo visel ta Damoklejev meč odločitve javnosti oziroma naših državljank in državljanov
               v zraku in, bom rekel, tudi sama pogajanja verjetno ne bi potekala tako, kot bi sicer
               lahko.</p>
               <p>Mislim, da bo vlada morala pripraviti v tem kratkem času aktivnosti v zvezi s
               predstoječim referendumom in vstopom Slovenije v Nato. In predvsem graditi na tem, da
               se ponovno in znova - mislim, da tega ni nikoli preveč in nikoli ni odveč - razložiti
               ponovno, zakaj taka odločitev, in predvsem, da se posveti morebitnim posledicam
               negativnega izida referenduma, predvsem posledicam za našo državo, verjetno pa tudi
               posledicam, ki se nanašajo na vlogo Slovenije v jugovzhodni Evropi in v tem
               varnostnem okolju.</p>
               <p>In tu poudarjam ponovno tisto, kar sem že v državnem zboru - upam, da vlada ne bo
               prepustila te vloge samo ministrstvu za obrambo in ministrstvu za zunanjo politiko,
               ampak da se bo tu vlada v celoti zavzela za ta projekt, in sicer, da bo prav gotovo
               tudi ministrstvo za finance, ministrstvo za notranje zadeve, predvsem pa ministrstvo
               za gospodarstvo, tu v tem procesu imeli bistveno vlogo, prav tako, kot bi jo lahko
               imelo tudi ministrstvo za šolstvo in znanost, kajti vsi ti so nekako udeleženi v tej
               organizaciji in lahko pripomorejo tudi k boljšemu razumevanju te organizacije, ki ni
               zgolj obrambna, je tudi kakšna drugačna organizacija, ki posega tudi v druga
               področja. Hvala lepa.</p>
            </sp>
            <sp xml:id="SDT3-Skupna-2002-12-06.sp17">

               <speaker>PREDSEDNIK RUDOLF PETAN:</speaker>

               <p>Hvala. Gospod Juri.</p>
            </sp>
            <sp xml:id="SDT3-Skupna-2002-12-06.sp18">

               <speaker>AURELIO JURI:</speaker>

               <p>Hvala, predsednik. Najprej o samem povabilu. Mislim, da gre seveda za pomembno
               priznanje Sloveniji, zato ne bi o tem kaj dosti govoril.</p>
               <p>Omenjena je bila v uvodu skupna izjava parlamentarnih strank, radi se je spominjamo.
               Naj pri tem povem, da od tiste izjave do danes se je zgodilo marsikaj, kar me vodi do
               tega, da mene ta izjava ne zavezuje. Zato sem tudi jaz, kot veste, spremenil svoj
               pogled na projekt vstopanja v Nato. Ne želim polemizirati s kolegom Kacinom, ko je omenil, da v kolikor
               ne vstopimo v Nato seveda bomo umeščeni v skupino držav jugovzhodne Evrope. Trdim, da
               je moč in povsem pravilno dopolniti morebitni razvoj tudi s tem, da smo umeščeni v
               skupino tistih evropskih držav, ki ne sodijo v jugovzhodno Evropo in ki niso članice
               Nata.</p>
               <p>Mislim pa, da je pomembno, da predsednika povesta, ali za nadaljnjo razpravo tudi
               predlog sklepa, ki ga nameravata predlagati, zato da se bomo do samega sklepa
               opredeljevali. Naj napovem, da v kolikor bo sklep šel v to smer, da odbor oziroma oba
               odbora, govorim o mojem sprejme poročilo o poteku priprav in o zasedanju v Pragi, jaz
               tega sklepa ne bom podprl, ker v samem poročilu poleg kartografskega prikaza dogodkov
               je tudi določena vsebinska ocena in določeno stališče o tem, kaj vstop v Nato za
               Slovenijo pomeni. In seveda, s tem stališčem se jaz ne strinjam. Hvala.</p>
            </sp>
            <sp xml:id="SDT3-Skupna-2002-12-06.sp19">

               <speaker>PREDSEDNIK JELKO KACIN:</speaker>

               <p>Hvala lepa. Gospod Bernik je naslednji.</p>
            </sp>
            <sp xml:id="SDT3-Skupna-2002-12-06.sp20">

               <speaker>RUDOLF PETAN:</speaker>

               <p>Gospod Zlobec.</p>
            </sp>
            <sp xml:id="SDT3-Skupna-2002-12-06.sp21">

               <speaker>PREDSEDNIK JELKO KACIN:</speaker>

               <p>Ampak gospod Bernik je bil prej na vrsti, zatem pa Zlobec. Gospod Bernik.</p>
            </sp>
            <sp xml:id="SDT3-Skupna-2002-12-06.sp22">

               <speaker>DR. JOŽEF BERNIK:</speaker>

               <p>Hvala lepa. Gospoda predsednika, gospod minister in spremstvo! Rad bi čestital, tako
               vladi kot državnemu zboru in pa seveda ministrstvom, da smo prišli do tega, do
               povabila v Nato.</p>
               <p>Seveda, kot je bilo razumeti z besed gospoda ministra, imamo pred seboj še nekaj
               dela in še kar dolgo pot.</p>
               <p>Rad bi pa tudi omenil nekaj, kar morda ni znano, da so tudi naši Slovenci po svetu
               oziroma vsaj po Združenih državah Amerike in v Kanadi lobirali za Nato. Tako, da
               mislim, da imajo tudi oni nekaj zaslug za to.</p>
               <p>Moram pa reči to, da je pred časom, pred leti, ker ta projekt ima že dolgo brado, se
               mi zdi, prišlo do tega, da je slovensko veleposlaništvo v Washingtonu pripravilo neko
               izjavo, ki naj bi jo podpisali ljudje raznih civilnih organizacij slovenskega izvora
               v Združenih državah in takrat, ker sem imel eno civilno funkcijo, sem predlagal, da
               bi se morda v tej izjavi tudi poudarilo pomen štirih točk, ki jih Nato zahteva, med
               drugimi tudi demokracijo, sistem demokracije in tako dalje. To je bilo v času, ko
               Slovenija še ni vedela, kaj narediti s Slovenci po svetu. To se pravi, še vedno smo
               bili nekako odtujeni.</p>
               <p>Na vsak način je do te
               izjave prišlo, vendar ni bilo poudarjeno, da je do zdaj vse storila manjšina, v
               štirih osnovnih področjih Nata oziroma principa Nata.</p>
               <p>Ena stvar, ki me nekoliko moti pri celi zadevi je to in to sem že enkrat izpostavil
               na tem odboru, da ni v javnosti videti neke koordinacije v vladi za Nato. O tem smo
               že enkrat govorili in nismo bili zadovoljni z odgovorom. Kajti, ni bilo čisto
               evidentno, kdo pravzaprav ta projekt vodi. Očividno ministrstvo za obrambo. Vendar,
               kje so ministrstva za gospodarstvo in tako dalje. Zato bi moral neki odbor
               koordinirati celotno zadevo, tako da bi resnično izgledalo, da je to projekt celotne
               vlade.</p>
               <p>Ko sem prebiral to, kar nam je bilo razdeljeno, sem na strani 3 opazil in gospod
               minister je tudi nekoliko to omenjal, da bo Slovenija vendarle pri tem morala
               izpeljati večino vseh potrebnih notranjih postopkov. To človek lahko razume nekako v
               principu. Vendar, rad bi malo več vedel, kaj so ti postopki. Kajti teh postopkov je
               verjetno veliko. Morda bi bilo vsaj na splošno dobro, da se danes predstavi, kateri
               so najbolj pomembni od teh postopkov in kdo jih bo izpeljal in tako dalje.</p>
               <p>Ena stvar, ki me tudi zanima. Ker sem dovolj star, se spominjam, takrat ko je
               Italija pristopala v Nato in potem kasneje Španija in je imela precej enih problemov
               takrat, da se je zataknilo glede procedure varovanja tajnih podatkov. TO se je vleklo
               razmeroma kar nekaj časa. Potem so to nekako rešili. Problem je ta, da je, zdaj se ne
               bom spomnil, v eni ali drugi državi bila ena zelo močna komunistična stranka in
               zaradi tega Nato ni bil pripravljen nobenih takih tajnih podatkov dati državi, kjer
               bi lahko to šlo izven Natovega kroga.</p>
               <p>Upam, da pri nas do tega še ni prišlo. Vendar, ker pa je popolna tišina v tej
               stvari, bi pa kljub temu rad vedel, kje smo in kam gremo v tej zadevi.</p>
               <p>Še enkrat čestitam in želim veliko uspeha pri tem projektu. Tudi dobro je, da vemo,
               kdo je za Nato, kdo je proti in zakaj. Hvala lepa.</p>
            </sp>
            <sp xml:id="SDT3-Skupna-2002-12-06.sp23">

               <speaker>PREDSEDNIK JELKO KACIN:</speaker>

               <p>Hvala lepa. Gospod Zlobec je naslednji prijavljen. Sprašujem še<gap n="..."/> Gospod Sok? Še
               kdo? Gospod Zlobec ima besedo.</p>
            </sp>
            <sp xml:id="SDT3-Skupna-2002-12-06.sp24">

               <speaker>JAŠA ZLOBEC LUKIČ:</speaker>

               <p>Vstop v Nato je seveda zelo pomembna zadeva za Slovenijo, če gledamo z enega ali pa
               z drugega vidika. Zato je pri teh stvareh treba biti po mojem bistveno bolj natančen,
               kot  so nekateri govorci.
               Mislim, da je popolnoma nesprejemljiva dikcija, da je Nato glavna zunanjepolitična
               odločitev Republike Slovenije. Najmanj, kar je pri tem spornega, je, da je, ne glede
               na to, da govorimo o Natu v tem trenutku, treba povedati, da je
               glavnazunanjepolitična odločitev Slovenije glede evropskih integracij, je Evropska
               unija. 60% slovenske populacije je pripravljene vstopiti v Evropsko unijo, medtem ko
               je glede Nata približno 40, 45% populacije za vključitev v Nato, skorajda iz meseca v
               mesec vidimo, da je razmerje med nasprotniki vstopa v Nato in med tistimi, ki so
               natofili, približno enako.</p>
               <p>Hvaliti se, da je Slovenija izjemen uspeh doživela s tem, da je dobila povabilo v
               Nato, je, moram reči, pretirano. Namreč, iz tega vabila Nata so bile izločene samo
               nekdanje republike nekdanje Jugoslavije, ki so, kot veste, vse praktično preživele
               grozovito vojno, plus Albanija, ki ravno tako ima za sabo pol stoletja režima,
               kakršnega ima. Skratka, ni tu posebnega razloga, da je to nekaj prav posebno
               velikuspeh, da smo skupaj z Romunijo in Bolgarijo. Poleg tega je pa treba še
               povedati, da imamo še eno sosedo, ki tudi ni članica Nata, pa je bistveno bolj
               razvita od nas in je integrirana v Evropsko unijo, in ta soseda se imenuje Avstrija.</p>
               <p>Mislim, da - sam nisem niti proti Natu niti za Nato, ampak mislim, da nima smisla in
               da ni pametno, da se preveč s tem hvalimo, kot da je to nek velik dosežek. To je
               dosežek, vendar bi bilo - rekel bi tako, obrnil bi zadevo - bilo bi veliko ponižanje,
               če Slovenija ne bi dobila tega vabila v Nato. Mislim, da je treba te stvari gledati
               objektivno in brez prevelikih emocij, ker smo bili že navajeni v zadnjih - od
               osamosvojitve Slovenije naprej smo se zmeraj bahali s tem, to nam je uspelo, ono nam
               je uspelo, tretje nam je uspelo, izkazalo se pa je, da je to, kar je nam uspelo,
               uspelo tudi celemu ducatu drugih držav, ki je večina od njih imela izhodišče, tako
               ekonomsko kot politično, v bistvu bistveno slabše kot Slovenija. Tako da tu mislim,
               da moramo biti bolj objektivni pri tehstvareh in predvsem manj čustveni. Ker čustva
               pri teh stvareh, kot so vojaške in politične organizacije, mednarodne, s čustvi je
               pač pot v pekel tlakovana v tem primeru. Hvala.</p>
            </sp>
            <sp xml:id="SDT3-Skupna-2002-12-06.sp25">

               <speaker>PREDSEDNIK RUDOLF PETAN:</speaker>

               <p>K repliki se je javil gospod Kacin. Sam bi pa rekel, da s čustvi  se tudi v nebesa pride. Izvolite, gospod
               predsednik.</p>
            </sp>
            <sp xml:id="SDT3-Skupna-2002-12-06.sp26">

               <speaker>JELKO KACIN:</speaker>

               <p>Želel bi replicirati spoštovanemu kolegu Zlobcu, iz več razlogov.</p>
               <p>Moja prva replika oziroma ugovor gre na način, kako se omenja druge države, ki so
               bile povabljene v zvezo Nato. Biti v paketu z Romunijo in Bolgarijo pomeni, na tak
               način, kot je bilo to tu povedano, podcenjevanje Romunije in Bolgarije in
               poveličevanje Slovenije. Ta slovenska aroganca nam je zelo dolgo škodovala in leta in
               leta si je Slovenija domišljala, da nima nič skupnega z nekdanjo Jugoslavijo; to je
               bilo v nekem obdobju mogoče še razumljivo, ko smo bili žrtve skupnega embarga na vse
               naslednice. Ampak odkar je Slovenija aktivno prisotna na jugovzhodu Evrope, se
               vendarle zaveda, da je predvidljivost jugovzhodne Evrope naš strateški interes. In
               zato je enako treba pozdraviti povabilo Romuniji in Bolgariji v zvezo Nato, kajti to
               zagotovo prispeva k miru, stabilnosti in predvidljivosti jugovzhodne Evrope.</p>
               <p>Drugič. Želim ugovarjati tistemu delu, ki ga je izrekel kolega Zlobec o tem, kaj je
               glavna prioriteta. Če pogledate strateške prioritete Republike Slovenije v uradnih
               dokumentih, boste ugotovili, da so prva prioriteta odnosi s sosedami in državami
               naslednicami nekdanje Jugoslavije; govorim o zaporedju, kako je to zapisano. Potem je
               tam Evropska unija, potem je tam zveza Nato. In o Evropski uniji in o zvezi Nato
               obstajajo konsenzi, ki so bili podpisani, o tem sem govoril na samem začetku. In v
               tej luči se mi zdi posebej pomembno poudariti, da je Slovenija vedno podpirala
               širitev zveze Nato kot proces, ne pa kot enkraten dogodek. In da Slovenija podpira
               približevanje in vstopanje sosednje Hrvaške v zvezo Nato, ker je to v našem
               strateškem, varnostnem, ekonomskem, političnem interesu, da se mir in stabilnost ter
               predvidljivost zagotovi na celotnem jugovzhodu Evrope. Zato mi lahko samo obžalujemo,
               da Bosna in Hercegovina ne more sodelovati niti v Partnerstvu za mir, ker ima
               zaenkrat dve vojski in na svetu ni države, ki bi z dvema vojskama lahko sodelovala v
               programu Partnerstva za mir, ker s tem ti dve vojski ogrožata ena drugo in s tem tudi
               lastno državo.</p>
               <p>Zato se mi zdi pomembno, da takrat, ko govorimo o Natu, vendarle uporabljamo
               relevantna dejstva. In zato bi rad na koncu v zvezi z Natom povedal še nekaj. Tu je
               bilo rečeno, to ni nek uspeh. Sam pa mislim, da je to velik in izjemen uspeh. Kajti
               rad bi vas spomnil, dvanajst let nazaj, mi smo si leta 1991 želeli, da bi Nato
               posredoval, pa ni posredoval. Leta 1992 smo si želeli, da bi Nato posredoval na
               Hrvaškem, pa ni posredoval. Leta 1993 smo si želeli, da bi Nato posredoval v Bosni in
               Hercegovini, pa ni posredoval. In obtoževali smo ZDA, da se obnašajo
               izolacionistično. Šele leta 1995 je zveza Nato posredovala, potem ko so Hrvati v
               operaciji Nevihta opravili svoj del posla. In šele s posredovanjem zveze Nato so
               nastopili pogoji za sklenitev Daytonskega sporazuma in za prekinitev sovražnosti v
               Bosni in Hercegovini. In potem se je spet zgodilo, da je Nato moral posredovati nad
                  Jugoslavijo. Nato ni želel
               posredovati v Jugoslaviji. General Clark vrhovni poveljnik zveze Nato je zahteval
               kopensko operacijo, ki je ZDA niso odobrile.</p>
               <p>Potem se je vendarle zgodilo, da je Nato prišel v Makedonijo, da je preko Makedonije
               prišel na Kosovo in danes je Nato tako v Bosni in tako na Kosovu. In brez njegove
               prisotnosti bi mi nemogli sanjati, kaj šele uresničevati - povečanje gospodarske
               rasti, ki je dvakrat večja kot v državah članicah Evropske unije, prav na račun naše
               investicijske dejavnosti na jugovzhodu Evrope, na račun obnove teh prizadetih v vojni
               porušenih držav. Zato se mi zdi pomembno povedati, da to nedvomno je uspeh, ne samo
               za nas, ampak za celo jugovzhodno Evropo, kajti tokrat so bile tri države, ki so na
               robu kriznega območja povabljene v Zveze Nato in njihovo članstvo v Zvezi Nato lahko
               še kako močno pozitivno vpliva na razvoj dogodkov, na stabilnost in seveda, na vse
               tisto, zaradi česar Slovenija uživa, danes, povsem drugačen položaj in povsem
               drugačno ekonomsko sedanjost in prihodnost, kot te države, ki so bile žrtve vojn.
               Brez Nata bi še danes imeli vojno. In z odhodom Nata jutri imamo pojutrišnjem lahko
               ponovno krizo, begunce in vse tisto, kar se tukaj lahko zgodi. In mi smo prvi tisti,
               ki bomo ta val in te posledice sprejeli na svoja ramena. Bodisi kot davkoplačevalci,
               bodisi kot zaposleni v podjetjih ali ustanovah, kjer smo, bodisi kot žrtve
               spremenjenih varnostnih okoljij oziroma razmer v našem neposrednem sosedstvu. Zato se
               mi še enkrat zdi, da je potrebno jasno povedati, da je povabilo uspeh. In da si ne
               moremo in ne smemo domišljati, predvsem pa ne govoriti javno, da je paket z Romunijo
               ali Bolgarijo, karkoli slabšalnega ali neuspeh za Republiko Slovenijo. Nasprotno. Če
               nas, ki nas je dva milijona, nekateri štejejo za enakovredne 22 milijonski ali pa
               deset milijonski državi, se mi to zdi nedvomen uspeh. Hvala lepa.</p>
            </sp>
            <sp xml:id="SDT3-Skupna-2002-12-06.sp27">

               <speaker>PREDSEDNIK RUDOLF PETAN:</speaker>

               <p>Hvala. Gospod Bernik, replika. 
               </p>
            </sp>
            <sp xml:id="SDT3-Skupna-2002-12-06.sp28">

               <speaker>DR. JOŽEF BERNIK:</speaker>

               <p>Samo dodatek. Morda k temu, kar je gospod Zlobec rekel in gospod Kacin. Zelo radi
               pozabljamo na eno dejstvo - brez Nata jemlje konec mrzle vojne, hladne vojne. Brez
               Nata se ne bi porušil berlinski zid, in vse posledice. Ena od teh je bila to, da smo
               dobili svojo lastno državo. In tisti, ki zdaj nekako omaložujejo Nato, se mi zdi, da
               izraža neke vrste nostalgijo, potem kar je bilo. Mislim, da če smo realisti moramo
               pač sprejeti dejstvo, da je Nato posredno, gotovo prispeval slovenski državi, in če
               smo ponosni nanjo, potem moramo točno tudi izpolniti.</p>
            </sp>
            <sp xml:id="SDT3-Skupna-2002-12-06.sp29">

               <speaker>PREDSEDNIK RUDOLF PETAN:</speaker>

               <p>Hvala gospod Bernik. Želi še kdo besedo? Gospod Mamić, potem pa gospod Jerovšek.</p>
            </sp>
            <sp xml:id="SDT3-Skupna-2002-12-06.sp30">

               <speaker>IVAN MAMIĆ:</speaker>

               <p>Hvala lepa za besedo. Pozdravljam vse prisotne, goste.</p>
               <p>Sem pozorno poslušal uvodno besedo gospoda predsednika Kacina, sicer se v drugem
               delu <gap n="..."/><stage>/Nerazumljivo./</stage><gap n="..."/> bolj razjasnil svoje gledanje, pa vendar tudi recimo, če
               Slovenija ne pride v Nato. Ne vem, ali je potem nujno, da se bo mogla integrirati
               nazaj z bivšimi republikami Jugoslavije. Mislim, jaz ne vidim razloga, zato ker v
               Jugoslaviji je Slovenija že bila in je šla ven in verjetno na mesto nesreče ni se
               vračati, ali naj bo to v taki ali pa v taki obliki. Kar se tiče pa prav konkretno,
               recimo, čeprav tega gospod Kacin ni omenil. Kar se tiče same Hrvaške, v vsej
               zgodovini Hrvaška in Slovenija nikoli nista imela kakšnih vojaških sporov. Tako, da
               če je mogoče mišljeno, da obstaja kakšna nevarnosti iz neposredne bližine, mislim, da
               se ni za bati. Sicer pa pričakujem tudi, da bo še kakšen od strategov odgovoril,
               mogoče je to dvom, ali ne vem, v vsakem primeru vprašanje. Kvečjemu bi rekel, da je
               Slovenija in Hrvaška imela dosti skupnih interesov, so jih skupaj tudi reševali, če
               omenimo samo kmečki upor in tako naprej</p>
               <p>Tudi to bi rad povedal, da so interesi Hrvaške, da pride tudi ona čimprej v Evropsko
               unijo in v Nato pakt. Pa menda tudi v Albaniji obstajajo tudi take želje. Zdaj ne
               vem, kakšne so realne možnosti in kdaj bo sploh povabljena in tako naprej. Samo to bi
               še vprašal, mi ni jasno. Kaj bo, če referendum v Sloveniji ne uspe. Jaz mislim,
               pravzaprav, da bo to sigurno en fiasko za vso našo politiko. In me zanima ali to
               pomeni konec vstopa v Nato za vse večne čase, ali bo še kakšna priložnost, ker dosti
               se govorio tem, da je to edinstvena priložnost in da je ne bo nikoli več in tako
               naprej. Pa me samo zanima, kakšni so koraki potem, če <gap n="..."/><stage>/Nerazumljivo./</stage><gap n="..."/> ne uspe.
               Drugače jaz osebno, in tudi v naši stranki, smo izrazili optimizem, in to podpiramo
               na vsak način. Hvala lepa.</p>
            </sp>
            <sp xml:id="SDT3-Skupna-2002-12-06.sp31">

               <speaker>PREDSEDNIK RUDOLF PETAN:</speaker>

               <p>Gospod Mamić to je bilo vprašanje predstavnikom vlade, če sem prav razumel. Kaj bo,
               če referendum ne uspe?</p>
            </sp>
            <sp xml:id="SDT3-Skupna-2002-12-06.sp32">

               <speaker>IVAN MAMIĆ:</speaker>

               <p>Tako je.</p>
            </sp>
            <sp xml:id="SDT3-Skupna-2002-12-06.sp33">

               <speaker>PREDSEDNIK RUDOLF PETAN:</speaker>

               <p>Hvala. Gospod Jerovšek.</p>
            </sp>
            <sp xml:id="SDT3-Skupna-2002-12-06.sp34">

               <speaker>JOŽEF JEROVŠEK:</speaker>

               <p>Hvala lepa. Tudi jaz z zadovoljstvom pozdravljam dejstvo, da se danes pogovarjamo o
               tem, kako narediti, napraviti dokončne korake, do polnopravnega članstva v asociaciji
               Nato. In sem vesel, da smo prišli tako daleč, da imamo v rokah to povabilo, kar
               smatram za izreden uspeh Slovenije in nasprotujem temu, kar je govoril gospod Zlobec,
               da to ni glavna zunanjepolitična odločitev, oziroma uspeh. Po mojem mnenju, kar že
               dolgo poudarjam, je glavni ali pa najpomembnejša za Slovenijo politične pomen, tega
               približevanja in  vstopa in
               tega povabila. Evropska, pristop k Evropski uniji je seveda tudi velikega političnega
               pomena, ampak je glavna makroekonomska odločitev. Da nas pa na tej poti še čaka trdo
               delo, priča tudi današnja razprava in tudi zavedanje nekaterih poslancev in
               plediranje poslancev, tu mislim gospoda Maršiča, kar pozdravljam, da se mora vlada
               kot celota lotiti tega dela, da bo ta projekt primerno zaključen. Dejstvo je, da se
               vlada kot celota tega doslej ni vedno dosledno lotevala, da ni dovolj naredila na
               osveščanju slovenske javnosti, razlagi političnega pomena tega dejstva in da bo
               morala na tem področju delati bolje.</p>
               <p>Seveda ne more pričakovati, da bo zgolj opozicija hodila po kostanj v žerjavico, da
               se bo opozicija vedno in povsod obnašala tako altruistično, kot se je obnašala
               doslej, čeprav bo absolutno podpirala, ampak bo morala pred slovensko javnostjo vlada
               dejansko pokazati trdno in jasno voljo, da to izpelje. Jaz se zavedam, da bo imela
               težko delo tudi s prepričevanjem znotraj svoje veje oblasti oziroma ne nazadnje kar
               tudi prepričevanje in osveščanje svojih poslancev bo težaško delo, dela pač seveda.</p>
               <p>Vendar ko govorimo o tem političnem pomenu, jaz doslej nisem srečal boljšega
               pojasnila od tega, kar sem že tukaj povedal in čemu smo priča bili ob obisku
               parlamentarne delegacije na Danskem, ko je kolega Juri postavil predsedniku danskega
               parlamenta vprašanje, kakšen bi bil odgovor Dancev, če bi se danes odločali na
               referendumu o vstopu v Nato. In odgovor je bil med 80 in 90% bi bili Danci za, z
               utemeljitvijo, ki bi bila popolnoma tudi za Slovenijo. Zavedati se morate gospod
               Juri, je bil odgovor, da je bila Danska v preteklosti večkrat varnostno ogrožena, v
               preteklih dvesto letih s strani Nemčije in da je šele z vstopom v Nato postala
               bistveno bolj suverena. Mali narodi postanejo z vstopom v Nato bolj suvereni. To
               velja in bo veljalo tudi za Slovenijo.</p>
               <p>Te iste težnje zasledujejo tudi baltski narodi, se tega zavedajo in nenavadno bi
               bilo, če se Slovenci tega ne zavedamo. Zelo nenavadno je in pravzaprav bi rekel, ne
               vem, ne najdem pravega izraza, diletantsko, da se nekateri pomembni ljudje iz
               univerze tega ne zavedajo. Da ima Slovenija svoje zgodovinske izkušnje, ki niso
               briljantne, ki so trpke in da je prizadevanje za to, da bo Slovenija bolj suverena,
               tisto osnovno, kar si moramo prizadevati.</p>
               <p>Namreč, razumeti kot so bile
               neke izjave baltske države, da imajo svoje zgodovinske izkušnje z Rusijo, ki pa
               Rusija nam ne bo nikoli nevarna. Jaz ne morem razumeti takih izjav v slovenskem
               prostoru. Mi se moramo zavedati svojih zgodovinskih izkušenj pri ohranjanju
               slovenske, tako etičnega prostora, tako svoje identitete, kot dandanes prizadevanjem,
               da bo slovenska država na prostoru Evrope vedno obstajala, kar ni samo po sebi umevno
               in zagotovljeno. Torej tega izjemnega pomena, političnega pomena, varnostnega in
               strateškega pomena, tega povabila in tega vstopa moramo zavedati. In zaradi tega
               podpiram to, kar je bilo rečeno s strani gospoda Maršiča, da naj se vsa ministrstva,
               tako šolsko, ki ima pri tem izredno veliko vlogo lahko, pač po svojih močeh in po
               svojih pristojnostih in po svojih dolžnostih lotevajo tega. Kajti na tej poti bodo
               pravzaprav prav gotovo tudi spotikanja, bodo v svetu politični dogodki, ki bodo
               tistim, ki so proti, ki na tem ne delajo, ki po mojem mnenjuni v prvi vrsti ta večja
               politična težnja Slovenije bolj zanesljiv položaj Slovenije, ampak imajo neke svoje
               politikantske ali pa neke druge interese, bodo te dogodke v svetu, ki se bodo v tem
               času lahko zgodili, izkoriščali za plehko propagando proti vstopu Slovenije v
               Nato.</p>
               <p>S tem bi končal. Jaz upam, da bomo v tem času uspeli prepričati vsakega
               dobronamernega Slovenca, da je to izredno pomembna zadeva in da bo referendum tudi z
               izredno visokim procentom uspel. Hvala lepa.</p>
            </sp>
            <sp xml:id="SDT3-Skupna-2002-12-06.sp35">

               <speaker>PREDSEDNIK RUDOLF PETAN:</speaker>

               <p>Hvala. Replika gospod Juri.</p>
            </sp>
            <sp xml:id="SDT3-Skupna-2002-12-06.sp36">

               <speaker>AURELIO JURI:</speaker>

               <p>Hvala kolegu Jerovšku glede na to, da je posulfiral moje ime v zvezi z obiskom na
               Danskem, bi samo toliko odgovoril. Ne zdi se mi resno ocenjevati za diletantske
               izjave nekih profesorjev, ki pač gredo z resnimi nameni tudi do opredeljevanja v
               zvezi s članstvom v Nato. Mislim, da ni sprejemljiva <gap n="..."/><stage>/Nerazumljivo./</stage><gap n="..."/> da so
               zveličavne, resne in edino odgovorne izjave tistih, ki zagovarjajo vstop v Nato,
               ampak je treba prisluhniti enako spoštljivo tudi tistim, ne glede na izobrazbo, ki
               imajo argumente proti. To je prvo.</p>
               <p>Drugo, špekulirati okrog razpoloženja naših volivcev mislim, da bo konec v trenutku,
               ko bomo dobili referendum in ko bomo dobili za ta referendum tudi pravilno vprašanje,
               ki bo seveda nedvoumno, jasno in ne zavajajoče. Mi moramo razumeti, pa tukaj se bodo
               soočali še naprej v predreferendumski kampanji argumenti za in proti, ali je
                  večina državljank in
               državljank Republike Slovenije za članstvo v Nato, ali je proti. In temu primerno bo
               moralo biti oblikovano tudi vprašanje. Zato sem tudi prej, ko smo govorili o tem
               obisku na Madžarskem, s katerim bi se izučili na osnovi njihovih izkušenj o
               referendumu toliko nerelevantno, ker mislim, da smo sami sposobni oblikovati ustrezno
               vprašanje. Hvala.</p>
            </sp>
            <sp xml:id="SDT3-Skupna-2002-12-06.sp37">

               <speaker>VODJA RUDOLF PETAN:</speaker>

               <p>Hvala. Gospod Kacin, replika.</p>
            </sp>
            <sp xml:id="SDT3-Skupna-2002-12-06.sp38">

               <speaker>JELKO KACIN:</speaker>

               <p>Jaz bi želel replicirati spoštovanemu kolegu Juriju, ker je bilo zdaj v repliki
               gospodu Jerovšku rečeno nekaj o uglednih znanstvenikih z univerze.</p>
               <p>Titula sama po sebi še ni verodostojnost. Kajti ta isti mož je uspel znanstveno
               dokazati, da tuje investicije zmanjšujejo rast bruto domačega proizvoda. In kolikor
               jaz vem, je to edinstveni primer, da se je z znanstveno metodo to ugotovilo in tudi
               promoviralo. Ampak, jaz kolega spoštujem, ker je bil z menoj in s kolegom Janšo v
               prvi Demosovi vladi. Tudi takrat ni verjel, da Slovenija lahko ekonomsko preživi
               samostojna. In tudi ni verjel, da lahko preživi z lastno valuto. In se je za to iz te
               vlade poslovil pred osamosvojitvijo Republike Slovenije.</p>
               <p>Zato se mi zdi, da ima vsa pravico, tudi da se zmoti. Ampak, če se te zmote pri tako
               pomembnih in strateških vprašanjih ponavljajo iz leta v leto, iz desetletja v
               desetletje, ima kdo, ki ima tudi zgodovinsko izkušnjo, vso pravico, da na take zmote
               opozori, ne samo sebe, ker to že ve, ampak tudi še koga drugega.</p>
               <p>Zato še enkrat povem. Znanstvena titula ni dovolj, tako kot tudi ime in priimek in
               minule zasluge nikoli niso dovolj.</p>
            </sp>
            <sp xml:id="SDT3-Skupna-2002-12-06.sp39">

               <speaker>AURELIO JURI:</speaker>

               <p>Kolegu Kacinu. Strinjam se, da akademska titula ni dovolj. Ampak jaz sem pozival k
               temu, da se ne glede na izobrazbo spoštujejo argumenti tudi nasprotnikov. In seveda
               ne ocenjuje okoli zmote enih ali drugih, ker se zmota lahko pokaže tudi obratno. Jaz
               pravim, da verodostojno oceno o tem, ali smo se odločili prav ali ne, bodo volivci in
               volivke dali na referendumu. Hvala.</p>
            </sp>
            <sp xml:id="SDT3-Skupna-2002-12-06.sp40">

               <speaker>JOŽE AVŠIČ:</speaker>

               <p>Hvala za besedo. Današnja razprava na obeh odborih me na neki način bega. Nepoučeni
               bi verjetno mislili, da razpravljamo o tem, ali naj zaprosimo za vstop v Nato, ali
               ne. Mislim, da je čas mimo, da se v odborih državnega zbora prepričujemo, ali smo za
               ali proti. Kajti, za našim povabilom pred leti in z vabilom, ki smo ga prejeli, je
               pač soglasna odločitev vseh razen ene parlamentarnih strank. Seveda dopušča možnost,
               da posamezniki ne mislijo tako in da imajo drugo mnenje tudi ta hip. Stranke, ki
               sestavljamo ta državni zbor pa pač imamo zavezo, da pripeljemo zadevo do konca.</p>
               <p>Mislim, da smo preveč časa danes porabili o tem, da bi se prepričevali, ali je to
               dobro, ali ne,  premalo pa o
               tem kako slovenski javnosti pojasniti vse tisto, kar še ne ve in kar ji bo pomagalo
               pri odločitvah na referendumu.</p>
               <p>Enostavno si ne znam predstavljati političnih posledic, če zavrnemo povabilo. Neka
               majhna država, 2-milijonska, ki si lahko šteje v čast, da jo želijo sprejeti v tako
               družbo, kot je Nato, si enostavno ne more privoščiti, vsaj mislim tako, košarice,
               zavrniti povabilo in potem seveda razmišljati, ali bo še kakšna možnost, ali ne.
               Dvomim, da še bo kakršnakoli možnost. Ob zavrnitvi povabila si moramo seveda
               odgovoriti na to, kako si predstavljamo v bodoče braniti svojo suverenost, s kakšnimi
               obrambnimi potenciali, na kakšen način. Če bomo znali na to odgovoriti, potem bomo
               seveda morali vse svoje znanje in sile usmeriti v to, da prepričamo, da se ne
               povezujemo v neko militantno organizacijo, ampak organizacijo, v kateri vidimo tudi,
               ne samo možnost svoje obrambe. To bi celo moral biti na minimumu oziroma bolj
               optimistično bi morali gledati na to, kakšne so možnosti, da bi bili v prihodnosti
               ogrožene, pač pa predvsem na svoje razvojne sposobnosti.</p>
               <p>Tako, da pustimo te teme vsaj v parlamentu o tem, da se še naprej prepričujemo za
               ali proti, pač pa se usmerimo resno v to, da svojo dolžnost izpeljemo do konca in da
               tudi kot posamezniki, poslanci in kot stranke, ki sestavljajo ta zbor prispevamo
               bistveno k temu, da bo referendum uspel tako, da ne bo potrebno zavrniti vabila.
               Hvala lepa.</p>
            </sp>
            <sp xml:id="SDT3-Skupna-2002-12-06.sp41">

               <speaker>VODJA RUDOLF PETAN:</speaker>

               <p>Hvala.</p>
            </sp>
            <sp xml:id="SDT3-Skupna-2002-12-06.sp42">

               <speaker>ROMAN JAKIČ:</speaker>

               <p>Hvala za besedo. Oba predsedujoča, minister, ekipa iz ministrstva za zunanje
               zadeve!</p>
               <p>Jaz moram reči najprej, na začetku, da seveda spoštujem pravico do drugačnega
               mišljenja in jo bom vedno. Mislim, da ni nič narobe, če se seveda tisti, ki so na
               neki način skeptiki glede povabila oglasijo in povejo svoje argumente, čeravno
               mislim, da je, glede na to, da sem jaz bolj vesel človek, ne razumem tistih, ki
               pravijo, da se ne bi smeli veseliti oziroma, da se ne smemo veseliti oziroma, da naj
               nam ne bi bilo nerodno se veseliti.</p>
               <p>Jaz sem že enkrat sicer na zaprti seji odbora za zunanjo politiko rekel, ko sem
               poslušal tako negativistični pristop sicer po eni drugi zadevi, da me ne čudi, da smo
               narod samomorilcev, zato ker negativistično pristopamo namesto, da bi pozitivistično.</p>
               <p>Na tej seji bi bilo treba kot prvo povedati, da smo zelo veseli, da so pogajalci, ki
               jim je treba čestitati, spoštovali vse smernice, ki smo jih v parlamentu jim dali, da
               so pripeljali zgodbo do te faze, da smo dobili povabilo v Pragi. In jaz seveda
               izražam čestitke ekipi,ki je zgodbo pripeljala do te faze, da se lahko začnemo v miru
               pogovarjati o tem, kdaj bo referendum in o pozitivnih straneh tega priključevanja k
               zvezi Nato.</p>
               <p>Tudi vprašanje rangiranja zunanjepolitičnih prioritet v tem državnem zboru, je seveda
               vprašljivo govoriti o tem, kaj je prva in kaj je druga prioriteta. Obe dve, EU in
               Nato sta zunanjepolitični prioriteti te države. Na teh zunanjepolitičnih prioritetah
               so se vse politične stranke v tem državnem  zboru pač poenotile, razen seveda ene, ki je delno spremenila
               stališče in niso anti, ampak so evro in Nato realisti, kot se imenujejo.</p>
               <p>Tudi s te perspektive bi bilo, tudi napram javnosti težko. Jaz osebno tudi pri sebi,
               ko je Janša to sprožil sem razmišljal, ali lahko pri sebi rangiram. Ne. V vseh
               zunanjepolitičnih nastopih, ki sem jih imel, v vseh mednarodnih institucijah seveda
               sem vedno in dosledno trdil, da sta to dve enakovredni prioriteti in jih tudi
               zagovarjal. Zagovarjal pa sem jih zato, ker v resnici mislim, da z vstopom v te
               integraciju Natu vsekakor je. Delimo neke vrednote in ideje, ki jih ta razvita družba
               ima.</p>
               <p>Je pa res. Zakaj temu ne rečemo na glas tako? Jaz in kolega Jerovšek sva bila skupaj
               v Kanadi. Jaz sem bil kasneje še enkrat in sem prosil, tudi na pobudo kolega Kacina
               in sicer svojega dolgoletnega prijatelja, zdaj zunanjega ministra Billa Grahama, da
               pride v Republiko Slovenijo. Iz enega preprostega razloga. Zato, ker je v Republiki
               Sloveniji seveda, in to reflektira tudi javno mnenje, na neki način neko splošno
               nezadovoljstvo do nekaterih stvari, ki zadevajo Združene države Amerike. Od
               neratifikacije oziroma mednarodnega kazenskega sodišča, o problemu glede ratifikacije
               Kjotskega sporazuma, o neaktivni vlogi ali pa slabo aktivni vlogi Združenih držav pri
               bližnjem vzhodu, o vprašanju spoštovanja človekovih pravic oziroma spoštovanja
               Ženevske konvencije glede zapornikov na Kubi in tako naprej. Prosil sem Billa
               Grahama, da pride v Slovenijo povedati, da tudi Kanada, ki je ena zelo velika država,
               zelo pomembna članica Nata, ima ista vprašanja. V Kanadski javnosti, ki je članica
               Nata, se pojavljajo ista vprašanja, ki tarejo nas. Ampak to seveda ne reflektira
               zgodbe glede podpore, padanja ali rasti podpore Nata. In bi bilo treba v Republiki
               Sloveniji začeti delatidistinkcijo med Natom in Združenim državam Amerike, čeravno
               vemo vsi, da seveda združene države igrajo zelo pomembno vlogo znotraj tega Nata.
               Ampak povedati, da je velik del držav Nata odprlo vsa ta vprašanja, ki tarejo in
               begajo slovensko javnost, da ne govorim, da begajo tiste, ki kreirajo slovensko
               javnost skozi svoja razmišljanja.</p>
               <p>Jaz moram reči, da zelo nestrpno pričakujem to fazo, ko bomo na mizo začeli dajati
               vse pluse in minuse v tej Republiki Sloveniji. Jaz sem za to, da je referendum
               čimprej, toda ne prekmalu. V smislu ne prekmalu, da ne bi imeli možnost seveda vse te
               odprta vprašanja dati na mizo. In jaz, kolikor sem kalkuliral v vseh teh stvareh, se
               mi še vedno izide na koncu plus. Jaz sem že na tem odboru parkrat povedal zelo
               banalen primer, ki zadeva to, kar je gospod Jerovšek govoril o ekonomskih efektih
               članstva v zvezi Nato. Vi veste, da mi vode nismo mogli prodati zvezi Nato. Šlo je pa
               za kontigent, ki bi seveda tisto firmo, ki to vodo proizvaja rešil za nekaj let in
               seveda zaposlene iz preprostega razloga, ker država Slovenija ni bila članica Nata
               oziroma ni članica Nata in zato vode niso<gap n="..."/> Vprašajte kolege v Kopru, ko pride
               letalonosilka so vsi veseli sicer, ker se kupujejo puloverji in zapravlja denar tam.
               Ampak seveda,  letalonosilka
               ne nabavi tudi enega artikla v Republiki Sloveniji, zato ker Slovenija ni članica
               Nata. Da ne govorim seveda tudi o drugih aranžmajih, ki se sedaj kažejo kot tisti, ki
               bodo lahko bili realizirani. Zato, oba predsednika, jaz sem vesel, da sta to točko
               dnevnega reda dala na dnevni red kot na neki način uverturo ali pa postuverturo v
               neko diskusijo, ki se bo morala peljati nenazadnje v začetek naslednjega leta, ko
               pričakujem, da seveda bo, ne vem kakšen referendum bo, ali poizvedovalni, ampak
               zakonodajni. Ampak v vsakem primeru, od tega referenduma pričakujem odgovore na
               vprašanja, tudi na ta vprašanja, ki so bila tu postavljena. Še enkrat povem, pravico
               do drugačnega mišljenja vedno spoštujem in sem jo zagovarjal. Bilo bi dobrona vse te
               kritike odgovarjati. Ampak ne z argumenti Jaša, ne me narobe razumeti, češ da se ne
               smemo veseliti. Jaz sem vesel človek in se veselim. In smo tu bili na zaprti seji,
               dr. Bernik bo potrdil, ko sem na SMS-u čakal sporočilo direktno iz Prage. <stage>(Glasovi iz
               ozadja.)</stage> Ampak ta del lahko povem. Bil sem vesel in sem z veseljem, med vzklikom
               povedal, da smo dobili povabilo ob tistem trenutku. Pač, jaz se veselim, nekateri se
               pač ne veselijo. Ampak to ni argument. Argumenti so lahko druge narave, so lahko
               ekonomske, lahko zadevajo človekove pravice in vse ostale, ampak seveda, emocionalne
               so pa tako, kot je bilo že rečeno. Eni mislijo, da z emocijami lahko tlakujemo pot v
               pekel, eni v nebesa, jaz pa mislim, da se z emocijami ni za igrati in jih prepustimo
               vsakemu posamezniku in posameznici. Hvala.</p>
            </sp>
            <sp xml:id="SDT3-Skupna-2002-12-06.sp43">

               <speaker>VODJA RUDOLF PETAN:</speaker>

               <p>Hvala. Gospod Kacin.</p>
            </sp>
            <sp xml:id="SDT3-Skupna-2002-12-06.sp44">

               <speaker>JELKO KACIN:</speaker>

               <p>Jaz želim odgovoriti gospodu Mamiću, ker je prej naslovil eno zelo direktno
               vprašanje.</p>
               <p>Pred tem bi pa rad samo na kratko korigiral kolega Jakiča. Nekoliko se mu je
               zareklo. Rekel je: <q>"Rad bi čestital pogajalcem."</q> Mi pogajanj z Natom še nismo imeli.
               To se bo šele začelo. Lahko čestitamo lobistom. Potem, ko bomo zaključili razpravo,
               vam bom predlagal tudi predlog sklepov, ki so naravnani v tej luči, da najprej
               pozdravimo dosežek in potem nadaljujemo s koraki, ki so potrebni, da bi ta proces
               uspešno pripeljali do konca. Ampak, gospod Mamić je zelo dobesedno razumel mojo
               trditev, da imamo možnost, da se integriramo v zvezo Nato, ali pa se uvrstimo v paket
               z vsemi državami naslednicami Jugoslavije, ki niso povabljene v Nato in skupaj z
               Albanijo ostajajo izven možnosti vstopanja v Nato. O nobeni novi Jugoslaviji nisem
               govoril. Rad bi pa nedvoumno povedal, da je ne Slovenija za vstop v Nato, tudi konec
               upanja za Hrvaško, za Zvezno republiko Jugoslavijo, za Makedonijo in za vse ostale
               tukaj na jugovzhodu Evrope. Ne govorim o tem, da se moramo mi odločati za Nato zato,
               da bi oni šli za nami. Ampak, če bi vsi bili v Natu, bi bila zgodba o
               predvidljivosti, varnosti, miru, stabilnosti in razvoju jugovzhodne Evrope drugačna
               in bolj uspešna in to bi bila zgodba o uspehu cele regije.</p>
               <p>Drugo, kar bi rad povedal ob tej priložnosti je vprašanje, kaj potem. Tudi to je
               vprašal gospod Mamić. Z 2% bruto domačega proizvoda, kolikor naj bi mi čez nekaj let
               namenili za obrambo, ni mogoče zagotoviti nevtralnosti.  To preprosto ni mogoče; stroški so zagotovo večji. Če
               se dvomilijonska država odloča za lastno obrambo, potem jo mora tudi plačati, in ta
               strošek je bistveno večji kot pa v primeru kolektivne obrambe. V tem je bistvo.</p>
               <p>In zato se mi zdi, da je treba ob tej priložnosti povedati tudi eno bridko dejstvo,
               in to seveda ni očitek Republiki Sloveniji: zato, da je nastopil mir v Bosni, zato da
               je nastopil mir v Zvezni republiki Jugoslaviji, zato da je mir na Kosovu, zato da je
               mir na Hrvaškem, čeprav Nato tam ni uspešno, ni neposredno posredoval, so te države
               članice prispevale svoje vojake in vojakinje, vse to so plačali in kar nekaj so jih
               tudi pokopali Republika Slovenija za vzpostavitev miru na ozemlju naslednic nekdanje
               Jugoslavije ni izgubila nobenega vojaka; te države pa so prišle, so posredovale in so
               plačale visoko ceno, tudi v žrtvah. Spomnim se, da sva s kolegom Janšo že leta 1992,
               na začetku leta šla na pogreb v Videm, ko so sestrelili italijanski helikopter nad
               Hrvaško, o čemer zdaj teče zgodba tudi pred sodišči, tako na Hrvaškem kot tudi v
               Haagu. Te države so veliko vložile za to, da imamo mir, in so še vedno tam
               prisotne.</p>
               <p>Za konec bi rekel še nekaj okrog sklicevanja na primer Avstrije. Avstrija je nastala
               z avstrijsko državno pogodbo, ki je bila podpisana malo po Jašinem rojstvu in malo
               pred mojim rojstvom. Ampak to ni razlog, da lahko kdorkoli od nas pozabi zgodovinska
               dejstva. Zato se mi zdi primerno ta trenutek povedati, da sta bili po koncu druge
               svetovne vojne okupirani dve državi, ena je bila Nemčija in druga je bila Avstrija.
               Nemčija je bila razdeljena in nastali sta dve državi; Zvezna republika Nemčija je šla
               skozi proces denacifikacije, tudi na ta način, da je takoj vstopila v zvezo Nato;
               vzhodna Nemčija je šla v varšavski sporazum. In šele po padcu Berlinskega zidu se je
               Zvezna republika Nemčija združila in vzhodni del današnje Zvezne republike Nemčije je
               vstopil v zvezo Nato.</p>
               <p>Pri Avstriji je bilo drugače. Avstrija je nastala iz štirih okupiranih con in njena
               nevtralnost je bila pogoj Sovjetske zveze, da je sploh lahko nastala samostojna
               država. Zato za nevtralnost Avstrije jamčijo štirje veliki: ZDA, Sovjetska zveza,
               Velika Britanija in Francija. Ampak če mi odpiramo Pandorino skrinjico njihove
               nevtralnosti, odpiramo tudi zgodbo o drugih členih avstrijske državne pogodbe. In rad
               bi vas spomnil na mnoge razprave, ki smo jih že imeli o tem, ali avstrijska državna
               pogodba velja in ali je Slovenija njena pravna naslednica. Zato se mi zdi, da je
               sklicevanje in kazanje na Avstrijo, ki ima drugačen, ne bom rekel privilegiran
               položaj, ampak ima jamstvo vseh štirih za svojo nevtralnost, in sklicevanje na
               njihove obrambne stroške neprimerljivo z realnostjo našega sosedstva. Zato se mi zdi,
               da si moramo v zvezi s tem 
               vedno znova naliti čistega vina. Hvala lepa.</p>
            </sp>
            <sp xml:id="SDT3-Skupna-2002-12-06.sp45">

               <speaker>PREDSEDNIK RUDOLF PETAN:</speaker>

               <p>Hvala. Gospod Bevk.</p>
            </sp>
            <sp xml:id="SDT3-Skupna-2002-12-06.sp46">

               <speaker>SAMO BEVK:</speaker>

               <p>Hvala za besedo in lep pozdrav. Torej, danes imamo na dnevnem redu poročilo o
               vrhunskem zasedanju zveze Nato v Pragi, zato bomo najbrž sprejemali tudi kakšne
               sklepe. Rad bi predlog takega sklepa čim prej slišal.</p>
               <p>Združena lista je tako na kongresu kot na konferenci v letih 2001 in 2002 sprejela
               dokumenta, ki med zunanjepolitične prioritete postavlja vključevanje Slovenije v
               evroatlantske povezave. Obenem pa se Združena lista zavzema tudi za to, da bodo na
               koncu državljanke in državljani na referendumu dokončno odločili tako za vstop v
               Evropsko unijo kot zvezo Nato.</p>
               <p>Sam seveda podpiram vstop tako v eno kot drugo integracijo. Se pa v političnih
               strankah slišijo tudi drugačna mnenja. Dva pomisleka sta bila danes tu izražena, tako
               s strani kolega Zlobca in kolega Jurija, in sta bila takoj deležna kar nekaj replik.
               Zato na koncu mislim, da bo uspeh referenduma odvisen predvsem od tega vidika, s
               kakšno dialoško strpnostjo bomo vodili javno razpravo pred referendumom. Hvala lepa.
           </p>
            </sp>
            <sp xml:id="SDT3-Skupna-2002-12-06.sp47">

               <speaker>PREDSEDNIK RUDOLF PETAN:</speaker>

               <p>Hvala. Gospod Božič.</p>
            </sp>
            <sp xml:id="SDT3-Skupna-2002-12-06.sp48">

               <speaker>IVAN BOŽIČ:</speaker>

               <p>Hvala lepa. Pred štirimi leti smo vložili interpelacijo proti predsedniku vlade, ker
               nismo bili sprejeti v Nato. Takrat smo sprejeli in veliko govorili v dvorani, kaj
               mora vlada narediti, da bi se to zgodilo. In to se je zgodilo, torej, povabljeni smo
               v Nato. Mislim, da smo lahko, tako kot ste poprej nekateri rekli, ponosni na to,
               kajti zgodilo se je tisto, kar smo pred štirimi leti govorili in zahtevali od vlade.</p>
               <p>Zakaj pravimo v naši stranki, da želimo v Nato? Zato, ker bomo imeli mir s sosedi.
               Mislimo, da zgodovinsko lahko dokazujemo, da vsi naši sosedi Slovenije so imeli
               apetite do Slovenije skozi vso zgodovino.</p>
               <p>In še nekaj. Če bo Evropa tako močna, če bomo skoraj vsi v Natu, potem tudi Ameriki
               ne bo več potrebno prihajati v Evropo, v dveh svetovnih vojnah so bili vojaki tu.</p>
               <p>Danes sem pričakoval, da bo ta sestanek zelo kratek, da se bomo samo dogovorili, kaj
               bomo delali do referenduma, kajti nihče verjetno ne bo glasoval proti temu, da bi
               imeli referendum. Ampak to, kar smo danes slišali od obeh predsednikov, od ministra,
               ja, samo to je naša dolžnost, da bomo v strankah ljudem razlagali in povedali, za kaj
               naj glasujejo za vstop v Nato. In to bomo v ljudski stranki naredili. Hvala lepa.
           </p>
            </sp>
            <sp xml:id="SDT3-Skupna-2002-12-06.sp49">

               <speaker>PREDSEDNIK RUDOLF PETAN:</speaker>

               <p>Hvala. Želi še kdo besedo? Ugotavljam, da ne.</p>
               <p>Preden bi prešli k razpravi o predlogih sklepov, bi zaprosil še ministra, da nam da
               pojasnila, mogoče še dodatna, v zvezi s pristopnimi pogovori in pa glede rokov;
               mislim, da nam tu ni vse jasno, koliko časa imamo, kajti na to je vezan tudi
               referendum, in ali smo seveda na to pripravljeni, ali imamo vse pripravljeno, kar je
               potrebno. Izvolite, gospod Grizold.</p>
            </sp>
            <sp xml:id="SDT3-Skupna-2002-12-06.sp50">

               <speaker>DR. ANTON GRIZOLD:</speaker>

               <p>Ali lahko rečem še kako misel ali dve o razpravi, saj bom zelo kratek.</p>
               <p>Torej, razprava o Sloveniji v Natu po mojem mnenju zadeva predvsem temeljno, ključno
               strokovno politično vprašanje, kako lahko Slovenija zagotavlja varnost sebi in svojim
               državljanom danes in v prihodnje, torej tudi za prihodnje generacije.</p>
               <p>To je v bistvu vprašanje, ki se je prvič odprlo leta 1990, še pred pridobitvijo oziroma pred neodvisnostjo
               Republike Slovenije in če se spomnite, takrat so v javni razpravi eksistirali, so
               eksistirale cele vrste opcij, kako bi si bodoča novonastala država lahko zagotavljala
               svojo varnost, no in na koncu te javne razprave sta se izoblikovali dve ključni
               opciji. Ena ustanovitev slovenske vojske in vključitev države v Organizacijo
               združenih narodov, torej sistem kolektivne varnosti, druga pa tako imenovana
               demilitarizacija.</p>
               <p>Jaz bi rad tudi danes zelo odkrito povedal, da demilitarizacija v tistem obdobju, ne
               glede na to, da je uživala dokaj visoko podporo v javnosti, okoli 42% leta 90, ni
               bila realna opcija zagotavljanje varnosti Slovenije, ni bila nikoli konkretizirana,
               torej ostala je na ravni nekih želja in jaz si upam celo reči utopičnih idej.</p>
               <p>Tako da danes je ključno vprašanje, o katerem seveda bi morala politika biti dokaj
               enotna in tudi enotno nastopati do slovenskega javnega mnenja, torej ključno
               vprašanje, biti znotraj širšega varnostnega okvira, ki danes razpolaga z realnimi in
               učinkovitimi instrumenti za preprečevanje kriz in za zagotavljanje varnosti ali
               ostati zunaj. To je ključno vprašanje. Vsa ostala vprašanja, socialno-ekonomska,
               znanstveno-tehnična, tehnološka in tako naprej, so vzporedna vprašanja po mojem
               mnenju.</p>
               <p>Vlada, kar se tiče referenduma, vlada je o referendumu dvakrat razpravljala po
               povabilu v Pragi. Menili smo, da je potrebno imeti strokovna izhodišča in ta
               strokovna izhodišča bodo zdaj pripravljena, tako da bo vlada poslala svoj predlog
               glede referenduma v državni zbor. Jaz sem prepričan še konec tega meseca ali pa vsaj
               malo prej.</p>
               <p>Kar se tiče časovnice tega pristopnega procesa, jaz sem prej omenjal štiri faze.
               Prvo so pristopni pogovori in jaz bi rad tukaj še enkrat povedal, da gre za pogovore,
               ne za pogajanja, torej pristopni pogovori v dveh krogih in drugič, gre za podpis teh
               pristopnih protokolov, potem so postopki ratifikacij in na koncu pristop k
               washingtonski pogodbi. Formalni del pristopnih pogovorov se bo odvijal v dveh krogih,
               v vmesnem času, najkasneje do konca drugega kroga pa se bo Slovenija dogovarjala tudi
               o deležu sredstev, ki naj bi jih kot bodoča članica prispevala v skupni Natov
               proračun.</p>
               <p>Ločeno od formalnih pristopnih pogovorov in hkrati v vsebinski povezavi z njimi, bo
               v začetku januarja v Slovenijo pripotovala Natova izvedenska skupina, ki bo predvsem
               preverjala napredek Slovenije na področju izvajanja obrambne reforme in seveda tega
               procesa parpa<stage>(?)</stage>. Razpravljala bo tudi o specifičnih zadevah in reformah, ki bodo
               omogočile Sloveniji ustrezen prispevek v zavezništvu in glede katerih Nato pričakuje
               naš nadaljnji napredek pred in seveda takoj v vstopu v zavezništvo.</p>
               <p>Natova izvedenska skupina v januarju, torej od 6. do 9. januarja, bo obravnavala z
               našimi sogovorniki predvsem področje obrambno-vojaških zadev in tudi virov, ki so v
               tej razpravi v okviru parp procesa. Skupina bo ministrstvu za obrambo tudi
                  svetovala glede vzpostavitve
               časovnice za izvedbo vseh obrambnih reform ter seveda zmogljivosti, ki naj bi jih
               Slovenija prispevala k zavezništvu. V okviru predlogov in nasvetov bo Slovenija sama
               izdelala časovnico ter nabor zmogljivosti na vojaško-obrambnem področju.</p>
               <p>Prvi krog formalnih pristopnih pogovorov, ponavljam še enkrat, bo potekal 21.
               januarja, obravnaval bo politično ekonomska in obrambno-vojaška vprašanja, no in v
               okviru tega sklopa bo morala Slovenija predstaviti svojo politiko do vseh konkretnih
               vprašanj. Če omenim samo nekatere teme, to je, so splošnapolitična vprašanja, torej
               zavezanost Slovenije demokratičnim standardom in vrednotam, kot so miroljubno
               reševanje sporov, uporaba sile v mednarodnih odnosih in tako naprej in tako
               dalje.</p>
               <p>Drugi krog formalnih pristopnih pogovorov, ki bo namenjen bolj tehničnim vprašanjem
               in ta bo potekal 31. januarja 2003. Obravnaval bo predvsem področje virov ter
               varnostna ter pravna vprašanja. Med varnostnimi vprašanji je prav gotovo zaščita
               informacij in drugih zadev.</p>
               <p>3. februarja 2003 bo v Bruslju zasedanje odbora za pregled obrambe s slovenskimi
               predstavniki za obrambne zadeve, no in to bo eden prvih teh vidnih znakov sprememb,
               predvsem v naravi dialoga z Natom, ker se bo z nastopom pred tem odborom Slovenija
               vključila v redni Natov proces, tako imenovanega defence planing obrambnega
               načrtovanja.</p>
               <p>Za razliko od prejšnjih ciklusov letnega nacionalnega programa za članstvo, bo
               dokument, ki bo nastal na temelju te razprave, v tem odboru, torej dokument o
               sodelovanju med Natom in Slovenijo že bolj konkreten. Vseboval bo slovenski načrt
               nadaljnjih aktivnosti na področju obrambnega načrtovanja in izvajanja obrambne
               reforme, ali drugače povedano slovensko poglavje v obrambnem načrtovanju zavezništva
               bo takrat že prisotno.</p>
               <p>In končni sestanek, na katerem bodo članice Nata ocenile in potrdile ponujene
               zmogljivosti in prioritete, ki jih bo Slovenija definirala skozi prva dva kroga
               pristopnih pogovorov, bo predvidoma potekal 11. marca 2003 in sicer na seji v okviru
               višjega razširjenega političnega odbora, posebej s Slovenijo. In tako bo formalno
               zaključil te pristopne pogovore.</p>
               <p>Če je še kaj takšnega predlagam, da predstavniki ministrstva za zunanje zadeve še
               kakšno zadevo konkretizirajo, ampak to je v grobem vse. Jaz bi rad kot predstavnik
               vlade zagotovil, da vlada ve, kaj mora storiti v tem procesu pristopnih pogovorov, da
               se zlasti seveda obe ministrstvi, da sta na to pripravljeni, se pa strinjam z
               dosedanjo razpravo in z vašimi kritičnimi pripombami. Jaz jih sprejemam, da bo vlada
               morala v prihodnje večjo pozornost posvetiti integraciji oziroma tem skupnim, da tako
               rečem stališčem oziroma skupnim nastopom vlade kot celote glede tega projekta. Jaz
               sem doslej že večkrat rekel, da vstop Slovenije v zvezo Nato, ker zadeva tako ključne
               eksistencionalna vprašanja slovenskega naroda, nisamo projekt dveh ministrstev, tudi
               ni samo projekt, si upam reči slovenske vlade, ampak, kot ste vi v državnem zboru
               sklenili že leta 93 in ste zapisali v resolucijo o izhodiščih nacionalne varnosti, je
               strateški interes Slovenije znan, torej vstop v Nato.</p>
               <p>Torej ni projekt samo vlade, ampak je projekt tudi državnega zbora in tudi drugih
               državnih organov. Jaz sem prepričan, da zdaj, sedaj po povabilu, da je čas, da te
               zadeve na tak skupen integriran način tudi predstavimo slovenski javnosti, kajti
               mislim, da je bilo preveč energije oziroma, v prihodnje bo preveč energije odlito, če
               bomo še vedno razpravljali o teh osnovnih vprašanjih in če se bomo pustili mnogim, ki
               seveda so legitimno lahko proti takim in drugačnim rešitvam, vendarle  pustili zapeljati in razpravljati o takih osnovnih vprašanjih. Kajti
               zadeve tečejo zelo intenzivno in hitro in mi moramo biti seveda pripravljeni in imeti
               ustrezne odgovore na vsa zastavljena vprašanja. Hvala.</p>
            </sp>
            <sp xml:id="SDT3-Skupna-2002-12-06.sp51">

               <speaker>PREDSEDNIK RUDOLF PETAN:</speaker>

               <p>Hvala, gospod minister. A želijo še predstavniki mogoče ministrstva za zunanje
               zadeve besedo? Ja, gospod Žbogar, izvolite.</p>
            </sp>
            <sp xml:id="SDT3-Skupna-2002-12-06.sp52">

               <speaker>SAMUEL ŽBOGAR:</speaker>

               <p>Hvala lepa. Kratko, mogoče k temu, kar je minister Grizold rekel in s tem, kar ste
               predsednik Petan rekli na začetku, da so roki za pogovore Slovenija-Nato, kratki
               oziroma, da izgledajo kratki.</p>
               <p>Kot je rekel minister, pogovori bodo dvakrat potekali. V prejšnjem krogu širitve so
               resnično potekali petkrat. Med prejšnjimi tremi državami in Nato. To pa iz čistega
               razloga, ker od prejšnje širitve naprej, je Nato s kandidatkami začel tako imenovan
               proces ANČA<stage>(?)</stage>, se pravi akcijskih planov priprav za članstvo. Slovenija je
               pripravila in skupaj z Natom predebatirala štiri take plane, letne načrte priprav na
               Nato. In zaradi tega Natozelo dobro pozna Slovenijo, slovensko pripravljenost,
               slovenske zmožnosti. Tako, da ocenjujejo in tudi sami ocenjujemo, da sta dva kroga
               dovolj. In da to ne bo, časovno ne bo tesno.</p>
               <p>Vlada je na včerajšnji seji tudi, ustanovila oziroma oblikovala delegacijo za te
               pogovore. In je zadolžila, da v najkrajšem času pripravi izhodišča za pogovore. Tako
               za prvi kot za drugi krog pogovorov. In ta izhodišča bo vlada poslala obema odboroma
               v seznanitev, pred pogovori. Toliko glede dveh krogov pogovorov.</p>
               <p>Ko je minister rekel, bo zunanji minister enkrat v sredini marca poslal generalnemu
               sekretarju Nato pismo s priloženo časovnico reform, v katerem bo zelo izražena želja
               za pristop k washingtonski pogodbi in tudi potrditev pripravljenosti ter zmožnosti za
               spoštovanje političnih in drugih in vojaških obveznosti in zavez, ki izhajajo iz te
               pogodbe. Tako, da preden bo to pismo minister lahko poslal Natu, bodo seveda mogli
               biti v Sloveniji opravljeni vsi notranji postopki, verjetno tudi ta referendum.</p>
               <p>Naslednje bi se strinjal s poslancem Bernikom, ki je poudaril pomen slovenske
               diaspore pri pridobivanju podpore, predvsem Združenih držav Amerike za, pa tudi
               Kanade za povabilo Sloveniji. Ta podpora aktivnost slovenske diaspore bo še posebej
               pomembna zdaj v procesu ratifikacije v ameriškem, predvsem ameriškem kongresu, kjer
               je to, prvič je komplicirano in tam bo ta podpora, aktivna podpora, tako diaspore kot
               posameznih Slovencev, ki so v administraciji ameriški, še naprej oziroma pa še bolj
               pomembna.</p>
               <p>Kar se tiče vladne koordinacije za priprave na Nato,  poslanec Bernik je tudi to opozoril, bi jaz samo
               obvestil, da je doslej obstajala medresorska skupina. Medministrska skupina vladna,
               ki je usklajevala vse aktivnosti vezane na Nato. Predsedovala sta ji pokojni državni
               sekretar Golob in državni sekretar iz ministrstva za obrambo. In v njem so bila tudi
               vsa druga ministrstva, ki so na tak ali drugačen način vezana na garnituro Slovenije
               za Nato.</p>
               <p>Samo še tole bi rekel, glede nevarnosti, ki ji grozi ali pa ne grozi Sloveniji.
               Mislim, da je bilo že večkrat rečeno, da tako kot si v sredini osemdesetih let nismo
               mogli predstavljati grozot, ki se bodo dogajale v, med bosansko vojno, tako je tudi
               danes težko napovedati, kakšna nevarnost bo Sloveniji grozila, čez 10 ali pa 20 let.
               To je enostavno nemogoče napovedati, je pa seveda mnogo lažje se na to pripravljati,
               na tako nevarnost v okviru organizacije kot je Nato. V okviru organizacije držav, s
               katerimi delimo vrednote, podobne ali iste vrednote, kar se tiče demokracije in
               človekovih pravic. In verjetno na take nevarnosti, ki jih danes še ne vidimo. V
               kolikor do njih pride, bomo veliko bolje pripravljeni v okviru te organizacije. Hvala
               lepa.</p>
            </sp>
            <sp xml:id="SDT3-Skupna-2002-12-06.sp53">

               <speaker>PREDSEDNIK RUDOLF PETAN:</speaker>

               <p>Hvala, gospod Žbogar. Želi še kdo besedo? Želi še kdo razpravljati o tej temi?
               Ugotavljam, da nihče. Potem bi prešli k oblikovanju sklepov. Sklepe bomo morali, vsak
               odbor zase sprejemati, s tem, da bo pa z enako vsebino, pa bi dal besedo gospodu
               Kacinu. Izvoli.</p>
            </sp>
            <sp xml:id="SDT3-Skupna-2002-12-06.sp54">

               <speaker>PREDSEDNIK JELKO KACIN:</speaker>

               <p>Kolegi, kolegici, predlagam, da razpravljamo in potem glasujemo o štirih sklepih.
               Jaz bom zdaj prebral verzijo odbora za zunanjo politiko. Enaka verzija je potem za
               odbor za obrambo, s tem, da je pač odbor poimenovan drugače.</p>
               <p>Prvi predlog sklepa. Odbor za zunanjo politiko se je seznanil s poročilom o udeležbi
               delegacije Republike Slovenije na vrhunskem zasedanju zveze Nato v Pragi 21. in 22.
               novembra 2002 in z informacijo o predvidenem poteku pristopnega procesa po povabilu
               na vrhu Nato v pragi.</p>
               <p>Drugi sklep. Odbor za zunanjo politiko pozdravlja uspeh Republike Slovenije in
               povabilo, ki ga je prejela Republika Slovenija za vstop v zvezo Nato in izreka
               priznanje vsem, ki so si prizadevali za povabilo v državah članicah zveze Nato.</p>
               <p>Tretji predlog sklepa. Odbor za zunanjo politiko poziva vlado, da čim prej začne
               postopek za izvedbo referenduma za vstop Republike Slovenije v zvezo Nato in
               predstavi program priprav in izvedbe po posameznih resorjih.</p>
               <p>Četrti sklep. Odbor tudi poziva vlado, da z ustreznim informiranjem slovenske
               javnosti, tako z argumenti za kot z argumenti proti vstopu, pripomore k ugodnemu
               izidu referenduma.</p>
            </sp>
            <sp xml:id="SDT3-Skupna-2002-12-06.sp55">

               <speaker>PREDSEDNIK RUDOLF PETAN:</speaker>

               <p>Hvala. To so sklepi. Dajem te sklepe v razpravo. Želi kdo kaj dopolniti. Ugotavljam,
               da ne. Potem bomo pač prešli na samo tehnično izvedbo glasovanje. Glede na to, da
               moramo po vsakem odboru glasovati posebej. Bi jaz samo prečital za odbor za obrambo.
               V tem trenutku je prisotnih 11 članov. 3 s pooblastilom. Gospod Jakič po pooblastilu,
               gospa Črnugljeva po
               pooblastilu, gospod Jerovšek v dveh vlogah, tudi s pooblastilom, potem je gospod
               Zlobec, gospod Avšič, Pukšič, Maršič, Božič, Tisovic, Kacin in pa sam.</p>
               <p>Glede na to, da če sem že pri besedi<gap n="..."/> Želi še kdo razpravljati o sklepih mogoče?
               Sprašujem, ali bomo glasovali o vsakem sklepu posebej, ali lahko glasujemo v paketu?
               Sprašujem najprej člane odbora za obrambo. Ali lahko glasujemo v paketu, ali o vsakem
               posebej? Gospod Juri ni član odbora za obrambo. <stage>(Glasovi iz ozadja.)</stage> To se pravi, mi
               lahko glasujemo drugače. Izvoli. <stage>(Glas iz ozadja.)</stage> O vsakem posebej. V redu, ni
               problema.</p>
               <p>Najprej o prvem sklepu. Prosim, če ga lahko prebere.</p>
            </sp>
            <sp xml:id="SDT3-Skupna-2002-12-06.sp56">

               <speaker>JELKO KACIN:</speaker>

               <p>Odbor se je seznanil s poročilom o udeležbi delegacije Republike Slovenije na
               vrhunskem zasedanju zveze Nato v Pragi 21. in 22. novembra 2002 in z informacijo o
               predvidenem poteku pristopnega procesa po povabilu na vrhu Nato v Pragi.</p>
            </sp>
            <sp xml:id="SDT3-Skupna-2002-12-06.sp57">

               <speaker>VODJA RUDOLF PETAN:</speaker>

               <p>Torej dajem takšen predlog v razpravo. Ugotavljam, da ni razprave. Potem dajem to na
               glasovanje.</p>
               <p>Kdor podpira takšen sklepa prosim, da to potrdi z dvigom roke. To je samo odbor za
               obrambo. <stage>(11 članov.)</stage></p>
               <p>Ugotavljam, da je to soglasno sprejeto.</p>
            </sp>
            <sp xml:id="SDT3-Skupna-2002-12-06.sp58">

               <speaker>VODJA JELKO KACIN:</speaker>

               <p>Zdaj glasuje odbor za zunanjo politiko.</p>
               <p>Kdo je za predlagani sklep? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Drugi sklep se glasi: Odbor pozdravlja uspeh Republike Slovenije in povabilo, ki ga
               je prejela Republika Slovenija za vstop v zvezo Nato in izreka priznanje vsem, ki so
               si za povabilo prizadevali v državah članicah.</p>
               <p>Želi kdo razpravljati o predlogu? <stage>(Ne želi.)</stage> Potem o tem predlogu glasujejo člani
               odbora za zunanjo politiko.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
            </sp>
            <sp xml:id="SDT3-Skupna-2002-12-06.sp59">

               <speaker>VODJA RUDOLF PETAN:</speaker>

               <p>Potem pa o tem glasujemo še člani odbora za obrambo.</p>
               <p>Kdor podpira takšen predlog sklepa prosim, da potrdi z dvigom roke. <stage>(10 članov.)</stage> Je
               kdo proti? Ugotavljam, da nihče.</p>
               <p>Ugotavljam, da je sklep sprejet.</p>
               <p>Prehajamo na tretji sklep.</p>
            </sp>
            <sp xml:id="SDT3-Skupna-2002-12-06.sp60">

               <speaker>VODJA JELKO KACIN:</speaker>

               <p>Odbor poziva vlado, da čimprej začne postopek za izvedbo referenduma o vstopu
               Republike Slovenije v zvezo Nato in predstavi program priprav in izvedbe po
               posameznih resorjih.  Želi
               kdo razpravljati o predlogu? Ni prijav. Potem glasujemo o predlogu sklepa člani
               odbora za zunanjo politiko.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
            </sp>
            <sp xml:id="SDT3-Skupna-2002-12-06.sp61">

               <speaker>VODJA RUDOLF PETAN:</speaker>

               <p>Glasujemo člani odbora za obrambo.</p>
               <p>Kdor podpira takšen sklep prosim, da to potrdi z dvigom roke. <stage>(11 članov.)</stage></p>
               <p>Ugotavljam, da je sklep soglasno sprejet.</p>
            </sp>
            <sp xml:id="SDT3-Skupna-2002-12-06.sp62">

               <speaker>VODJA JELKO KACIN:</speaker>

               <p>Imamo še četrti sklep, ki se glasi: Odbor poziva vlado, da z ustreznim informiranjem
               slovenske javnosti tako z argumenti za, kot z argumenti proti vstopu pripomore k
               ugodnemu izidu referenduma.</p>
               <p>Kdo želi razpravljati o predlaganem sklepu? Gospod Juri.</p>
            </sp>
            <sp xml:id="SDT3-Skupna-2002-12-06.sp63">

               <speaker>AURELIO JURI:</speaker>

               <p>Hvala. Sklep seveda je povsem jasen, ampak je nekoliko kontradiktoren.</p>
               <p>Opozarja, če mi pozivamo vlado, da z ustreznimi argumente pove razloge za in proti
               vstopu v Nato, nato jo pozovemo, da jih tako predstavi, da je izid referenduma
               pozitiven, lahko sklepam, da bo vlada predstavljala več argumentov za, kot so
               argumenti proti.</p>
               <p>Korektno bi bilo, da se lahko pozove vlado, da stori vse zato, da javnost prepriča,
               da bo referendum sprejel. Ampak, je pa tukaj malce zavezujoče napovedovati naj
               ustrezno poskrbi tudi z argumenti proti. Z argumenti proti bodo poskrbeli pač tisti,
               ki vladi ne verjamejo in ki imajo drugačne poglede.</p>
               <p>Zato jaz tako oblikovanemu sklepu ne bom dal podpore in se bom preprosto vzdržal.
               Hvala.</p>
            </sp>
            <sp xml:id="SDT3-Skupna-2002-12-06.sp64">

               <speaker>JAŠA ZLOBEC LUKIČ:</speaker>

               <p>Ta sklep bi bil lahko bolj razumljiv, ker je res kontradiktoren.</p>
               <p>Naj vlada poskrbi z argumenti za in proti, ampak tako, da bodo argumenti za
               prevladali. To se mi zdi nekako pranje možganov. Da se ta sklep<gap n="..."/></p>
            </sp>
            <sp xml:id="SDT3-Skupna-2002-12-06.sp65">

               <speaker>VODJA RUDOLF PETAN:</speaker>

               <p>Vsebina mogoče, kako bi to bilo?</p>
            </sp>
            <sp xml:id="SDT3-Skupna-2002-12-06.sp66">

               <speaker>VODJA JELKO KACIN:</speaker>

               <p>Spoštovani! Jaz ne želim zavlačevati, ampak dejstvo in ponavljam, dejstvo je, da je
               vlada navedla vrsto argumentov za in se opredelila tudi do vrste argumentov proti.
               Torej, argumenti proti obstajajo, ampak pač ne zdržijo. Iz zaveze leta 1997 izhaja,
               da vse parlamentarne stranke podpirajo vstop v zvezo Nato. Jaz mislim, da imajo
               posamezni poslanci vso pravico, da se pri takem sklepu vzdržijo ali glasujejo proti.</p>
               <p>Mislim, da smo nedvoumno izrazili željo in pričakovanja, predvsem pa tisti, ki so
               govorili v imenu posameznih poslanskih skupin oziroma strank, da se opredeljujejo za
               vstop v zvezo Nato.  Zato tudi
               pričakujemo, da bo vlada pripravila in ponudila argumente, ki bodo omogočili realno
               odločanje, nedvoumno za vstop v zvezo Nato. To so bila sporočila poslanskih skupin
               vladajoče koalicije in poslanskih skupin opozicije. Zato je tukaj konsenz, kar se
               tega tiče. Posamezni poslanci, ki pa imajo s tako dikcijo zadrego, lahko brez zadrege
               glasujejo proti, to je demokratična pravica.</p>
               <p><q>"Odbor poziva vlado, da z ustreznim informiranjem slovenske javnosti, tako z
               argumenti za kot z argumenti proti vstopu, pripomore k ugodnemu izidu referenduma."</q></p>
               <p>Gospod Janša, prosim.</p>
            </sp>
            <sp xml:id="SDT3-Skupna-2002-12-06.sp67">

               <speaker>IVAN (JANEZ) JANŠA:</speaker>

               <p>No, sklep je dejansko neroden. Vlada mora omogočiti, da pride do razprave, v kateri
               bo omogočeno soočenje argumentov za in proti. Ne moremo pa zahtevati od vlade, da
               ona, ki je za Nato, upam, čeprav včasih tako ne izgleda, po ravnanju nekaterih
               organov, predstavlja argumente za in proti; to imajo kolegi prav, kar se tega tiče.</p>
               <p>Drugo pa, sam sem seveda za Nato, ampak poudarjati tisti sporazum iz leta 1997 kot
               ključno osnovo, glede na to, da ste ga prej prebrali, ni korektno; tisto je bil
               sporazum za prvi krog, piše v prvem stavku - v prvem stavku, poznam celo besedilo,
               ker sem ga sam napisal. V prvem stavku piše, da je tista zaveza parlamentarnih strank
               za vstop v Nato v prvem krogu širitve.</p>
            </sp>
            <sp xml:id="SDT3-Skupna-2002-12-06.sp68">

               <speaker>PREDSEDNIK JELKO KACIN:</speaker>

               <p>Ja, to seveda drži, ampak nobena od teh strank, razen Slovenske nacionalne stranke,
               od te zaveze ni odstopila. Ne, saj mi tega tudi v sklepih ne pišemo nikjer.</p>
               <p>Če bi želeli to, kar je kolega Janša zdaj opozoril, nekako integrirati v tekst,
               potem bi lahko predlog kompromisa bil naslednji:</p>
               <p><q>"Odbor poziva vlado, da v pripravah za izvedbo referenduma ustrezno informira
               slovensko javnost, tako z argumenti za kot z argumenti proti vstopu."</q> <stage>/Medsebojni
               pogovor/</stage></p>
               <p>No, zdaj tretji poskus:</p>
               <p><q>"Odbor poziva vlado, da v pripravah na izvedbo referenduma omogoči soočenje
               argumentov za in proti v slovenski javnosti."</q></p>
            </sp>
            <sp xml:id="SDT3-Skupna-2002-12-06.sp69">

               <speaker>PREDSEDNIK RUDOLF PETAN:</speaker>

               <p>Gospod Janša.</p>
            </sp>
            <sp xml:id="SDT3-Skupna-2002-12-06.sp70">

               <speaker>IVAN (JANEZ) JANŠA:</speaker>

               <p>In naprej je treba dodati <q>"in seveda hkrati zagovarja argumente "</q>za<q>","</q> če je to
               vladna politika.</p>
            </sp>
            <sp xml:id="SDT3-Skupna-2002-12-06.sp71">

               <speaker>PREDSEDNIK JELKO KACIN:</speaker>

               <p>Gospod Juri želi besedo.</p>
            </sp>
            <sp xml:id="SDT3-Skupna-2002-12-06.sp72">

               <speaker>IVAN (JANEZ) JANŠA:</speaker>

               <p>Samo, če lahko dokončam.</p>
            </sp>
            <sp xml:id="SDT3-Skupna-2002-12-06.sp73">

               <speaker>PREDSEDNIK RUDOLF PETAN:</speaker>

               <p>Gospod Janša, ja, izvolite.</p>
            </sp>
            <sp xml:id="SDT3-Skupna-2002-12-06.sp74">

               <speaker>IVAN (JANEZ) JANŠA:</speaker>

               <p>Tisto prej je bilo nelogično, to je pa pomanjkljivo. Vlada mora, ker je pač vlada
               cele države, omogočiti fer razpravo, omogočiti, da pridejo do besede tudi tisti, ki
               so proti. Hkrati pa, če je vladna politika in je konsenz tukaj za Nato,  mora najbrž vlada v tej razpravi
               zastopati argumente <q>"za"</q>; mi je ne moremo zdaj pozivati, naj oni zastopajo oboje -
               ker so drugi, ki pač temu nasprotujejo. Mislim, da se razumemo - eno je korektnost
               razprave, drugo je pozivati vlado, kaj naj zastopa.</p>
            </sp>
            <sp xml:id="SDT3-Skupna-2002-12-06.sp75">

               <speaker>PREDSEDNIK JELKO KACIN:</speaker>

               <p>Gospod Juri se je priglasil k besedi. Pa še kdo?</p>
            </sp>
            <sp xml:id="SDT3-Skupna-2002-12-06.sp76">

               <speaker>AURELIO JURI:</speaker>

               <p>Takole, da bomo konsistentni in korektni, bi lahko poenostavili ves sklep v tej
               dikciji: da vlada kot nosilec projekta vstopa v Nato je vendarle pozvala k temu, da
               omogoči pogoje za soočenje argumentov za in proti. To je prva varianta.</p>
               <p>Druga varianta pa preprosto, da se črta to, kar je bilo v prvotnem besedilu sklepa,
               argumenti za in proti, ampak se samo pozove vlado, da z ustreznim informiranjem
               prispeva k pozitivnemu izidu referenduma. To je konsistenten sklep. Pri čemer,
               seveda, se bom sam pač vzdržal, ampak mislim, moramo pa biti konsistentni, drugače
               bomo prišli v neke čudne in nerodne situacije, z nekimi zavoji tako in drugače.</p>
            </sp>
            <sp xml:id="SDT3-Skupna-2002-12-06.sp77">

               <speaker>PREDSEDNIK RUDOLF PETAN:</speaker>

               <p>No, če lahko še sam dva stavka rečem, prej se nisem oglasil k besedi.</p>
               <p>Meni se zdi logično, da bo vlada zagovarjala stališče za, kajti če je to njena
               prioriteta ali pa ena od prioritet, potem ne more delati sama proti sebi, proti
               programu, ki ga je sama izpostavila.</p>
               <p>Je pa druga zadeva. To je pa res, no, da je treba omogočiti, da bodo tudi tisti, ki
               so skeptiki, lahko svoje povedali. Vendar vlada ne more drugače delati, kot da
               zagovarja svoj program, ker če ne, je, ne vem, program, ki ga je vlada sprejela,
               neresen in je bil s figo v žepu sprejet in ne zagovarja svojih stališč, to pa ni
               normalno. Ampak tobi morali verjetno predstavniki vlade, vladajoče koalicije
               povedati. Hvala.</p>
            </sp>
            <sp xml:id="SDT3-Skupna-2002-12-06.sp78">

               <speaker>PREDSEDNIK JELKO KACIN:</speaker>

               <p>Torej, upoštevaje kompromisen predlog in napoved poslanca Jurija, da se bo v tem
               primeru vzdržal, dajem v razpravo naslednji predlog:</p>
               <p><q>"Odbor poziva vlado, naj v pripravah za izvedbo referenduma z ustreznim
               informiranjem slovenske javnosti pripomore k ugodnemu izidu referenduma."</q></p>
               <p>Je to to? Ni ugovorov k tako formuliranemu predlogu sklepa, zato zdaj odbor za
               zunanjo politiko glasuje o tem sklepu.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
            </sp>
            <sp xml:id="SDT3-Skupna-2002-12-06.sp79">

               <speaker>PREDSEDNIK RUDOLF PETAN:</speaker>

               <p>Dobro, o tem glasujemo še člani odbora za obrambo.</p>
               <p>Kdo podpira takšen predlog sklepa? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet. Sedaj je pač treba zaključiti še seje. Odbor za obrambo ima še dve
               točki, vprašanja in pobude. Sprašujem, ali člani odbora za obrambo želijo postaviti
               še kakšno vprašanje? Tu imamo ministra. Predstavniki ministrstva za zunanje zadeve.
               Ugotavljam, da ne.</p>
               <p>Prehajam na <title>TOČKO RAZNO.</title>
               </p>

               <p>Želi mogoče kdo od članov odbora pod to točko izpostaviti kakšno zadevo? Ugotavljam,
               da nihče. Potem smo izčrpali dnevni red odbora za obrambo.</p>
               <p>Zaključujem to sejo. Zahvaljujem se vsem za prispevek in pa hvala vsem vabljenim, ki
               ste se udeležili te seje.</p>
            </sp>
            <sp xml:id="SDT3-Skupna-2002-12-06.sp80">

               <speaker>VODJA JELKO KACIN:</speaker>

               <p>Odbor za zunanjo politiko je izčrpal obe točki dnevnega reda. S tem zaključujem sejo
               in se zahvaljujem za sodelovanje, tako članicam kot članom odbora, kot tudi
               predstavnikom vlade.</p>
               <stage type="time">(Seji sta bili zaključeni 6. decembra 2002 ob 11.07 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZFIMP-Redna-010-2001-09-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A16AA9B2C4C3CF94C1256AB5002D04B7</idno>
               <idno type="custom" subtype="day">F77CED2DC91FAE6BC1256AC5002D1C48</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=F77CED2DC91FAE6BC1256AC5002D1C48</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZFIMP-Redna-010-2001-09-11.OZFIMP" n="010">
               <name>Redna</name>
               <date when="2001-09-11"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZFIMP-Redna-010-2001-09-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZFIMP-Redna-010-2001-09-11.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">10. seja</stage>
            <stage type="date">(11. september 2001)</stage>
            <stage type="chairman">Sejo je vodil Ciril Pucko, predsednik odbora.</stage>
            <stage type="time">Seja se je pričela ob 15.04 uri. </stage>


            <sp xml:id="SDT3-OZFIMP-Redna-010-2001-09-11.sp1">

               <speaker>PREDSEDNIK CIRIL PUCKO:</speaker>

               <p>Kolegice in kolegi! Začenjam 10. sejo odbora državnega zbora Republike Slovenije za
               finance in monetarno politiko. Pozdravljam vse predstavnice in predstavnike vlade ter
               ostale prisotne predstavnice medijev.</p>
               <p>V skladu s 44. členom poslovnika državnega zbora se nihče izmed članic in članov
               odbora ni opravičil. Ker smo sklepčni, lahko začnemo z delom.</p>
               <p>V zvezi z morebitno spremembo dnevnega reda sprašujem članice in člane odbora, ali
               ima kdorkoli kakršenkoli predlog za eventualno spremembo.</p>
               <p>Če ni tega predloga, prehajamo na <title>1. TOČKO DNEVNEGA REDA - POTRDITEV ZAPISNIKA 13. IZREDNE SEJE ODBORA.</title>
               </p>
               <p>Osnutek zapisnika je na vpogled v poslanskih pisarnah in v računalniški mreži. Želi
               kdo besedo? Če ni razprave, dajem na glasovanje naslednji sklep:</p>
               <p><q>"Odbor državnega zbora Republike Slovenije za finance in monetarno politiko potrjuje
               zapisnik 13. izredne seje odbora."</q></p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo ta predlog sklepa sprejeli.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBI ZAKONA O
                  DAVČNI SLUŽBI, HITRI POSTOPEK.</title>
               </p>
               <p>Predlog zakona je objavljen v Poročevalcu številka 62 z dne 18. julija tega leta.
               Mnenje sekretariata za zakonodajo in pravne zadeve je priloženo.</p>
               <p>S strani vlade so prisotni ustrezni pooblaščeni funkcionarji in dajem besedo gospodu
               Umeku, generalnemu sekretarju ministrstva za finance. Izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp2">

               <speaker>GOSPOD UMEK:</speaker>

               <p>Hvala lepa. Lepo pozdravljeni! Sprememba zakona je zaradi člena, ki določa, da
               določeni delavci Durs preidejo na davčno upravo iz agencije za plačilni promet po
               samem zakonu. Ta rok, do katerega se mora to zgoditi, je najpozneje 1. januarja 2002,
               se pravi, praktično do konca letošnjega leta.</p>
               <p>Glede na potek reforme in glede na to, da so to tudi eni od delavcev, ki so ključni,
               da se reforma zaključi, predlagamo, da se dikcija tega zakona spremeni, najpozneje do
               zaključka poslovanja agencije Republike Slovenije za plačilni promet. Ta naj bi se
               zaključila glede na zakon, ki ga bo vlada jutri predvidoma sprejela in dala v
               parlamentarno proceduro za drugo branje. Emigracija naj bi se končala 30.6. v
               naslednjem letu in agencija prenehala s svojim obstojem 31.12.2002.</p>
               <p>Zato da bi zadeve nemoteno tekle, predlagamo, da bi ti delavci ne do konca tega leta
               prehajali iz agencije v davčno upravo, ampak da bi se to zgodilo skladno s programom
               zapiranja same agencije.</p>
            </sp>
            <sp xml:id="SDT3-OZFIMP-Redna-010-2001-09-11.sp3">

               <speaker>PREDSEDNIK CIRIL PUCKO:</speaker>

               <p>Hvala lepa, gospod generalni sekretar ministrstva za finance.</p>
               <p>Slišali smo torej obrazložitev, zaradi česar vlade predlaga sprejem tega zakona po
               hitrem postopku, torej zaradi 
               nemotenega, pravilnega in zanesljivega opravljanja plačilnega prometa in v zvezi s
               tem seveda učinkovitega gospodarjenja vseh poslovnih subjektov, kar opredeljuje ta
               hitri postopek.</p>
               <p>Glede na to opravičujem predstavnico sekretariata za zakonodajo in pravne zadeve
               državnega zbora; mnenje le-tega je priloženo in na samo besedilo zakona nima
               vsebinskih pripomb.</p>
               <p>Torej, odpiram razpravo. Gospod Božič, izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp4">

               <speaker>IVAN BOŽIČ:</speaker>

               <p>Hvala lepa, predsednik. Torej, ne vem, kako je, ali ste vsi dobili in če je bil
               razdeljen amandma, ki smo ga tudi pripravljali, da bi bil kot amandma, dopolnilo k 3.
               členu. In sicer, da bi davčna uprava Republike Slovenije odmerjala, pobirala in
               izterjevala obvezni zbornični prispevek oziroma članarine od obveznih članov
               gospodarske zbornice Slovenije, obrtne zbornice Slovenije in kmetijsko-gozdarske
               zbornice Slovenije. Medsebojne razmere iz prejšnjega stavka tega odstavka določi
               posamezna zbornica in davčna uprava Slovenije s pogodbo.</p>
               <p>Namreč, nekatere stvari pri plačevanju teh članarin ne tečejo najbolj ugodno,
               prepočasi, pa tudi nekateri se upirajo, izterjave so težke. Mislim, da bi s pogodbo
               davčna uprava, državna institucija bila tista, ki bi najbolj ustrezala, da bi to
               izpeljala. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp5">

               <speaker>PREDSEDNIK CIRIL PUCKO:</speaker>

               <p>Hvala lepa, kolega Božič. V zvezi s tem, kar ste povedali, nameravam predlagati
               ustrezen amandma, ki bi ga potrdil odbor in predlagal zboru, da ga tudi sprejme.
               Torej, ta amandma bi se glasil takole:</p>
               <p><q>"Amandma za novi A1 člen: pred 1. členom se doda novi A1 člen, ki se glasi: 'V
               zakonu o davčni službi se v 3. členu za drugim odstavkom doda nov tretji odstavek, ki
               glasi: "</q>Davčna uprava Republike Slovenije odmerja, pobira in izterjuje obvezni
               zbornični prispevek oziroma članarino od obveznih članov gospodarske zbornice, obrtne
               zbornice Slovenije in kmetijsko-gozdarske zbornice Slovenije. Medsebojna razmerja iz
               prejšnjega stavka tega odstavka določa posamezna zbornica in davčna uprava Republike
               Slovenije s pogodbo.<q>" Dosedanja tretji in četrti odstavek postaneta četrti in peti
               odstavek."</q> Konec amandmaja.</p>
               <p>To bi bil predlog amandmaja, o katerem bi odbor razpravljal, in seveda predlagam, da
               tudi glede na mnenje vseh treh zainteresiranih zbornic, ki delujejo v javnem interesu
               in imajo določena javna pooblastila, tudi sprejmemo in da to isto stori tudi državni
               zbor.</p>
               <p>Želi še kdo besedo? Gospod Pohorec, izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp6">

               <speaker>VALENTIN POHOREC:</speaker>

               <p>Hvala za besedo. Bolj se mi poraja vprašanje, ali ne bodo kmalu prišli potem še na
               vrsto predlogi za druge zbornice, ker če jih imamo en kup,  veterinarska in ne vem kakšna vse - zdaj imamo
               taksativno naštete te tri zbornice. Ali bomo takrat popravljali ali bi rekli tem
               zbornica pa ne. To se mi torej kot vprašanje postavlja, če bo do teh predlogov še
               prihajalo dodatno. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp7">

               <speaker>PREDSEDNIK CIRIL PUCKO:</speaker>

               <p>Želi kdo besedo? Gospod Horvat, izvolite. Potem bom dal besedo državnemu sekretarju.
               Izvolite, gospod Horvat.</p>
            </sp>
            <sp xml:id="SDT3-OZFIMP-Redna-010-2001-09-11.sp8">

               <speaker>FRANC (FERI) HORVAT:</speaker>

               <p>Hvala lepa. Nekdo bo rekel, da je to vprašanje, ki ga je kolega Pohorec postavil,
               logično. Vendar če natančno pogledamo značaj posameznih zbornic, potem moramo
               vendarle ugotoviti, da so po svoji funkciji, po svoji vlogi zelo različne in da jih
               ne moremo metati v isti koš. Dejstvo je, da so dejansko tri zbornice s področja
               gospodarstva organizirane kotjavno pravne ustanove, ki imajo predpisano obvezno
               članstvo, se pravi, po tako imenovanem kontinentalnem modelu organiziranja zbornic v
               Evropi, to velja za gospodarsko, za obrtno in pa za kmetijsko-gozdarsko zbornico. In
               pri tem bi spomnil na razsodbo ustavnega sodišča, ko je bil sprožen ustavni spor v
               zvezi z obveznim članstvom v gospodarski zbornici, in v obrazložitvi je takrat
               ustavno sodišče izrecno zapisalo, da obvezni prispevek pomeni v bistvu javno dajatev,
               ki izhaja iz te univerzalne funkcije zbornic kot predstavnika celotnega gospodarstva
               oziroma posameznih članic, ki so vključene v te tri zbornice. Zbornice, ki so
               organizirane na drugi osnovi, s prostovoljnim članstvom, tam seveda taka rešitev ne
               bi bila normalna, to ne bi prišlo v poštev. Tako da sklicevanje na to, da bi to
               veljalo za vse zbornice, morda se bodo res pojavljale s takimi predlogi, vendar te
               nuje, te potrebe ni, da bi tako rešitev za druge sprejeli. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp9">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Končan.</p>
            </sp>
            <sp xml:id="SDT3-OZFIMP-Redna-010-2001-09-11.sp10">

               <speaker>GOSPOD KONČAN:</speaker>

               <p>Ja, to je znana problematika, ki se je v zadnjih mesecih navrgla v vseh svoji širini,
               kako seveda, glede na to, da so zbornice ustanovljene z zakonom, da so zelo pomemben
               subjekt, kot je rekel gospod Horvat, in kako zagotoviti, da se bo ta zbornični
               prispevek kotčlanarina, ki ni javna dajatev, dejansko ustrezno zagotovil, kajti to je
               v bistvu vir, osnovni vir financiranja za delovanje teh treh zbornic.</p>
               <p>Načelno gledano s strani ministrstva za finance nimamo posebnih pripomb, da ne bi
               davčna služba s tem, ko bi dobila pravno podlago v zakonu, tudi izvajala te naloge.
               Vendar opozarjamo in vemo, da problem bo samo polovično rešen, da bomo s tem samo
               spremenili zakon o davčni službi, ki bo to nalogo striktno v bistvu naložil davčni
               upravi, manjkal bo pa še drugi del, ki je v bistvu sporen, ki ga je tudi ustavno
               sodišče kot takšnega zaradi spornosti razveljavilo, prejšnje variante, da v bistvu v
               kolikor ti, ki so zavezanci, ne plačujejo tega prispevka, da davčna uprava tudi vodi
               postopek  izterjave po zakonu o
               davčnem postopku. Se pravi, v vsakem primeru bo treba še drugo polovico koraka
               narediti, da bomo tudi zakon o davčnem postopku spremenili oziroma predlagatelji,
               zbornice in zainteresirani, da bi se problem v celoti razrešil.</p>
               <p>Moram pa reči, iskreno moram reči, da seveda me je nekoliko presenetil ta predlog
               oziroma razprava gospoda Pohorca, kajti v bistvu je odprl eno problematiko. V tem
               trenutku ne smem reči, če sem iskren - dobro, jaz sem se tudi z vodjo naše pravne
               službe v tem trenutku posvetoval - kajti so zbornice, ki imajo prostovoljno članstvo,
               tako kot je rekel gospod Horvat, so pa zbornice, ki imajo svoje obvezno članstvo po
               zakonu, zakon o odvetništvu, odvetniška zbornica, lekarniška in tako naprej. Seveda
               ne bi smel reči popomembnosti, ampak po značaju in tako naprej te tri zbornice imajo
               drugačno vsebino. Lahko se zgodi, da bi tudi ostale prišle s tem predlogom, da bi
               seveda za njih izterjevali oziroma vodili naloge izterjave in plačevanje tega
               prispevka tudi po zakonu o davčni službi. Zaenkrat seveda tega ni, ker te zbornice,
               kolikor sem seznanjen, imajo urejeno financiranje. Teoretično seveda obstaja ta
               možnost, vendar v tem trenutku, seveda zaradi pomembnosti nalog, zaradi poslovanja,
               zaradi delovanja teh treh zbornic, še posebej kmetijsko-gozdarske zbornice, ki je na
               začetku svojega dela, ne vidijo nobene druge rešitve in tudi, konec koncev, za
               državo, glede na to, da smo zakone kot take sprejeli, da so veljavni, je seveda daleč
               najbolj racionalno, da to davčna uprava v okviru svojih nalog tudi razrešuje.</p>
               <p>Tako da do tega ali in zakaj samo te tri, se seveda ne moremo opredeljevati, do
               samega tega predloga pa lahko rečem, da nimamo ustreznih pripomb ali pa pripomb, s
               katerimi bi nasprotovali, da to ne bi, kljub temu, da moram poudariti, davčna služba
               ima obilico nalog, za to bo seveda potrebovala dodatna sredstva, ampak tako, kot je
               tudi predlagano, bo to s pogodbo uredila s temi tremi zbornicami, da bo ustrezno
               torej na ta način razrešila vprašanje financiranja kadrov, tehničnih možnosti in
               vsega ostalega. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp11">

               <speaker>PREDSEDNIK CIRIL PUCKO:</speaker>

               <p>Hvala lepa. Torej, slišali smo mnenje vlade. Želi še kdo besedo?</p>
               <p>Če ni več razprave, razpravo zaključujem in dajem najprej na glasovanje naslednji
               sklep, in sicer najprej prej prebrani amandma. Odpiram razpravo v zvezi z njim. Želi
               še kdo besedo? Če ni razprave, dajem ta predlog amandmaja kot amandma odbora na
               glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>In zdaj moramo glasovati najprej o tem, da odbor podpira predlog vlade za obravnavo
               tega zakona po hitrem postopku. Želi kdo besedo? Ni razprave.</p>
               <p>Predlog dajem na glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ta sklep je sprejet.</p>
               <p>V obravnavo in na glasovanje dajem sprejem še naslednji sklep odbora:</p>
               <p><q>"Odbor podpira predloženi zakon in predlaga državnemu zboru,  da ga obravnava po hitrem postopku in sprejme
               skupaj z amandmajem odbora."</q> Odpiram razpravo. Ni razprave, dajem tak predlog sklepa
               na glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je odbor tudi ta predlog sklepa sprejel.</p>
               <p>S tem zaključujem to točko dnevnega reda in se vsem, ki ste sodelovali oziroma
               zainteresiranim tudi zahvaljujem.</p>
               <p>Prehajam na <title>3. TOČKO DNEVNEGA REDA, TO JE PREDLOG ZAKONA O PREPREČEVANJU PRANJA
                  DENARJA, TRETJA OBRAVNAVA.</title> Predlog zakona in amandma sta objavljena v
               poročevalcu štev. 59 z dne 5. julija letošnjega leta. Mnenje sekretariata za
               zakonodajo in pravne zadeve je priloženo. Na seji sodeluje v skladu s pooblastilom
               vlade gospa mag. Vida Seme Hočevar, svetovalka vlade Republike Slovenije v uradu
               Republike Slovenije za preprečevanje pranja denarja, kajti gospod direktor Stroligo
               se je zaradi službene zadržanosti opravičil že v prejšnjem tednu. Izvolite, dajem vam
               besedo.</p>
            </sp>
            <sp xml:id="SDT3-OZFIMP-Redna-010-2001-09-11.sp12">

               <speaker>MAG. VIDA SEME HOČEVAR:</speaker>

               <p>Hvala lepa. Zelo na kratko. Glede na to, da je že to tretja obravnava, naj povem, da
               je predlagatelj upošteval na podlagi sklepa državnega zbora in pripravil prečiščeno
               besedilo v tretjo obravnavo, tako tehnično kot drugače usklajeno s sprejetimi
               ugotovitvami in pripombami, ki jih je podal sekretariata za zakonodajo in državni
               zbor na drugi obravnavi ter dodatno dodal še 38. člen, se pravi amandma k 38. členu,
               ki ne predstavlja pravzaprav nobene posebne novosti, vendar gre za uporabo oziroma
               olajšanje, dejansko jemanje podatkov v praksi. Namesto samo stalno prebivališče, ki
               je izjemno težko pridobiti, se v dejanski situaciji, ko ta prejemnik nakazila ni znan
               oziroma je težko pridobiti njegove podatke o stalnemprebivališču, takrat se uporabi
               beseda samo prebivališče. To je bila pravzaprav celotna sprememba tega amandmaja, ki
               ima smisel olajšati način pridobivanja podatkov v smeri, se pravi kadarkoli kdo
               nakazuje sredstva nekomu, o katerem pač sam nima možnosti pridobiti podatkov o
               stalnem prebivališču. Zaenkrat bi bilo to vse, pa hvala lepa.</p>
            </sp>
            <sp xml:id="SDT3-OZFIMP-Redna-010-2001-09-11.sp13">

               <speaker>PREDSEDNIK CIRIL PUCKO:</speaker>

               <p>Hvala lepa. Sekretariat za zakonodajo in pravne zadeve je poslal oziroma podal
               ustrezno pisno mnenje. Dajem besedo gospe Palhartinger, izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp14">

               <speaker>GOSPA PALHARTINGER:</speaker>

               <p>Hvala za besedo. Torej sekretariat v svojem pisnem mnenju ugotavlja, da je predlog
               zakona za tretjo obravnavo pripravljen korektno in da dejansko vključuje vse
               amandmaje, ki jih je državni zbor sprejel v drugi obravnavi. Ustrezno so opravljene
               tudi potrebne spremembe pri
               številčenju členov in opravljene nekatere redakcijske prilagoditve. K tako
               pripravljenemu predlogu zakona sekretariat z vidika svojih nalog v tej zakonodajni
               fazi nima izrecnih opozoril. Ponavljamo pa v bistvu našo pripombo, ki smo jo podali
               že v prejšnjih fazah zakonodajnega postopka in se nanaša na 10. člen predloga zakona.
               Tukaj ponovno opozarjamo, da bi kazalo določbo petega odstavka 10. člena, ki pač daje
               pooblastilo ministru, da določi pogoji pod katerimi organizacija za določene stranke
               ni dolžna sporočati podatkov o gotovinskih transakcijah. Se pravi, da bi kazalo že v
               okviru te določbe opredeliti tudi nekatere temeljne vsebinske okvire oziroma
               kriterije na podlagi katerega bo možnotako podzakonsko urejanje in ki jih kot sem že
               omenila, iz same določbe ni mogoče razbrati. Toliko zaenkrat. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp15">

               <speaker>PREDSEDNIK CIRIL PUCKO:</speaker>

               <p>Hvala lepa. Odpiram razpravo. Kdo želi besedo? Gospa Seme Hočevar, izvoli.</p>
            </sp>
            <sp xml:id="SDT3-OZFIMP-Redna-010-2001-09-11.sp16">

               <speaker>MAG. VIDA SEME HOČEVAR:</speaker>

               <p>Hvala lepa. Jaz imam samo zelo kratko repliko gospe Palhartingerjevi, da dejansko
               vidimo ta pogoj oziroma kriterij, da je pravzaprav vključen v petem odstavku 10.
               člena z dikcijo, da se opredeli pogoje pod katerimi organizacija za določene stranke
               ni dolžna sporočiti uradu podatkov o gotovinskih transakcijah. S tem je dan ta
               osnovni kriterij, v katerem vidimo začetek oziroma temelj za podzakonski akt. Zakaj?
               Zaradi tega, ker gre za dejansko ponovno praktično materijo oziroma izključitev
               balasta nepotrebnega iz gotovinskih transakcij ven in na žalost je to zelo živa
               materija, ki jo ne želimo zato zakonsko urejati, ker zakon že po svoji naravi je
               pravzaprav relativno nespremenljiv oziroma ga je težko spreminjati, medtem ko sam
               vladno navodilo oziroma odredba je pa temu ustrezno prilagojeno. Ponavljam samo še
               to, da ne gre za poimensko seveda določitev stran, da gre za pogoje, da je osnutek
               sam tega podzakonskega akta že pripravljen, da s to izločitvijo balasta mislimo
               predvsem transakcije, ki jih opravljajo prosto carinskeprodajalne, bencinske
               organizacije in organizacije, ki se ukvarjajo s prodajo nafte in drugih naftnih
               derivatov ter velikih trgovinskih hiš. Kajti zajemanje teh podatkov v naše baze za
               kasnejšo analizo ničesar ne doprinese in je pač ta izključitev nujna. Če bi te pogoje
               vpisali v sam zakon ne bi bil podzakonski akt potreben po našem mnenju seveda. Vseeno
               se zahvaljujemo za pripombo. Hvala lepa, gospod predsednik.</p>
            </sp>
            <sp xml:id="SDT3-OZFIMP-Redna-010-2001-09-11.sp17">

               <speaker>PREDSEDNIK CIRIL PUCKO:</speaker>

               <p>Hvala lepa. Gospa Palhartinger.</p>
            </sp>
            <sp xml:id="SDT3-OZFIMP-Redna-010-2001-09-11.sp18">

               <speaker>GOSPA PALHARTINGER:</speaker>

               <p>Hvala lepa. Kljub temu pojasnilu, v bistvu sekretariat še vedno vztraja na naši
               pripombi. In sicer vztrajamo pri pripombi, da je potrebno opredeliti vsebinske okvire
               na podlagi katerih bo seveda možno predpisovanje pogojev. Se pravi ne izrecno navajanje subjektov v katerih pač
               sporočanje podatkov ne bo potrebno. Pogrešamo pa vsebinski okvir, ki bo omogočil tako
               urejanje in to, na to vprašanje pa v bistvu opozarjamo predvsem z vidika v ustavi
               zapisanega in uveljavljenega načela legalitete, ki pač vsebuje tako zahtevo, da že
               zakon vsebuje podlago, ki jo lahko kasneje podzakonski akt nadgradi. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp19">

               <speaker>PREDSEDNIK CIRIL PUCKO:</speaker>

               <p>Hvala lepa. Kolega Bernik, izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp20">

               <speaker>DR. JOŽEF BERNIK:</speaker>

               <p>Hvala lepa, gospod predsednik. Lep pozdrav vsem poslankam in poslancem in gostom! Rad
               bi imel neko pojasnilo, kajti pred časom, ne vem kdaj je točno to bilo, je bila
               objavljena novica, da v uradu predsednika vlade tudi obstoja nek urad za pranje,
               oprostite, za preprečevanje pranja denarja. Zdaj me pa zanima, kakšen boodnos med tem
               uradom, s katerim v zakonu sedaj govorimo in pa med tistim uradom, ki bo obstojal v
               ingirenci predsednika vlade. In zakaj je potrebno, da sta ta dva urada, in komu,
               kakšnemu namenu služi ta novi urad? Hvala, če mi lahko kdo to pojasni.</p>
            </sp>
            <sp xml:id="SDT3-OZFIMP-Redna-010-2001-09-11.sp21">

               <speaker>PREDSEDNIK CIRIL PUCKO:</speaker>

               <p>Hvala lepa, doktor Bernik. Želite besedo? Seme Hočevar, gospa Seme Hočevar?</p>
            </sp>
            <sp xml:id="SDT3-OZFIMP-Redna-010-2001-09-11.sp22">

               <speaker>ŠEME HOČEVAR:</speaker>

               <p>Zdaj vas moram pa na žalost popravit, me je že prej mikalo. Jaz sem Šeme Hočevar,
               ampak ni pomemben podatek.</p>
               <p>Gospod Bernik, hvala za vaše vprašan. Žal verjetno niste popolnoma prebrali imena
               tistega drugega urada. Gre za urad za preprečevanje korupcije in ne za urad za
               preprečevanje pranja denarja. To sta povsem dve ločeni enoti. Trenutno se sicer
               slučajno nekaj na to malega spoznam, tako da semorda počutim malo pristojno, da
               poskusim na to odgovoriti. Sta popolnoma drugačni pristojnosti v tem. Enako je samo
               beseda <q>"preprečevanje"</q>. Namreč tudi ta urad temelji predvsem na preventivi in je
               lociran drugje zaradi narave urada in predvsem priporočilgrekost skupine, ki deluje
               pri Svetu Evrope, in ki je bil, katerega poročilo je bilo tudi povod za ustanovitev
               tega drugega urada. Same pristojnosti se nikakor ne križata z našim uradom in ker je
               tisto seveda jasno, da deluje samo na korupciji, naše je pa predvsem pranje denarja.
               Hvala lepa.</p>
            </sp>
            <sp xml:id="SDT3-OZFIMP-Redna-010-2001-09-11.sp23">

               <speaker>PREDSEDNIK CIRIL PUCKO:</speaker>

               <p>Ja, bom vam dal besedo. Gospa Šeme! Jaz se vam opravičujem. Jaz sem sicer gledal v
               uradni list, v poročevalec, ampak zgleda, da to delajo leta in te kljukice nisem
               ravno najbolje videl. Tako, da oprostite. Gospod Bernik?</p>
            </sp>
            <sp xml:id="SDT3-OZFIMP-Redna-010-2001-09-11.sp24">

               <speaker>DR. JOŽEF BERNIK:</speaker>

               <p>Jaz sem se mislil samo gospe zahvaliti za pojasnilo in tudi za priporočilo, da bolj
               natančno berem naslove. Ampak, ker sem nekoliko premišljeval tudi o tem, da korupcija
               in pranje denarja sta brat in sestra ali pa, kakorkoli želite. Hvala.
               </p>
            </sp>
            <sp xml:id="SDT3-OZFIMP-Redna-010-2001-09-11.sp25">

               <speaker>PREDSEDNIK CIRIL PUCKO:</speaker>

               <p>Hvala lepa. Želi še kdo besedo? Če ne, bi mogoče sam predlagal naslednje.</p>
               <p>In sicer, glede na določbo, ki je bila sprejeta v drugem branju v zvezi s 7. in 8.
               členom, o načinu opravljanja identifikacije oziroma pridobivanja podatkov od strank
               oziroma pooblaščencev strank, ki odpirajo račune, vzpostavljajo trajna poslovna
               razmerja ali pa zahtevajo izvršitev gotovinskih in negotovinskih transakcij v
               organizacijah, ki so zavezane za izvajanje določb zakona o preprečevanju pranja
               denarja, in glede na drugi odstavek 8. člena tega predloga zakona bi bilo možno, da
               bi v teh primerih na osnovi pisnega pooblastila stranke lahko pridobivale le podatke
               iz 3. točke prvega odstavka 38. člena predloga novega zakona, na primer, ime in
               priimek, stalno prebivališče, rojstne podatke in davčno številko fizične osebe, za
               katero se opravi transakcija. Vse ostale, torej tudi podatke iz 2. točke prvega
               odstavka 38. člena, na primer, ime in priimek, stalno prebivališče, rojstne podatke
               in davčno številko delavca ali pooblaščenca, ki za pravno osebo opravi transakcijo,
               pa le na način, določen v 7. členu predloga zakona.</p>
               <p>Ker ta navedeni 7. člen v prvem odstavku med drugim določa, da so podatki iz 2.
               točke prvega odstavka 38. člena predloga novega zakona, <q>"pridobijo z vpogledom v
               uradne osebne dokumente stranke"</q>, bi to pomenilo, da bi pri identifikaciji
               pooblaščencev za podatke iz 3. točke prvega odstavka 38. člena zadostovalo pisno
               pooblastilo stranke, za podatke iz 2. točke prvega odstavka 38. člena pa le uradni
               osebni dokument.</p>
               <p>Ta obveznost identifikacije pooblaščenca stranke, če ta opravlja transakcijo v imenu
               stranke, je bila že določena v dosedanjih predpisih. Vendar pa je glede načina
               identifikacije oziroma pridobitve podatkov veljavni zakon določal, da pridobi
               organizacija vse zakonsko določene podatke iz pisnega pooblastila stranke, v imenu
               katere nastopa pooblaščenec. Če pa to pooblastilo vseh potrebnih podatkov ne bi
               vsebovalo, predloži manjkajoče podatke pooblaščenec sam. Navedeno torej pomeni, da je
               že po sedaj veljavni ureditvi v zvezi s pridobivanjem podatkov zadostovalo pisno
               pooblastilo stranke, seveda le, če je vsebovalo tudi vse potrebne podatke.</p>
               <p>Predlog novega zakona nadgrajuje določila sedaj veljavnega predpisa, ki ureja
               obveznost organizacij v zvezi z identifikacijo strank, pri čemer se bo razširila
               obveznost identifikacije tudi na negotovinske transakcije, ki bodo presegale vrednost
               3 milijone tolarjev. Narava teh negotovinskih transakcij pa je takšna, da jih je
               mogoče opraviti tudi na daljavo, brez osebne prisotnosti stranke oziroma pooblaščenca
               stranke v organizaciji.</p>
               <p>Vztrajanje pri teh dveh različnih načinih opravljanja identifikacije pooblaščenca v
               zvezi z izvajanjem transakcij, pri čemer bi se lahko pridobivali podatki iz 3. točke
               prvega odstavka 38. člena iz pisnega pooblastila stranke, ki bi bilo vnaprej
               posredovano v hrambo organizaciji, podatke iz 2. točke prvega odstavka 38. člena pa
               le iz uradnega osebnega dokumenta, ki bi bil vedno znova osebno predložen, bi bilo
               neživljenjsko  ter bi v praksi
               predvsem pri identifikaciji negotovinskih transakcij povzročilo, da bi morali biti
               pri vseh transakcijah pooblaščenci osebno prisotni v organizaciji. Zaradi
               tehnološkega razvoja tudi na področju finančnega poslovanja bi zahteva po takšnem
               načinu opravljanja identifikacije pooblaščencev, predvsem pri opravljanju
               negotovinskih transakcij, povzročilo neekonomičnost postopka in pri strankah
               povzročilo dodatne stroške ter zavlačevanje izvrševanja transakcij. To pa bi lahko ne
               nazadnje tudi negativno vplivalo na hitrost in učinkovitost izvajanja plačilnega
               prometa.</p>
               <p>Zaradi tega, sprejetja zgoraj navedenega, predlagam, da bi odbor obravnaval in
               sprejel naslednji amandma k 7. členu, in sicer: da se v 7. členu za tretjim odstavkom
               doda nov četrti odstavek, ki se glasi: <q>"Če opravlja transakcije v imenu stranke njen
               pooblaščenec, pridobi organizacija podatke iz 2. točke prvega odstavka 38. člena tega
               zakona iz pisnega pooblastila stranke, v imenu katere nastopa pooblaščenec."</q>
               Dosedanja četrta in peti odstavek postaneta peti in šesti odstavek.</p>
               <p>Odpiram razpravo v zvezi s tem. Gospa Palhartinger.</p>
            </sp>
            <sp xml:id="SDT3-OZFIMP-Redna-010-2001-09-11.sp26">

               <speaker>MIROSLAVA PALHARTINGER:</speaker>

               <p>Hvala lepa. V bistvu bi se v zvezi s tem predlogom amandmaja rada dotaknila zgolj
               njegovega pravno tehničnega vidika.</p>
               <p>Torej vsebina, predlaga vsebina bi dejansko sodila v okvir drugega odstavka 8.
               člena, kot ste, gospod predsednik, že povedali, in bi jo bilo pravzaprav nomotehnično
               najlažje uveljaviti zgolj z dopolnitvijo tega drugega odstavka 8. člena, kot sem že
               rekla. Ker pa je ta člen v tretji obravnavi zaprt, je pač edina možnost z omejeno
               vsebino dopolniti določbo 7. člena. Torej, z nomotehničnega vidika je tak pristop, ki
               prek sklicevanj na 7. člen dejansko pripelje do enakega pravila, kot je uveljavljeno
               v drugem odstavku 8. člena, sicer manj primeren, mogoče manj zaželen ali, če hočete,
               tudi lep. Na to sem dolžna opozoriti, hkrati pa povedati, da kljub temu ta pristop
               vendarle ne zmanjšuje jasnostite določbe ali celo ruši morebitno, mislim, medsebojno
               skladnost teh določb.</p>
               <p>Zgolj na to sem bila dolžna opozoriti. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp27">

               <speaker>PREDSEDNIK CIRIL PUCKO:</speaker>

               <p>Hvala lepa. Tega smo se oziroma sem se tudi zavedal pri tem predlogu. Mislim pa, da
               je to, kar ste na koncu povedali, gospa Palhartingerjeva, tisto bistveno, kajti s tem
               se izboljšuje jasnost določb, sprejetih v drugi obravnavi.</p>
               <p>Torej, želi še kdo razpravljati? Če ni več razprave, dajem tak predlog amandmaja kot
               amandma odbora na glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je odbor ta amandma sprejel. Glede na ta sprejeti amandma, bo seveda v končni
               redakciji potrebno ustrezno spremeniti tudi sklicevanje na četrti odstavek 7. člena
               in sicer, v devetem odstavku se mora ustrezno besedilo spremeniti, da se namesto tega
               nadomesti z besedilom četrtega odstavka 7. člena z besedilom petega odstavka 7.
               člena, kar pa bo sekretariat itak po uradni dolžnosti tudi opravil. Hvala lepa.</p>
               <p>S tem zaključujem. Ja, se opravičujem.</p>
               <p>Odbor se mora opredeliti tudi do amandmaja vlade Republike Slovenije k 38. členu, ki
               je objavljen v Poročevalcu št. 59 na strani 13. Torej odpiram razpravo v zvezi s tem
               amandmajem. Želi, kdo besedo s strani vlade? Ni potrebno.</p>
               <p>Če ni nobene razprave, razpravo zaključujem dajem ta amandma vlade na glasovanje.
               Kdo je za? <stage>(14 članov.)</stage> Kdo je poti? <stage>(Nihče.)</stage></p>
               <p>Ugotavljam, da je odbor sprejel amandma vlade.</p>
               <p>S tem smo izčrpali vložene amandmaje k besedilu zakona predlaganemu za tretjo
               obravnavo.</p>
               <p>To zaključujem in predlagam odboru, da sprejme naslednji sklep: odbor za finance in
               monetarno politiko Državnega zbora Republike Slovenije predlaga državnemu zboru, da
               predlog zakona o preprečevanju pranja denarja, tretja obravnava skupaj z amandmajem
               odbora in amandmaja vlade Republike Slovenije, ki ga je odbor podprl, sprejme. Kdo je
               za tak predlog sklepa? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega reda</p>
               <p>Ter prehajam na <title>4. TOČKO DNEVNEGA REDA - NA PREDLOG ZAKONA O BANKI SLOVENIJE, prva obravnava.</title>
               </p>
               <p>Predlog zakona ste prejeli s sklicem. Mnenje sekretariata za zakonodajo in pravne
               zadeve. Predvidevam, da imate tudi že v gradivu. Na sejo so bili vabljeni. Hvala
               lepa. Na sejo so bili vabljeni tako kot pri vseh zadevah, pri vseh točkah,
               predstavniki vlade, predstavniki sekretariata za zakonodajne in pravne zadeve ter
               predstavniki Banke Slovenije. Pozdravljam guvernerja Banke Slovenije gospoda mag.
               Mitja Gasparija ter ostale prisotne s strani Banke Slovenije.</p>
               <p>Dajem besedo državnemu sekretarju, ministrstvu za finance v vladi Republike
               Slovenije, gospodu Tolarju. Izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp28">

               <speaker>MAG. DARKO TOLAR:</speaker>

               <p>Gospod predsednik, hvala lepa za besedo! Dovolite mi pa, da besedo predam kar
               podsekretarju v našem ministrstvu, gospodu Moretu. Predlog tega zakona je bil predložen v parlament v
               skoraj sredini preteklega leta in takrat se meni še sanjalo ni, da bi kdaj bil
               zaposlen v državni upravi, ampak je to delo v zvezi z zakonom vodil predvsem gospod
               More. Zato mislim, da je tudi prav, da vam ga on predstavi.</p>
               <p>Ker pa sem se že oglasil, mi dovolite, da to priložnost še izkoristim, da se ponovno
               zahvalim gospodu mag. Vizjaku in poslancem, poslanki skupini Socialdemokratske
               stranke, ki je uvidevno umaknila iz proceduralnega postopka predlog zakona o
               spremembi in dopolnitvi zakona o Banki Slovenije, s čimer je seveda omogočila, da je
               danes zakon o Banki Slovenije pred vami v obravnavi, sicer bi bil s svojo polno
               vsebino na redu šele kasneje, v kasnejšem postopku, mogoče enkrat v oktobru, kar pa
               bi nedvomno pomenilo, da bi zamujali s sprejemom tega zakona, ki predstavlja sestavni
               del obveznosti, ki jih je Slovenija sprejela v <q>"acquisu"</q> do Evropske skupnosti, da bo
               v celoti uskladila zakonodajo, in v tem primeru torej zakon o Banki Slovenije, tako,
               da bo primerljiv z zakoni o nacionalnih bankah, centralnih bankah, kakršni veljajo v
               državah Evropske skupnosti.</p>
               <p>Še enkrat torej je prav, da se, seveda, zavedamo, da je bilo tu narejeno z
               uvidevanjem ene izmed poslanskih skupin, ki je prevzela, bi rekel, skrb, skrbništvo
               nad tako imenovanim Špiletičevim zakonom - ker ga je predlagal še v prejšnji zasedbi
               parlamenta gospod Špiletič in na ta način omogočil, da se danes začenja dejansko
               procedura za prvo branje tega zakona v parlamentu. Hvala lepa, gospod predsednik.</p>
            </sp>
            <sp xml:id="SDT3-OZFIMP-Redna-010-2001-09-11.sp29">

               <speaker>PREDSEDNIK CIRIL PUCKO:</speaker>

               <p>Hvala lepa, gospod državni sekretar. Vaše razmišljanje o neodsanjanih sanjah sem
               razumel kot kompliment državne uprave v kateri ste sedaj zaposleni in predajam besedo
               vašemu, oziroma podsekretarju, gospodu Moretu. Izvolite!</p>
            </sp>
            <sp xml:id="SDT3-OZFIMP-Redna-010-2001-09-11.sp30">

               <speaker>GOSPOD MORE:</speaker>

               <p>Hvala lepa za besedo. Cilj predloga zakona o Banki Slovenije je popolna uskladitev
               slovenskega pravnega reda z evropskim pravnim redom na področju Centralne banke,
               denarne politike in financiranja javnega sektorja s strani Centralne banke.</p>
               <p>Slovenska ureditev na tem področju je podana s 152. členom ustave, ki govori o tem,
               da je Banka Slovenija samostojna pri opravljanju svojih nalog in da pri tem odgovarja
               državnemu zboru ter z zakonom o Banki Slovenije, na podlagi katerega je bila tudi
               ustanovljena Banka Slovenije in na podlagi katerega opravlja svoje naloge in deluje.
               Lahko rečemo, da je naša sedanja ureditev že v določeni ali celo precejšnji meri
               usklajena z evropskim pravnim redom, da pa so še pomembne razlike, za katere smo se v
               pogajalskem procesu zavezali, da jih bomo z novim zakonom o Banki Slovenije odpravili
               do konca letošnjega leta.</p>
               <p>Dovolite, da v nadaljevanju na kratko predstavim  najpomembnejše razlike, ki na tem področju danes
               obstajajo, in ob tem tudi poglavitne rešitve predloga novega zakona o Banki
               Slovenije.</p>
               <p>Kot prvo, najpomembnejša razlika je na področju položaja Banke Slovenije, kjer
               evropska ureditev zahteva popolno neodvisnost Centralne banke. Samo popolna neodvisna
               Centralna banka namreč omogoča, zagotavlja učinkovito izvajanje monetarne politike in
               kot posledico tega doseganje in ohranjanje stabilnosti cen kot ključnega cilja
               kateremu je zavezana Centralna banka. Neodvisnost v evropski pravni ureditvi se
               pojmuje na štiri načine, in sicer, da jih najprej naštejem, kot funkcionalna,
               institucionalna, kadrovska in finančna neodvisnost Centralne banke.</p>
               <p>Kot prvo, funkcionalna neodvisnost. Le-ta pomeni, da je Centralna banka s svojim
               ciljem zavezana, samo pri svojem delovanju zavezana samo k enemu cilju, in sicer k
               cilju zagotavljanja stabilnosti cen. Vsakršni dodatni cilji, katerim bi morala
               slediti v svojem delovanju Centralna banka, pomenijo odstop od tega cilja in
               pomenijo, da je Centralna banka v svojem funkcionalnem smislu ni več neodvisna.</p>
               <p>Naša sedanja ureditev na tem področju v Centralni banki oziroma Banki Slovenije
               postavlja dva cilja, ki sta lahko v določenih situacijah celo med sabo v medsebojnem
               nasprotju. In sicer kot prvo, postavlja zagotavljanje stabilnosti cen in kot drugo,
               splošno likvidnost v plačevanju v državi in do tujine. Predlog novega zakona na tem
               področju sledi ureditvi v Evropski uniji in kot temeljni in edini cilj delovanja
               Centralne banke postavlja cilj stabilnosti cen.</p>
               <p>Drug vidik neodvisnosti je institucionalna neodvisnost Centralne banke, ki pomeni,
               da je Centralna banka pri opravljanju svojih nalog ni vezana na navodila katerihkoli
               drugih organov in da tudi centralna banka oziroma člani njenih organov ne smejo
               iskati teh navodil, bodisi pri vladi ali drugih organih v državi. Na tem področju
               menimo, da sedanji zakon ni v nekem pomembnejšem neskladju z evropsko ureditvijo. Ne
               glede na to pa v zakonu to institucionalno neodvisnost še bolj izostrujemo, in sicer
               v 2. členu kjer poudarjamo vidik neodvisnosti delovanja Centralne banke.  Kot tretje, gre za kadrovsko
               neodvisnost organov upravljanja centralne banke oziroma v našem primeru banke
               Slovenije, ki jo je potrebno zagotavljati skozi postopke imenovanja, trajanja mandata
               in razrešitvijo mandata guvernerja in članov sveta banke Slovenije. Evropska pravna
               ureditev na tem področju poudarja, zlasti preprečevanje konflikta interesov, ki bi
               lahko nastopil pri posameznih članih sveta banke Slovenije oziroma centralne banke,
               če bi upravljali več zaposlitev. Pri tem bi želel poudariti, da tolmačenja, ki so v
               zvezi z evropsko ureditvijo, se nekoliko razlikujejo med komisijo Evropske unije in
               pa evropsko centralno banko. Ta tolmačenja se razlikujejo zlasti v pogledu
               profesionalizacije članov sveta centralne banke. Tolmačenje komisije Evropske unije
               zahteva, da so člani sveta centralne banke v polnem delovnem razmerju pri centralni
               banki in izključuje tako imenovane zunanje članesveta centralne banke kot jih imamo
               po sedanji zakonodaji. Dovoljuje sicer manjša odstopanja v primeru visokošolskih
               učiteljev in pa ljudi, ki se ukvarjajo z znanstveno raziskovalnim delom, vendar
               vseeno na tem področju zahteva redno zaposlitev, s tem, datem ljudem omogoča tudi do
               tretjinsko delovno razmerje izven, v drugih visokošolskih ali raziskovalnih
               institucijah.</p>
               <p>Drugo, nekoliko bolj fleksibilno tolmačenje, pa je tolmačenje evropske centralne
               banke, ki meni, da v kolikor ne gre za nek izrazit konflikt interesov, je možno
               vključiti v svet centralne banke tudi ljudi, ki so sicer v rednem delovnem razmerju
               na visokošolskih institucijah ali v znanstveno raziskovalnih institucijah.</p>
               <p>Zakon kot je sedaj pred vami, je sledil predvsem prvemu predlogu, torej prvemu
               tolmačenju, tolmačenju komisije, ne samo zaradi razlik oziroma nekih možnih
               konfliktov interesov, temveč tudi zaradi tega, ker je vlada menila, da bi morali
               člani sveta opravljati svojo funkcijo v pretežnem delu svojega delovnega časa in ne
               samo v bistvu kot neko dopolnilno dejavnost. Skratka, da bi bili na ta način tudi
               zavezani k temeljitejšemu in popolnejšemu delu na tem področju. Sicer zakon, torej
               zakon sledeč temu nekoliko spreminja sedanjo sestavo sveta banke Slovenije. V sedanji
               sestavi je, v sedanji zakonodaji je poleg guvernerja in namestnika guvernerja in treh
               vice guvernerjev, še šest zunanjih članov. Z novim predlogom pa zmanjšujemo člane
               sveta na devet članov, torej na guvernerja in še osem članov, od česar bi bili lahko
               samo štirje člani tisti, ki bi sicer bili v rednem delovnem razmerju v centralni
               banki, vendar bi lahko tudi v do tretjinsko bili angažirani kot visokošolski učitelji
               ali raziskovalci.</p>
               <p>No, in kot četrta, četrti vidik neodvisnosti, se pojavlja finančni vidik
                  neodvisnosti. Centralna
               banka mora po evropski ureditvi razpolagati z zadostnimi sredstvi, katera omogočajo
               neodvisno izvajanje svojih nalog. Kot veste sedanji, sedaj veljavni zakon o banki
               Slovenije na tem področju daje določene pristojnosti državnemu zboru, ki potrjuje
               finančno poročilo centralne banke za preteklo leto in potrjuje finančni načrt za
               prihodnje leto. Taka določila so v bistvu v neskladju z ureditvijo v Evropski uniji,
               čeprav Evropska unija eksplicitno ne onemogoča kakršnekoli vloge posredne ali
               neposredne parlamenta oziroma vlade pri oblikovanju finančnih izkazov centralne
               banke, zahteva pa, da v kolikor so dane neke pristojnosti parlamentu ali vladi, da ta
               zakonska določila zelo eksplicitno vsebujejo vse potrebne garancije, da takšna vloga
               tretjih oseb ne ovira delovanja nacionalne centralne banke pri doseganju ciljev, ki
               jih zasleduje evropski sistem centralnih bank. Prav tako evropska ureditev
               eksplicitno pravi, da objektivni in z zakonom vnaprej določeni kriteriji za
               razporejanje prihodka ali izgube centralne banke, niso v nasprotju z načelom finančne
               neodvisnosti.</p>
               <p>Predlog zakona, ki je pred vami sledi nekoliko bolj rigoroznemu tolmačenju evropske
               pravne ureditve in odpravlja sedanjo vlogo državnega zbora, ki jo le ta ima pri
               potrjevanju finančnih izkazov banke Slovenije za preteklo leto in pri dajanju
               soglasja za finančni plan za prihodnje leto. Vendar pa sledi evropskemu pravnemu redu
               v tem delu, da v 6. členu zakona vzpostavlja kriterije za delitev dobička banke
               Slovenije. In sicer na ta način, da postavlja, da se 20 procentov vsakoletnega
               dobička centralne banke namenja za splošne rezerve. Torej to so tiste rezerve, ki
               krijejo tveganja pri poslovanju banke Slovenije, razen tečajnih in obrestnih tveganj,
               da pa preostanek dobička centralne banke, da se, da o preostanku, o tem ali ga bo
               namenjal tudi za krepitev splošnih rezerv ali pa preusmeril v proračun Republike
               Slovenije, odloča svet banke Slovenije ob soglasju ministra za finance. Torej na ta
               način zakon v tem delu vključuje tudi državo, s tem da se en del dobička v vsakem
               primeru vedno namenja samo za splošne rezerve.  Torej to so ti trije, štirje vidiki neodvisnosti
               centralne banke, ki v sedanji zakonodaji niso v popolnosti implementirani in zaradi
               katerih so potrebne spremembe sedanjega zakona o Banki Slovenije. Poleg tega evropski
               pravni red tudi prepoveduje monetarno financiranje javnega sektorja. Denarna politika
               v nobenem primeru ne sme biti vir za financiranje proračuna Republike Slovenije ali
               tudi lokalnih skupnosti. To načelo je tudi že sedaj vsebovano v sedanjem zakonu,
               čeprav imamo tukaj neko izjemo, ki sicer v praksi pretežno ni bila nikoli
               izkoriščena, vendar dovoljuje, da Banka Slovenije odobri kratkoročni kredit Republike
               Slovenije za premoščanje časovne neusklajenosti med prilivi in odlivi znotraj enega
               leta. Torej Banka Slovenije po sedanji ureditvi, kot poudarjam, ki nikoli v bistvu ta
               možnost ni bila izkoriščena, lahko do 5% proračuna znotraj leta kreditira proračunu
               Republike Slovenije, s tem, da ob koncu leta mora biti ta saldo nula. Torej to
               določilo je v eksplicitnem nasprotju z evropsko pravno ureditvijo in se odpravlja s
               predlogom novega zakona o Banki Slovenije. To so na kratko te najpomembnejše
               spremembe zakona o Banki Slovenije, ki jih je potrebno speljati v skladu z našo
               zavezo, dano Evropski uniji do konca letošnjega leta za vstop Slovenije v polnopravno
               članstvo Evropske unije.</p>
               <p>Temu pa sledi en drug prav tako pomemben sklop zadev, ki so vezane na euro. Kot
               veste, s tem, ko je Slovenija zaprosila za polnopravno članstvo v Evropski uniji, je
               sprejela tudi pogoj, ki ga postavlja Evropska unija, da bo morala v doglednem času
               vstopiti tudi v euro sistem. To pomeni prevzeti euro kot svojo denarno enoto, kot
               svojo domačo valuto. V Sloveniji in tudi drugim članicam, tudi drugim kandidatkam za
               članice tako ni dana možnost tako imenovane <q>"ob out klavzule"</q>, ki sedanjim članicam
               omogoča, da izvirajo o tem ali bodo postale članice euro sistema ali ne. Slovenija bo
               torej v doglednem obdobju, potem ko bo izpolnjevala pogoje, tako imenovane
               konvergenčne kriterije, vstopila tudi v euro sistem in se odpovedala svoji nacionalni
               valuti tolarju. To pa seveda pred centralno banko in pa seveda pred našo bančno
               zakonodajo postavlja en nov sef zahtev, ki so v marsičem v nasprotju s tem sefom
               zahtev, torej v nekaterih zadevah v katerih sem ravno kar govoril. Z vstopom v euro
               sistem Banka Slovenije ne bo več samostojna in neodvisna institucija, ampak bo del
               evropske centralne banke in bo pri svojem, pri vodenju monetarne politike ne bo več
               neodvisna. Prav tako bodo v tistem trenutku nastopile nekatere druge zahteve. Tako bo
               tudi morala prenesti svoje devizne rezerve na evropsko centralno banko in tako
               naprej.</p>
               <p>Ko smo pripravljali ta zakon, smo se soočili z dilemo ali v tej fazi spreminjanja
               zakona o Banki Slovenije že vključiti tudi vsa ta določila, ki so vezana na
               vključevanje v euro sistem. 
               Tedaj je bila sprejeta odločitev, da pripravimo že sedaj tak zakon, ki bo tudi v
               bistvu ustrezna zakonska podlaga za naše vključevanje v evro sistem, s tem da v
               predhodnih določbah v bistvu določimo, kdaj se bodo vse te določbe začele
               uporabljati.</p>
               <p>Na ta način v bistvu, če samo zelo na kratko, ker sem mogoče že predolg, povzamem,
               da vse te določbe, ki so vezane na delovanje Banke Slovenije in pri vodenju denarne
               politike in sprejemanje smernic evropske centralne banke, te zadeve stopijo v veljavo
               šele v kasnejši fazi, ko bo Slovenija stopila v evro sistem. Temu je treba
               prilagoditi ne samo to osnovno samostojnost Banke Slovenije pri vodenju denarne
               politike, prav tako tečajne politike, temu je treba prilagoditi tudi vse, ves
               instrumentarij centralne banke, ki mora biti usklajen z instrumenti, ki so določeni s
               statutom evropske centralne banke. Prav tako je treba temu ustrezno prilagoditi vsa
               določila, ki se vežejo na računovodske izkaze, revizijo, prenos deviznih rezerv in
               podobno.</p>
               <p>Skratka, zakon, predlog zakona o Banki Slovenije pomeni uskladitev z evropskim
               pravnim redom, tako tisto, ki jo je potrebno že za to fazo vstopa v polnopravno
               članstvo, kot tudi za naslednjo fazo vstopa v evro sistem, s tem da v prehodnih
               določbah so opredeljeni tisti členi, ki začnejo veljati šele v naslednji fazi.</p>
               <p>S tem bi jaz zaključil predstavitev zakona in se zahvaljujem. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp31">

               <speaker>PREDSEDNIK CIRIL PUCKO:</speaker>

               <p>Hvala lepa, gospod More. Dajem besedo sekretariatu za zakonodajo in pravne zadeve.
               Gospod Rogelj, izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp32">

               <speaker>ANTON ROGELJ:</speaker>

               <p>Hvala lepa, gospod predsednik. Najprej, saj je pripravljeno k predlogu zakona mnenje
               v pisni obliki in bilo je razdeljeno, tako da so verjetno člani seznanjeni. Tako da
               bi glede na to, da smo v prvi obravnavi, samo na kratko povzel to, kar je v prvi
               obravnavi nujno potrebno oceniti.</p>
               <p>V predstavitvi predloga zakona je predstavnik vlade sicer že omenil, kako je položaj
               Banke Slovenije urejen v ustavi Republike Slovenije. Kljub temu moram opozoriti, da
               to pač pomeni, da je centralna banka, Banka Slovenije kot centralna banka v svojem
               delovanju samostojna in odgovarja neposredno državnemu zboru. Predlog zakona pa
               zaradi popolne uskladitve položaja in delovanja Banke Slovenije s pravnim redom
               Evropske unije vsebuje tudi rešitve, po katerih naj bi Banka Slovenije že od dneva
               polnopravnega članstva Republike Slovenije vEvropski uniji začela upoštevati nekatere
               določbe statuta evropskega sistema centralnih bank in evropske centralne banke, in
               sicer tiste, ki veljajo za države  članice Evropske unije z derogacijo. Z dnevom uvedbe evra
               kot denarne enote Republike Slovenije pa naj bi Banka Slovenije pri uresničevanju
               svojih nalog in pooblastil začela upoštevati statut evropskega sistema centralnih
               bank in evropske centralne banke v celoti. To pa pomeni, da bo od tedaj naprej Banka
               Slovenije dolžna uresničevati denarno politiko evropske centralne banke in da bo v
               celoti izgubila svojo samostojnost in ne bo odgovarjala več neposredno državnemu
               zboru, temveč organom po določbah statuta evropskega sistema centralnih bank in
               evropske centralne banke.</p>
               <p>V svojem mnenju dajemo torej oceno, kaj to pomeni v tem trenutku, in sicer tudi z
               vidika tega, da je v razpravi sočasno že vložen predlog za začetek postopka za
               spremembo ustave Republike Slovenije z osnutkom ustavnega zakona, kjer bi verjetno
               kazalo oceniti tudi ustreznost ter potrebo in možnosti za spremembe 152. člena ustave
               Republike Slovenije, ki ureja centralno banko, ker sicer, tako kot je povsem razvidno
               iz uvodnega dela predloga zakona, pa tudi sicer, kot vemo, se ne bo možno izogniti
               tem spremembam Banke Slovenije, ki so predvidene za drugo in tretjo fazo v predlogu
               zakona.</p>
               <p>To bi bilo glede ustavnosti predloga zakona.</p>
               <p>Z vidika pravnega sistema poleg tega mislimo, da je potrebno v splošni obravnavi
               opozoriti, da je s tem zakonom potrebno jasno in nedvoumno urediti tudi vprašanje
               položaja Banke Slovenije sedaj, torej do vstopa Republike Slovenije v Evropsko unijo,
               ko Banka Slovenije deluje še na osnovi veljavne ustave in je mogoče zagotavljati
               usklajenost z evropskim pravnim redom, zlasti v funkcionalnih vprašanjih delovanja te
               banke, v institucionalnih vprašanjih pa sploh še ne, saj Republika Slovenija še nima
               nobenih pravic in obveznosti države članice Evropske unije.</p>
               <p>Tako je na primer tudi še posebej po vstopu v evropsko monetarno unijo povsem
               neustrezno oblikovana določba 11. člena, ki predvideva le sooblikovanje monetarne
               politike s strani Banke Slovenije. Torej, v tej povezavi zlasti še opozarjamo na
               pomen prehodnih določb, ki bi morale zagotoviti ustrezno časovno opredelitev prehoda
               v drugo in tretjo fazo in še zlasti tudi opredelitev uveljavitve, torej ne samo
               uporabe posameznih zakonskih rešitev, ki v tem trenutku pač niso še pravno
               relevantne, ker so preuranjene in tudi ustavno še neskladne.</p>
               <p>V nadaljevanju mnenja daje sekretariat še pripombe in predloge k posameznim členom
               in rešitvam, kar bi pa, gospod predsednik, če bo potrebno, tudi kasneje še dodatno
                  obrazložitev.
               </p>
            </sp>
            <sp xml:id="SDT3-OZFIMP-Redna-010-2001-09-11.sp33">

               <speaker>PREDSEDNIK CIRIL PUCKO:</speaker>

               <p>Hvala lepa, gospod Rogelj. Slišali smo na kratko sekretariata za zakonodajo in
               pravne zadeve, ki so obširneje podane v pisnem mnenju, ki ga predvidevam imate vsi
               članice in člani. Predlagam, da bomo o njih, tako kot tudi o ostalih pripombah, ki
               bodo podane ali pa razmišljanjih s strani posameznih članov odbora odgovarjali na
               koncu in skupaj. Torej odpiram razpravo. Kdo želi besedo? Gospod Vizjak,
               izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp34">

               <speaker>MAG. ANDREJ VIZJAK:</speaker>

               <p>Hvala lepa. Jaz se sicer zahvaljujem državnemu sekretarju gospodu Tolarju za tako
               pohvalne besede, vendar bi poudaril, da je v socialdemokratski stranki interes in
               pervenstveni in, bi rekel, primarni interes, da uskladimo naš slovenski pravni red s
               pravnim redom Evropske unije in v tem smislu smo tudi to potezo umika zakona
               naredili. To se pravi, predvsem v tem nekem konstruktivnem smislu, da le pridemo
               čimprej do tega zakona. Hkrati bi pa kljub temu poudaril, da ne odstopamo od
               uveljavitve ideje, ki je bila v tisti noveli predlagana. To je pa ta ideja, da
               pooblaščenega revizorja, ki pač devidira te računovodske izkaze Banke Slovenije
               imenuje državni zbor oziroma Banke Slovenije imenuje državni zbor. Tako, da jaz upam,
               da bo predlagatelj te določbe ustrezno vključil v tekst zakona in da jih bomo lahko
               videli ko bomo imeli predlog v drugi obravnavi. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp35">

               <speaker>PREDSEDNIK CIRIL PUCKO:</speaker>

               <p>Hvala lepa. Naprej, dr. Bernik izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp36">

               <speaker>DR. JOŽEF BERNIK:</speaker>

               <p>Hvala lepa, gospod predsednik. Najprej bi rad vprašal gospoda sekretarja, mislim, da
               je bil, ali ta zakon tudi v nekaterih drugih točkah, nekatere so bile omenjene
               odstopa od sedanjih standardov, ki veljajo za centralne banke držav v Evropski zvezi?</p>
               <p>Drugič me zanima 22. člen, po katerem ima Banka Slovenije nadzor nad poslovanjem
               bank in hranilnic. Zdi se mi, da je to tudi sedaj že veljalo, vendar ne vem kakšni
               standardi so veljali do danes in kakšni standardi bodo veljali v prihodnje.</p>
               <p>39. člen govori o ustanovitvi notranje revizije v Banki Slovenije. Mimogrede naj
               rečem, da sem na neki seji državnega zbora vprašal zastopnike Banke Slovenije kolikor
               revizorjev ima ta banka. Pač odgovora oziroma gospod se ni mogel spomniti, odgovora
               potem nisem dobil. Bi me zanimalo, če sedaj veste? In v kakšni, bi rekel, kakšno
               revizijo si predstavlja Banka Slovenije ko bo enkrat ta zakon začel veljati. Ali bodo
               ti revizorji opravljali samo notranjo revizijo ali bodo uporabljeni za to, da revidirajo banke?</p>
               <p>Zanima me tudi vprašanje komu pravzaprav guverner Banke Slovenije odgovarja? Namreč
               po 56. členu bo Banka Slovenije postala članics v SSB, ne vem kaj to sicer pomeni,
               kakšne obveznosti bo imela, ali in tudi to, ali guverner potem odgovoren tudi tem
               inštitucijam. Kajti, v Sloveniji ni odgovoren nobeni instituciji, razen morda za
               kriminalno dejanje. To naj bo za začetek. Hvala lepa.</p>
            </sp>
            <sp xml:id="SDT3-OZFIMP-Redna-010-2001-09-11.sp37">

               <speaker>PREDSEDNIK CIRIL PUCKO:</speaker>

               <p>Hvala lepa, kolega Bernik. Naprej, kdo želi besedo? Guverner Banke Slovenije, gospod
               Gaspari izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp38">

               <speaker>MITJA GASPARI:</speaker>

               <p>Hvala lepa. Sedaj bi lahko izkoristili to priložnost tudi, da bi že hkrati
               odgovorili na nekatera vprašanja, skupaj s predstavniki ministrstva za finance, ki so
               uradno predlagatelji zakona. Sami bi pa radi opozorili na dve ali tri zadevi v zvezi
               z samim zakonom, ki jih je Banka Slovenije takrat v pripravi zakona predlagala, pa
               potem v končni verziji niso dobili takšnega odziva kot je bil v osnovi predlagan. Ne
               toliko zaradi polemike, kolikor zaradi, bom rekel, objektivne informiranosti vseh, ki
               boste o tem odločali. Preden bi to povedal, bi samo še dve, tri opombi morda ob tem
               kar je že prej gospod More detajlno povedal.</p>
               <p>Namreč v osnovi je ta zakon predvsem pomemben zaradi tega, ker mora narediti
               ustrezno premostitev iz sedanje situacije ko Slovenija ni članica Evropske unije in
               ko ni obvezana na nekatera pravila igre, ki jih pozna Evropska unija znotraj svojega
               delovanja, do tiste faze ko se vključi v Evropsko unijo in še ni članica evropskega
               monetarnega sistema in potem ko postane članica monetarnega sistema. Vsaka od teh faz
               ima svoje značilnosti, specifičnosti, ki bo treba v drugi obravnavi skozi prehodne
               določbe zelo jasno opredeliti za posamezne člene, da ne bi prihajalo do nesporazumov.
               In vsaj kar se nas tiče se strinjamo s temi pripombami sekretariata, ki jih je
               zapisal v svojem mnenju na to temo.</p>
               <p>Pri tem se nam zdi pomembno poudariti, da je seveda v teh štirih elementih, ki so
               bili našteti funkcionalne, institucionalne, kadrovske in pa finančne takoimenovane
               samostojnosti oziroma neodvisnosti banke pomembno, da se ob tem ta neodvisnost
               najprej kaže znotraj, bom rekel, države tako v Sloveniji, kot to velja tudi za
               centralne banke v drugih evropskih državah, razen nekaterih izjem, ki jih lahko potem
               naštejem glede elementov. In drugič, da bo Banka Slovenije seveda skupaj z njenim
               vodstvom, to se pravi svetom in pa guvernerjem izgubljala svojo samostojnost v odnosu
               do evropskega monetarnega sistema, to se pravi evropskega sistema centralnih bank in
               pa evropske centralne banke z vključitvijo najprej v ta sistem, to je z vključitvijo
               v Evropsko unijo in drugič z vključitvijo v evropsko centralno banko, ko se vključi v
               evropski monetarni sitem in prevzame valuto Evro, kot svojo lastno valuto na ozemlju
               Republike Slovenije.  Iz tega
               stališča je pomembno, da se čim več teh elementov vgradi aktivno oziroma uveljavi
               skozi zakon aktivno že pred vključitvijo, da ne bi sama vključitev v EU zahtevala
               prevelike posege takrat, ko se bo to zgodilo. Zato je mislim, da je tudi datumsko
               dobro navesti v zakonu, kdaj se kakšni členi dejansko, tudi ne samo, kdaj so
               sprejeti, ampak kdaj tudi začnejo veljati. To bi jasnost v zakonu seveda povečalo in
               omogočalo, da ne bi prišlo do kakršnih koli nesporazumov.</p>
               <p>Glede nekaterih vprašanj, ki so sedaj nekoliko drugače urejena kot je Banka
               Slovenije v lanskem letu, predlagala bi omenil, samo tri ali štiri. Prvo takšno
               vprašanje je glede organov upravljanja oziroma načinov in pa metod imenovanja. V
               takratnem predlogu Banke Slovenije je bilo izraženo mnenje, da bi moral ta postopek
               teči čim bolj zvezno, s čim manjšimi motnjami, glede na to, da je pač zakon, da
               določi nova pravila. In v tem primeru je Banka Slovenije predlagala takrat,da v
               bistvu se zamenjajo samo tisti člani sveta, ki v skladu s statutom oziroma s pravili
               EU in pa statutom evropske centralne banke ne izpolnjujejo kriterijev, ki se
               zahtevajo po teh pravilih. To so tisti člani sveta v tem trenutku Banke Slovenije, ki
               prihajajo iz vrst gospodarstvenikov. Hkrati bi poudaril, da je mnenje evropske
               komisije bistveno bolj ostro, kot je mnenje evropske centralne banke oziroma kar je
               bolj pomembno glede tega vprašanja, da mnenje ni enotno. V konzultacijah z
               mednarodnim denarnim skladom, ki jih je opraviti ministrstvo in smo bili mi s tem
               seznanjeni, je to mnenje še nekoliko, bom rekel, manj enotno z mnenjem evropske
               komisije, kot je mnenje evropske centralne banke. Namreč edina evropska komisija
               zahteva polno delovni čas angažiranja članov sveta v Banki Slovenije, kar pomeni v
               bistvu samo notranja sestava sveta. Mnenje evropske centralne banke je, da glede
               visoko šolskih učiteljev in znanstveno-raziskovalnih delavcev, ki nimajo konflikta
               interesov, kar se tiče nalog in pa pooblastil Banke Slovenije, se lahko, bom rekel,
               vključijo v delo in so imenovani za člane sveta banke. Med tem ko mednarodni denarni
               sklad celo poudarja pomembnost prevladujočega števila zunanjih članov nad številom
               notranjih članov v svetu takšne institucije. To se bo pokazalo, seveda, tudi v
               nadaljevanju, s tem ko se ta neodvisnost centralne banke, v posameznih operativnih in
               pa sicer načelnih zadevah povečuje, glede na druge institucije v državi v Republiki
               Sloveniji oziroma tudi do EU do vstopa v evropski monetarni sistem.</p>
               <p>Tudi evropska komisija nima nobenih posebnih pooblastil, s katerimi bi lahko
               narekovala delovanje katerekoli centralne banke članice EU. Zato predlagamo, da se to
               vprašanje, mislim, da tudi sekretariat za zakonodajo na to v svojem mnenju opozoril.
               Smatramo pa, da je bilo pametno, da drugega branja, z ustreznim sklepom zadolžimo
               predlagatelja, da ponovno prouči rešitev, ki je v zakonu dana, in v bistvu primerno
               prilagodi odločitev tudi mnenjem, ki so pridobljena od institucij tistih držav
               oziroma skupnosti, kamor se bo Slovenija v bodoče vključila. Tudi glede vprašanja
               števila članov je možnost,
               seveda ta, da se števila članov avtomatično zmanjša za dva, kolikor bi se zmanjšalo,
               kolikor bi prenehal mandat tistima dvema članoma v sedanji sestavi, ki prihajata iz
               podjetij. Lahko bi se tudi prepustilo, da bi, seveda, če bi prevzeli to stališče, ki
               ga je jasno izrazil mednarodni denarni sklad kot neke vrste pomembna institucija na
               tem področju, da bi bilo število zunanjih članov prevladujoče; to se pravi, če je 11,
               če je notranjih 5, je zunanjih 6, to se pravi je, bom rekel, ta vpliv zunanjih članov
               prevladujoč. Mi smatramo, da to ne bi bilo tako slaba rešitev.</p>
               <p>Glede finančnega položaja Banke Slovenije smatramo, da je predlog, ki ga je Banka
               Slovenije predložila v lanskem letu, kljub vsemu korekten. Morda bi bilo pametno
               razmisliti v tem primeru predvsem o neki rešitvi, ki ne bi dajala veliko
               diskriacije<stage>(?)</stage> komer koli, niti ne svetu, niti ne ministru, niti ne drugimorganom.
               Namreč morda bi bila pametna ideja, ki bi lahko našla svojo pot tudi v predlog
               sklepov, da Banka Slovenije po zakonski normi izdvaja iz svojega dohodka 25% za
               državo, to je stopnja davka na dobiček, če se ta ne bo spremenil in če bo ostala v
               bodoče tudi takšna 25, če bo drugačna, pač takšna kakršna bo stopnja davka na
               dobiček. S tem zmanjšamo kakršnekoli potencialne nesporazume ali pa tenzije in seveda
               velja, če je dobiček seveda, v vsakem primeru potem se izloči takšen obseg sredstev
               za potrebe, med tem ko preostanek služi za oblikovanje splošnih in pa posebnih rezerv
               banke. Kot veste, poseben rezerve služijo za nerealizirane tečajne razlike, kar je
               lahko glavni problem centralne banke v spremembah, v tečajnih fluktcuacijah<stage>(?)</stage>, ko
               recimo evro in dolar močno nihata med seboj. Med tem ko splošne rezerve pomenijo,
               seveda, kapitalsko osnovo oziroma varnost za delovanje centralne banke in seveda
               zmanjšujeta kakršnokoli potrebo, da bi centralna banka se pojavila pri tem državnem
               proračunu s kakršnimikoli zahtevami.</p>
               <p>To še posebej poudarjam za to, ker je pričakovati v Sloveniji v naslednjih letih
               močan pritisk pritoka kapitala, neto pritok kapitala. To seveda zvišuje stroške
               centralni banki, pri poskusu nevtralizacije takšnega pritoka in negativnega vpliva na
               količino denarja v obtoku in pa seveda s tem pritiska na rast cen. Če povem samo en
               konkreten primer - v letošnjem letu je približno odstotek neto pritoka kapitala v
               Slovenijo v prvih osmih ...<stage>(?)</stage>, sedem odstotkov bruto domačega proizvoda. Toliko v
               zgodovini samostojne Republike Slovenije še ni bilo, vendarle uspeva Banka Slovenije
               to na kakšen način amortizirati oziroma ... da so tečajna gibanja, še vedno primerna
               ciljem denarne politike in hkrati ne povzročajo nepotrebno velikih težav v
               gospodarstvu.To so bile, bom rekel, te osnovne naše, bom rekel, nekoliko pripombe,
               kot morda dodatna mnenja k tistemu, kar je predloženo državnemu zboru. Glede 1. točke
               poslanskih vprašanj oziroma mnenj bi se, bi rekel, na vprašanje gospoda Vizjaka, da
               tudi Banka Slovenije ne vidi razloga, da na predlog Banke Slovenije državni zbor ne
               potrdi oziroma določi revizorjev. V vsakem primeru bo to vedno predlog Banke
               Slovenije za revizorja iz tujine, tako kot je bila praksa v vseh letih od nastanka
               Banke Slovenije do zdaj, je izkušena kvaliteta.  Torej seveda prosimo tudi banko, tudi državni zbor v
               takem primeru, da seveda iz nabora tujih priznanih renomiranih revizorskih firm,
               izbere takšno, ki bo seveda sledila standardom, ki so se uveljavili do zdaj v
               revidiranju bilanc in pa bilance stanja in uspeha banke Slovenije.</p>
               <p>Glede na vprašanje gospoda dr. Bernika, pa naslednji, morda odgovori. Nadzor, bil je
               en nesporazum verjetno v komentarju namreč. Banka Slovenije, ko opravlja nadzor nad
               denarnim poslovanjem in pa bonitetnim poslovanjem bank ima za to posebno
               organizacijsko enot, oddelek za nadzor, ki ima, če se bom zdaj prav spomnil, nekaj
               manj kot 30 ljudi, od tega seveda v večini so to inšpektorji, ki kontrolirajo oziroma
               spremljajo poslovanje bank tako na licu mesta na terenu, to se pravi, da v bistvu
               fizično obiskujejo banke in pregledujejo dokumentacijo oziroma ostale dokumente, ki
               so potrebni za oceno revizorsko oziroma supervizorsko, v tem primeru banke Slovenije
               in na drugi strani ima odsek, v katerem se s pridobljenimi podatki, ki so v pisni
               obliki, seveda tudi ukvarjajo določeno število ljudi, analitikov oziroma
               inšpektorjev, ki ocenjujejo kvaliteto poslovanja bank tudi na ta način. Poleg tega
               ima seveda banka Slovenije uveljavljeno organizacijo notranje kontrole, revizije za
               poslovanje banke Slovenije. To je mišljeno za njeno notranje delovanje, tako kot
               vsaka druga poslovna institucija. In to dvoje je med seboj ločeno. To se pravi
               notranja revizija revidira recimo oddelek za nadzor po elementih, ki so pomembni za
               delovanje pravno in gospodarno banke Slovenije same, medtem ko ti inšpektorji so pa
               eksterni inšpektorji, ki kontrolirajo banke, ki so dobile licenco oziroma dovoljenje
               za poslovanje banke Slovenije v Republiki Sloveniji oziroma so z njimi povezane.
               Torej, če je šlo za nesporazum, upam, da je s tem razjasnjen.</p>
               <p>Odgovornost guvernerja, v zakonu je opredeljena tako kot je zapisano v statutu, v
               ostalih dokumentih evropske centralne banke za centralne banke, ki se vključujejo v
               sistem evropske centralne banke. Seveda obstaja to prehodno obdobje, ki je, mislim,
               da je korektno omenil s strani sekretariata tudi in ki bo zahtevo tudi spremembo
               verjetno ustave, če bomo želeli vse te elemente, ne samo vključiti v zakon, bolj
               pomembno, da jih bomo lahko uveljavili. To se pravi, da je dopolnitev ustave na tem
               področju dobrodošla in pa verjetno celo potrebna. V času do polno pravne vključitve v
               Evropsko unijo seveda z zakonom ne moremo spreminjati tistih določil, ki so v
               nasprotju z ustavo in da takrat ostaja vsaj na tem področju lahko samo ureditev, ki
               jo zdaj ustava določa oziroma prizna. Ker pa pišemo zakon za enkratno uporabo,
               seveda, da ne bi spreminjali vsakih nekaj mesecev, glede na našo priključevanje
               Evropski uniji, se strinjam, da bi bilo primerno, da se v prehodnih določbah zelo
               jasno razmejijo situacije, do vključitve v Evropsko unijo in pa potem, ko smo enkrat
               v Evropski uniji, do vključitve v evropski monetarni sistem, ko se stvar v popolni
               meri poenoti s tistimi, ki so zdaj že v evropskem monetarnem sistemu. To se nam je
               zdelo pomembno poudariti. Če
               bo še kakšno vprašanje, smo pripravljeni tudi seveda še odgovoriti. Hvala lepa.</p>
            </sp>
            <sp xml:id="SDT3-OZFIMP-Redna-010-2001-09-11.sp39">

               <speaker>PREDSEDNIK CIRIL PUCKO:</speaker>

               <p>Hvala lepa, gospod guverner. Kdo želi besedo? Dr. Bernik, izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp40">

               <speaker>DR. JOŽEF BERNIK:</speaker>

               <p>Hvala lepa za vsa pojasnila. Rad bi pa vprašal tole. Članstvo v teh dveh
               organizacija, ki sta tudi omenil v členu 56. Ali to daje banki Slovenije kakšne
               velike ... v tem smislu nadzorovanja banke Slovenije, nadzorovanje guvernerja in tako
               dalje.</p>
            </sp>
            <sp xml:id="SDT3-OZFIMP-Redna-010-2001-09-11.sp41">

               <speaker>MAG. MITJA GASPARI:</speaker>

               <p>Samo kratko, potem bi pa prosil gospoda Ranta, ki ... <stage>/prekinjeno, se ne sliši./</stage> ...
               sem morda že prej pozabil povedati. Standardi, ki jih uporablja banka Slovenije pri
               nadzoru bank v Sloveniji, so enaki kot veljajo v ostalih evropskih državah. Namreč
               vsi temeljijo na tako imenovanih baselskih standardih. To se pravi banka za
               mednarodne poravnave je mesto, na katerem, kjer nastajajo ti standardi, zato se
               imenuje tudi baselski standardi za bonitetno kontrolo poslovanja bank. Ti standardi
               so v polni meri v Sloveniji uveljavljeni skozi podzakonske akte banke Slovenije, ki
               so objavljeni v uradnem listu in jih tudi seveda inšpekcija oziroma nadzorni oddelek
               banke Slovenije v svoji konkretni dejavnosti v celoti mora uporabljati. Tam so seveda
               opredeljeni vse vrste tveganj, s katerimi se soočajo banke v svojem oziroma in
               hranilnice, ker velja to tako za banke kot za hranilnice, s katerimi se soočajo banke
               v svojem poslovanju, kreditno, valutno, tečajno, pardon tržno in operativna tveganja,
               načini konsolidacije, določene kapitalske ustreznosti in podobno. To so vse elementi,
               ki se na enak način uporabljajo pri vrednotenju kvalitete poslovanja bank v Sloveniji
               kot veljajo tudi v mednarodni praksi. Na tem področju ne bo prišlo do
               nikakršnihbistvenih sprememb s sprejetjem tega zakona oziroma z vključevanjem
               Slovenije v Evropsko unijo, razen seveda v tistem delu, kjer se kvaliteta dnevno,
               prvič povečuje s tistih, ki na tem delajo in drugič, kolikor se bodo ti standardi še
               v času pred nami izpopolnjevali. Bila je ideja, da bi se standardi izpopolnili in pa
               dopolnili oziroma taki sprejeli že čez eno leto oziroma dve leti, 2004 pa se bodo
               zdaj očitno še z enoletnim zamikom, ker v mednarodni skupnosti finančni še ni takega
               soglasja, da bi lahko bili v tej dopolnjeni obliki sprejeti že zdaj.</p>
               <p>Banka Slovenije spremlja vsa ta delovanja. Mi smo člani kot veste banke za
               mednarodno sodelovanje in so naši strokovni sodelavci so prisotni v delu njihovih
               komisij. Prav tako je stopnja sodelovanja z evropsko centralno banko iz meseca v
               mesec večja in se seveda tudi centralna banka vedno bolj zanima kako s prilagoditvijo
               na tistih področjih, kjer je ta še potrebna, držav, pridruženih članic, ki bodo
               postale polno pravne članice kot pravijo, morda leta 2004.</p>
               <p>Glede odgovornosti in pa novih potencialnih pooblastil bi pa prosil gospoda Ranta,
               da pojasni kaj je v statutu ECB takega, kar vpliva bistveno seveda tudi na delovanje
               banke Slovenije v bodoče.</p>
            </sp>
            <sp xml:id="SDT3-OZFIMP-Redna-010-2001-09-11.sp42">

               <speaker>PREDSEDNIK CIRIL PUCKO:</speaker>

               <p>Hvala lepa, gospod guverner. Dajem besedo gospodu vice guvernerju. Gospod Rant,
                  izvolite.
               </p>
            </sp>
            <sp xml:id="SDT3-OZFIMP-Redna-010-2001-09-11.sp43">

               <speaker>GOSPOD RANT:</speaker>

               <p>Hvala lepa. Torej, 56. in 57. člen, ki oblikujeta prehodne določbe v tem predlogu,
               skušata na relativno enostaven način povzeti tisto, kar bo obveznost ali pravica
               Banke Slovenije v posameznih obdobjih. Se pravi, do vstopa, po vstopu do sprejema
               <q>"evra"</q> in po sprejemu <q>"evra"</q>. Banka Slovenije postane članica oziroma guverner Banke
               Slovenije postane član upravljavskega sveta Centralne banke v katerem so vsi
               guvernerji centralnih bank držav članic Evropske unije. To je člen, ki velja tudi za
               centralne banke držav članic, ki niso še prevzele <q>"evra"</q>.</p>
               <p>Obstaja pa, seveda, tudi vrsta členov, ki izključujejo pravice in obveznosti, vezane
               na države glede na odločitve, ki jih upravljavska telesa Evropske centralne banke
               sprejemajo, in so našteti v 43. členu statuta Evropske centralne banke. Vezani so pa
               predvsem na izvajanje denarne politike in samostojnost pri uresničevanju denarne
               politike ter pri uveljavljanju instrumentov, ki so z njo povezani na samostojnost v
               odnosih s tujimi finančnimi institucijami, z upravljanjem rezerv in, seveda, na
               samostojnost pri razporejanju finančnega rezultata. To velja za članice Evropske
               unije z derogacijo.</p>
               <p>V upravljavskih telesih Evropske centralne banke pa sodelujejo guvernerji ...<stage>/Ni
               razumljivo./</stage>... kar pomeni, da njihove pravice kot članov teh upravljavskih organov
               niso prenosljive na druge, ampak lahko samo oni izvajajo te upravljavske pravice, in
               skozi to se seveda, vzpostavlja tudi hierarhija odgovornosti pri oblikovanju skupne
               politike v času, bi rekel, ko pravzaprav sodelujejo še kot opazovalci brez pravic, ki
               jih urejajo notranji akti in v času, ko sodelujejo v teh organih z vsemi
               upravljavskimi pravicami in pa, seveda, tudi obveznostmi, ki izvirajo iz teh aktov.
               Osnovna obveznost je pa seveda uresničevanje monetarne politike Evropske centralne
               banke in uveljavljanje njenih inštrukcij pri uporabi instrumentov, ki se uporabljajo
               za izvajanje monetarne politike.</p>
               <p>Očitno je, da bo potrebno na podlagi pripomb, ki izhajajo tako iz pripomb
               sekretariata kot tudi iz pripomb, ki smo jih dobili od Evropske centralne banke, pa
               tudi iz drugih, s katerimi so bile opravljene konzultacije, med njimi tudi od
               mednarodnega denarnega sklada, da bo potrebno bolj precizno prenesti vsa tista
               določila in našteti vse tiste člene, ki so sicer našteti v statutu Evropske centralne
               banke, in so v sedanje zakonu povzeti skozi določila, ki se vežejo na ta statut, da
               jih bo potrebno posebej navesti in, seveda, posebej opredeliti tudi od kdaj začnejo
               veljati. Čeprav je bil poskus, ki je bil tu v teh prehodnih končnih določbah, poskus,
               ki je želel nekoliko poenostaviti ta pristop in ga narediti bolj razumljivega, vendar
               je očitno pravniška logika nekoliko drugačna, tako da bo to seveda treba upoštevati.</p>
               <p>Tako, da od trenutka vstopa v Evropsko unijo postane tudi  Banka Slovenije članica skupnosti evropskih centralnih
               bank, vendar, seveda, z zelo omejenimi pravicami in dolžnostmi. Po tem, ko pa
               prevzame <q>"evro"</q>, seveda, prevzame tudi polne pravice in dolžnosti.</p>
            </sp>
            <sp xml:id="SDT3-OZFIMP-Redna-010-2001-09-11.sp44">

               <speaker>PREDSEDNIK CIRIL PUCKO:</speaker>

               <p>Hvala lepa, gospod Rant. Gospod Barovič, izvolite!</p>
            </sp>
            <sp xml:id="SDT3-OZFIMP-Redna-010-2001-09-11.sp45">

               <speaker>BOGDAN BAROVIČ:</speaker>

               <p>Hvala lepa. Dve nejasnosti sta, vsaj zame, pa bi prosil za obrazložitev.</p>
               <p>Gospod vice guverner je v začetku povedal, da bo guverner Centralne banke ob vstopu
               Slovenije v Evropsko unijo postal član upravljavskega sveta - mislim, da sem prav
               slišal. Na strani sedem predloga zakona pa piše, da bo guverner banke postal član
               splošnega sveta. Čeprav iz obrazložitev, v kolikor sam razumem, naj bi bil ob vstopu
               Slovenije v Evropsko unijo in ob uveljavitvi <q>"evra"</q> član obeh svetov ali pač ne.</p>
               <p>Drugo vprašanje. Se opravičujem, če sem edini, ki ga ne razumem. Na začetku smo
               slišali, da Evropska unija zahteva popolno neodvisnost Centralne banke. V mnenju k
               predlogu zakona o Banki Slovenije, ki ga je dal sekretariat za zakonodajo in pravne
               zadeve, pa piše, da bo Banka Slovenije izgubila v celoti svojo samostojnost oziroma
               neodvisnost. Na kaj je neodvisnost zahtevana in po drugi strani v celoti izgubljena
               vezana, če mi lahko mogoče kdo obrazloži. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp46">

               <speaker>PREDSEDNIK CIRIL PUCKO:</speaker>

               <p>Hvala lepa, gospod Barovič. Gospod Rant, želite besedo, izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp47">

               <speaker>GOSPOD RANT:</speaker>

               <p>Hvala lepa. Torej, pri prvem vprašanju gre za različno prevajanje, ker obstaja samo
               <q>"governing council"</q>, tako se imenuje v angleščini. Jaz sem ga prevedel z
               upravljavskim svetom, tu je pa drugi izraz uprabljen, tako da ne gre za dva organa v
               Evropski centralni banki, ker ta ima poleg <q>"governing council"</q> še "exekutive<stage>(?)</stage> bord"
               - to sta dva organa, ki upravljata Evropsko centralno banko.</p>
               <p>Drugo je pa vprašanje vezano ne neodvisnost in pa na izgubo neodvisnosti. Torej, tu
               sta pomembni, seveda, ti dve etapi v vključevanju v Evropsko unijo. Prva etapa je
               zapopadena s članstvom v Evropski uniji, druga pa s prevzemom <q>"evra"</q>, ki je obvezen
               za članice, ki se sedaj vključujejo v Evropsko unijo. Pravila Evropske unije
               zahtevajo neodvisnost Centralne banke, popolno neodvisnost Centralne banke za to, da
               se ta lahko vključi v sistem evropskih centralnih bank po tem, ko prevzame <q>"evro"</q> na
               način, ki je predviden v statutu Evropske centralne banke. Zaradi tega se tako
               poudarjajo te štiri neodvisnosti, ki so vključene v sistem upravljanja Evropske
               centralne banke. Tudi personalna neodvisnost  se poudarja predvsem tudi zaradi tega, ker guvernerji
               at personam sodelujejo, ne samo zaradi opravljanja doma, ampak tudi zaradi tega, ker
               gre za neodvisnost pri oblikovanju oziroma sooblikovanju denarne politike takrat, ko
               bomo člani evro sistema in bomo s svojo težo, ki bo izražena z vpisanim kapitalom po
               pravilih statuta, lahko glasovali o smernicah, ki jih mora evropska centralna banka
               uporabljati pri izvajanju monetarne politike.</p>
               <p>Zato je izguba samostojnosti logično nadaljevanje popolne samostojnosti, nihče ni v
               praznem prostoru. Morda je tak vtis ob vstopu v Evropsko unijo, vendar gre predvsem
               za to, da se prekinejo vse vezi, ki pomenijo lahko oviro za naslednji korak, se pravi
               za popolno vključitev v evropsko centralno banko. V tem primeru je seveda v statutu
               evropske centralne banke zelo jasno navedeno, kaj v tem obdobju, dokler še nismo
               člani evro sistema, kot centralna banka lahko dejansko glede politike samostojno
               opravljamo, česa pa ne, ker v vsem ostalem smo vezani na pravila, ki veljajo v
               evropskem prostoru. Ampak osnovno je, da v tem obdobju do prevzema evra imamo še
               vedno možnost vodenja samostojne denarne politike, čeprav je seveda že tečaj domače
               valute takrat ne samo stvar interesa države članice, ampak stvar skupnega interesa
               Evropske unije, ker Evropska unija gleda na tečajno politiko tudi skozi očala
               vplivanja na položaj posameznih udeležencev na trgu in želi preprečiti delovanje, ki
               bi umetno spodbujalo konkurenčnost na tem trgu.</p>
               <p>Se pravi, osnovna naloga centralnih bank zato mora biti stabilnost cen, obvladovanje
               količine denarja, ki vodi v doseganje te stabilnosti, ostali parametri, ki so seveda
               pomembni za poslovanje, so pa rezultat tržnih nastopanj in ne smejo biti predmet
               posebne politike.</p>
            </sp>
            <sp xml:id="SDT3-OZFIMP-Redna-010-2001-09-11.sp48">

               <speaker>PREDSEDNIK CIRIL PUCKO:</speaker>

               <p>Hvala lepa, gospod viceguverner. Želi še kdo postaviti kakšno vprašanje v zvezi s
               predlaganim zakonom? Gospod Pohorec, potem pa gospod Rogelj.</p>
            </sp>
            <sp xml:id="SDT3-OZFIMP-Redna-010-2001-09-11.sp49">

               <speaker>VALENTIN POHOREC:</speaker>

               <p>Vprašanje, ki ga pač žal ne poznam. Banka Slovenije vodi torej nadzor nad bankami in
               hranilnicami v Sloveniji. Velja to za vse banke, ne glede na to, od kod je
               lastništvo, tuje, mešane? Torej verjetno ja, že vidim odgovor.</p>
               <p>In ali bo ta položaj banka obdržala tudi v okviru - po vključitvi v Evropsko unijo?
               Ali je praksa v teh državah, ki so že članice, kako drugačna? Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp50">

               <speaker>PREDSEDNIK CIRIL PUCKO:</speaker>

               <p>Hvala lepa. Izvolite, gospod guverner.</p>
            </sp>
            <sp xml:id="SDT3-OZFIMP-Redna-010-2001-09-11.sp51">

               <speaker>MAG. MITJA GASPARI:</speaker>

               <p>Tisto, kar bo centralni banki, recimo v našem primeru, pa vseh drugih pridružitvenih
               članic, ostalo kot osnovna naloga potem, po vključitvi v evropsko centralno banko, je
               ravno nadzor. Nadzor se opravlja znotraj sistema evropske centralne banke
               decentralizirano, se pravi, bom rekel, Banka d'Italija ali pa Banque de'France, vse
               te institucije še vedno opravljajo posamič nadzornad bankami na teritoriju, na
               katerem so one izdale licenco za poslovanje, pri čemer velja znotraj Evropske unije,
               kot veste, <q>"home country"</q> princip.  Tako da je v bistvu tudi - potem seveda se razteza njihov
               vpliv tudi na vse podružnice zunaj matične države, če so pač v lasti banke, ki ji je
               izdala licenco takšna centralna banka.</p>
               <p>Torej, to bo osnovna in pretežna naloga, ki bo ostala v domeni v tem primeru Banke
               Slovenije, medtem ko bo vodenje denarne politike, uporaba instrumentov denarne
               politike, pa v popolnem nadzoru oziroma ingerenci evropske centralne banke; v tistem
               delu pa, recimo, v tem primeru Banka Slovenije, ko bo Slovenija imela enkrat valuto
               evro, izvajala samo pooblastila, ki jih daje evropska centralna banka oziroma je več
               ali manj bolj izvršilni organ kot pa karkoli drugega, sicer tak sistem ne bi mogel
               delovati enotno.</p>
            </sp>
            <sp xml:id="SDT3-OZFIMP-Redna-010-2001-09-11.sp52">

               <speaker>PREDSEDNIK CIRIL PUCKO:</speaker>

               <p>Hvala lepa, gospod guverner. Ste zadovoljni z odgovorom? Aha, gospod More,
               izvolite.</p>
            </sp>
            <sp xml:id="SDT3-OZFIMP-Redna-010-2001-09-11.sp53">

               <speaker>GOSPOD MORE:</speaker>

               <p>Glede na to, da je kar nekaj vprašanj v povezavi z bankami in nadzorom, bi rad samo
               to pojasnilo podal.</p>
               <p>Ta zakon v ničemer ne posega v zadeve, ki so vezane na nadzor bank. Matični zakon za
               to je zakon o bančništvu. Tu je zakon o statusu centralne banke. Naša centralna banka
               pač opravlja tudi nadzor nad bankami, kar ni v vseh državah članicah tako, nekje so
               za to druge institucije. In tukaj v določenem členu samo pač povzemamo to, da banka
               poleg svojih nalog opravlja tudi nadzor po zakonu o bančništvu. Torej, ta zakono
               Banki Slovenije v ničemer ne posega v tisto, kar je že opredelil zakon o bančništvu,
               torej nadzor, postopki nadzora, standardi, pravila in tako naprej. Hvala.</p>
            </sp>
            <sp xml:id="SDT3-OZFIMP-Redna-010-2001-09-11.sp54">

               <speaker>PREDSEDNIK CIRIL PUCKO:</speaker>

               <p>Hvala lepa, gospod državni podsekretar.</p>
               <p>Ker ni več prijavljenih k razpravi, zaključujem razpravo in dajem v razpravo in
               odločanje naslednje sklepe oziroma stališča odbora:</p>
               <p>Prvič, predlagam, da odbor sprejme sklep, da je predlog zakona o Banki Slovenije
               primerna podlaga za pripravo predloga zakona za drugo obravnavo.</p>
               <p>In drugi sklep: Predlog zakona za drugo obravnavo pripravi vlada Republike Slovenije
               in pri tem upošteva naslednja stališča:</p>
               <p>Prvič, ustrezno naj upošteva pripombe sekretariata za zakonodajo in pravne zadeve
               državnega zbora.</p>
               <p>Drugič, v 49. členu naj predvidi razporeditev takšnega odstotka ustvarjenega
               presežka prihodkov nad odhodki v državnem proračunu, ki ustreza veljavni stopnji
               davka od dobička pravnih oseb. ...<stage>/Medsebojni pogovor./</stage>... Ja, tam je dvajset,
               dvajset, ja. Dobro, to smo potem malo spregledali oziroma bomo v 6. členu.</p>
               <p>Tretje stališče: Predvidi naj soglasje državnega zbora pri izbiri pooblaščenega
               revizorja, ki ga predlaga Banka Slovenije.</p>
               <p>To je tisto, kar sem jaz poskušal povzeti iz dosedanjega toka razprave. Sam menim,
               da je to dokaj korektno, in odpiram v zvezi s tema dvema sklepoma in tremi stališči
               razpravo. Kdo želi besedo?</p>
               <p>Če ni razprave, dajem na glasovanje najprej prvi sklep.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage> Ugotavljam, da je sklep sprejet.</p>
               <p>Prav tako dajem na glasovanje drugi sklep. Kdo je za? Skupaj s stališči. <stage>(12
               članov.)</stage> Kdo je proti? <stage>(Nihče.)</stage></p>
               <p>Ugotavljam, da je odbor sprejel tudi drugi sklep skupaj s predlaganimi tremi
               stališči.</p>
               <p>S tem zaključujem to točko dnevnega reda in današnjo sejo. Vsem vabljenim se iskreno
               zahvaljujem. Hvala.</p>
               <stage type="time">(Seja se je zaključila 11. septembra 2001 ob 16.49 uri.)</stage>
            </sp>
         </div>
      </body>
   </text>
</TEI>
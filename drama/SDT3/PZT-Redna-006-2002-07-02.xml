<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-PZT-Redna-006-2002-07-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Pododbor za turizem</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EE676C3109EFE463C1256BDD00438932</idno>
               <idno type="custom" subtype="day">72EC3D846689CB32C1256BEA0044B80B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=72EC3D846689CB32C1256BEA0044B80B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-PZT-Redna-006-2002-07-02.PZT" n="006">
               <name>Redna</name>
               <date when="2002-07-02"/>
            </setting>
         </settingDesc>
         <particDesc>
            <listOrg>
               <org xml:id="SDT3-PZT-Redna-006-2002-07-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-PZT-Redna-006-2002-07-02.PZT">
                        <orgName key="PZT">Pododbor za turizem</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">PODODBOR ZA TURIZEM PRI ODBORU DRŽAVNEGA  ZBORA REPUBLIKE SLOVENIJE ZA GOSPODARSTVO</stage>
            <stage type="session">6. seja</stage>
            <stage type="date">(2. julij 2002)</stage>
            <stage type="chairman">Sejo je vodil Valentin Pohorec, predsednik pododbora.</stage>
            <stage type="time">Seja se je pričela ob 9.09 uri. </stage>


            <sp xml:id="SDT3-PZT-Redna-006-2002-07-02.sp1">

               <speaker>PREDSEDNIK VALENTIN POHOREC:</speaker>

               <p>Gospe in gospodje, lepo vas pozdravljam in odpiram 6. sejo pododbora za turizem pri
               odboru za gospodarstvo državnega zbora Republike Slovenije. Vse vas lepo pozdravljam,
               v naši sredini posebej vabljene goste.</p>
               <p>Na današnjo sejo smo povabili poleg predsednika odbora za gospodarstvo ministrstvo
               za gospodarstvo, in je tu gospa Radičeva in Pancetova, slovensko turistično
               organizacijo, gospod Meden je med nami, gospodarsko zbornico Slovenije, združenje za
               turizem in gostinstvo, ti je gospod Pretnar. Zdaj, če koga jaz ne poznam, pa bom
               povprašal še za ime prisotnih. Obrtna zbornica Slovenije, sekcija za turizem in
               gostinstvo - ne vem, če je kdo prisoten? Še ni. Turistična zveza Slovenije, gospod
               Rožič, nacionalno turistično združenje, gospod Srše, združenje igralnic - je kdo
               prisoten? Še ne Združenje turističnih agencij? Tudi ne. A, je! Dobro, pozdravljeni!
               Skupnost slovenskih zdravilišč, gospod Kalčič, združenje žičničarjev, gospod Bedrač,
               Kompas, gospod Janez Pergar, združenje turističnih kmetij Slovenije - pa tudi še ni
               predstavnika. Če sem koga izpustil, se opravičujem.</p>
               <p>Pozdravljam tudi prisotne predstavnike medijev. In bi šli k delu, k današnji
               seji.</p>
               <p>Namen današnje seje je obravnavati to strategijo razvoja slovenskem turizma oziroma
               imenuje se strategija slovenskega turizma v letih 2002-2006. Naš namen je, da se kot
               pododbor in tudi ostali prisotni seznanimo širše s to strategijo. Nekaj o njej smo že
               slišali in brali ali pa bili prisotni na predstavitvah v Rogaški Slatini. Danes pa bi
               to besedilo, ki je zdaj že dokaj prečiščeno in dodelano, obravnavali, spoznali vse,
               kar je še izven tega novega dodano oziroma bo danes dodano. Zato vabim vse prisotne,
               da podajo svoj prispevek k tej obravnavi. Nato pa bi danes sejo zaključili, ker bo
               verjetno obseg tega podanega gradiva zelo velik, in bise na naslednji seji pododbor
               sestal in oblikoval svoje zaključke, predloge in sklepe.</p>
               <p>Po vrsti bi dal besedo za razpravo najprej ministrstvu za gospodarstvo, državni
               podsekretarki, gospe Darji Radičevi, nato STO, gospodu Medenu, turistični zvezi
               Slovenije, gospodu Rožiču, in potem po vrsti ostalim, kot se boste prijavili.</p>
               <p>Če se s takim načinom današnje seje strinjate, bi dal kar besedo gospe Radičevi.
               Prosim za vaš uvod.</p>
            </sp>
            <sp xml:id="SDT3-PZT-Redna-006-2002-07-02.sp2">

               <speaker>DARJA RADIČ:</speaker>

               <p>Hvala, gospod predsednik. Lepo pozdravljeni vsi skupaj! Današnjo predstavitev
               strategije slovenskega turizma <stage type="mag">(Nadaljevanje)</stage>
               bi izvedla nekako v dveh oziroma treh delih. V prvem delu bi vam na kratko
               predstavila, kako v bistvu je potekala sama priprava in sprejem strategije do sedaj.
               Potem bi šli v tistih glavnih točkah skozi strategijo, skozi njeno glavno vsebino. In
               ob koncu pa bi pogledali tudi pripombe, ki smo jih v času priprave strategije dobili,
               prvič, iz opravljenih javnih razprav, mi pravimo, na terenu, se pravi med
               turističnimi subjekti, in padrugič iz medresorske obravnave. No, samo gradivo je
               nekje povzetek vseh teh pripomb, tako enih kot prvih, in ste zdaj tudi dobili na
               mizo, tako da mogoče tekom predstavitve lahko tudi že se delno seznanite z njimi.</p>
               <p>No, s samo pripravo strategije slovenskega turizma je v bistvu začela že slovenska
               turistična organizacija v preteklem letu, in sicer je že od vsega začetka nastajanje
               te strategije oziroma sam koncept priprave temeljil na pripravi, tako imenovani, od
               spodaj navzgor. Se pravi, v samo strategijo pri oblikovanju strategije smo želeli
               zajeti čim širši krog turističnih subjektov, ki oblikujejo turistično ponudbo in
               turistični razvoj Slovenije. No, na tej podlagi je bilo v bistvu v okviru slovenske
               turistične organizacije sta bili že opravljeni dve,bi rekla, osnovni analizi, ki sta
               služili potem kot podlaga za pripravo idejnega osnutka strategije. In sicer je bila
               narejena analiza podjetniškega sektorja, razvoja podjetniškega sektorja, ki jo je
               pripravilo nacionalno turistično združenje oziroma gospod Srše, ki je danes med nami.
               No, in drugi del analize je bila analiza lokalnega nivoja razvoja, možnosti razvoja
               turizma z vidika lokalnih skupnosti, ki pa jo je pripravilo podjetje Hosting in njen
               nosilec je bil gospod Peter Vesenjak, ki ga tudi vsi dobro poznate.</p>
               <p>No, ti dve analizi in potem še ostale podlage, kot so strategija gospodarskega
               razvoja, vsi razvojni dokumenti, ki jih je pripravljala država, in pa seveda analize
               trendov v turizmu so bile podlaga za pripravo idejnega osnutka strategije, ki ga je
               pripravil dr. Bogomir Kovač.</p>
               <p>No, in potem smo seveda s tem idejnim osnutkom šli v skladu s konceptom od spodaj
               navzgor v obravnavo na terenu. V skladu s tem smo izvedli vrsto javnih obravnav
               predloga strategije. Bili smo na Obali, na Krasu, v Julijskih Alpah, v zdraviliščih,
               mesta smo posebej obravnavali, turistične agencije. Strategijo oziroma idejni osnutek
               je obravnaval strokovni svet za turizem, ki ga imamo ustanovljenega pri ministrstvu
               za gospodarstvo. Potem ga je obravnavala tudi gospodarska zbornica, obrtna zbornica
               in pa turistična zveza Slovenije.</p>
               <p>Pri sami obravnavi idejnega osnutka strategije je bilo podanih kar precej pripomb
               oziroma predlogov za dopolnitev, pri čemer lahko rečem, da so bile pripombe
               orientirane predvsem na del, ki se je nanašal na samo vsebino oziroma pokritost
               posameznih turističnih območij in <stage type="mag">(Nadaljevanje)</stage> pa vključenost posameznih političnih projektov v idejni osnutek.</p>
               <p>Ta del je bil dokaj pomanjkljiv. Pomanjkljiv seveda zaradi tega, ker sam
               pripravljalec, dr. Kovač ni razpolagal s pravimi informacijami. Tako, da v bistvu v
               okviru te javne obravnave lahko rečem, da so vzpodbudili tudi neko aktivnost, neko
               razvojno razmišljanje med turističnimi subjekti, ki so to priložnost potem
               izkoristili, da so podali svoje poglede, predstavili svoje projekte, za katere so
               želeli, da bi bili vključeni v strategiji.</p>
               <p>Na slovenskem turističnem forumu v Rogaški Slatini smo takrat obravnavali, bi rekel
               že popravljen osnutek, ali pa dodelan osnutek strategije slovenskega turizma, ki pa
               smo ga potem še praktično celo pomlad nekje dopolnjevali s pripombami, ki so
               prihajale na naše ministrstvo.</p>
               <p>V aprilu smo končni predlog strategije, tak kot ste ga tudi vi dobili v gradivo,
               posredovali še v medresorsko obravnavo na ministrstva. Tudi od njih smo dobili vse
               pripombe in jih večina tudi že uskladili, tako da po opravljeni tej seji oziroma po
               pridobitvi stališč tudi pododbora za turizem, bomo počasi šli s strategijo v sprejem
               na vlado.</p>
               <p>Torej, toliko o samem poteku priprave in sprejemanja strategije. Zdaj pa bi šli kar
               na hiter oziroma kratek pregled glavne vsebine končnega predloga strategije
               slovenskega turizma.</p>
               <p>Osnovna izhodišča pri pripravi nove strategije sta nedvomno ta, da je turizem
               največja svetovna gospodarska dejavnost, da je turizem dejavnost, ki povezuje
               številne gospodarske in druge dejavnosti, ima velike multiplikativne učinke,
               pospešuje regionalni razvoj, povečuje ekonomsko vrednost naravne in kulturne
               dediščine in omogoča povečanje družbene blaginje.</p>
               <p>Zaradi teh pozitivnih efektov turizma večina držav na svetu, ne glede na njihovo
               politično usmerjenost, kulturno različnost, ekonomsko razvitost poudarjajo razvoj
               turizma kot svojo strateško razvojno opredelitev. In v skladu s tem mislim, da je
               jasno, lahko rečemo, da je turizem tudi razvojna priložnost Slovenije.</p>
               <p>Vendar seveda, za izkoriščanje te razvojne priložnosti, ki jo ponuja turizem, je
               bilo seveda potrebno oblikovati novo strategijo razvoja turizma, kajti prejšnji
               razvojni vzorec, ki je veljal za prvih deset, lahko rečemo tranzicij ali pa
               oblikovanja slovenske države, se je izčrpal. Zaradi tega seveda je bilo <stage type="mag">(Nadaljevanje)</stage> potrebno ob teh možnostih
               predvideti oziroma razviti en nov model strategije oziroma razviti nov strateški
               pristop k razvoju turizma, ki bo temeljil na novih sodobnih predpostavkah. V skladu s
               tem tudi ta strategija slovenskega turizma postavlja novo razvojno paradigmo, ki
               temelji na načelih trajnostnega razvoja. Ta upošteva enakopravno obravnavo
               gospodarske, socialne in okolske komponente in pa pri tem tudi sledi temeljnim ciljem
               slovenske gospodarske strategije, ki so pa rast bruto družbenega produkta, zmanjšanje
               razvojnega zaostanka za Evropsko unijo in pa seveda povečanje blaginje
               prebivalcev.</p>
               <p>Kot sem že rekla, strategija uvaja nov strateški pristop. Bistvena novost pri tem je
               partnerstvo javnih, privatnih, turističnih subjektov in pa civilne družbe. V tej
               strategiji so jasno določene vloge posameznih skupin partnerjev, njihove naloge in
               odgovornosti tudi za uresničevanje skupnih strateških ciljev.</p>
               <p>Strategija tudi ni nek zapečaten dokument, ki bi veljal za celotno načrtovano
               obdobje in ki ga nihče ne bi mogel spreminjati. V novem pristopu oziroma v tej novi
               strategiji smo upoštevali koncept tako imenovanega drsečega planiranja, kar pomeni,
               da se strategija letno preverja, usklajuje z doseženimi cilji in seveda tudi z novimi
               trendi v razvoju turizma in temu seveda se prilagajajo tako ukrepi države, kot tudi
               same aktivnosti ostalih partnerjev strategije. Torej oblikovanje, vsakoletno
               dopolnjevanje strategije je proces.</p>
               <p>Tretja novost te strategije je, da je velika pozornost namenjena tudi spremljanju
               uresničevanja strateških ciljev in pa tudi merjenju učinkov izvajanja turistične
               politike na vseh ravneh, od lokalne do državne.</p>
               <p>Za zagotovitev tega spremljanja uresničevanja strateških ciljev je seveda potrebno
               razviti v prvi fazi metodologijo spremljanja ciljev, ki bo vključevala neki sistem
               kazalcev in indikatorjev in s pripravo te metodologije smo že začeli v okviru
               ciljnega raziskovalnega programa, tako da ob koncu leta pričakujemo, da bomo imeli
               tudi že ta osnoven instrument za merjenje uresničevanja strateških ciljev
               pripravljen.</p>
               <p>Nova razvojna paradigma temelji na konceptu trajnostnega razvoja, temeljitega
               prostorskega razvoja države, na konceptu tržnih niš in kakovostne turistične ponudbe,
               na konceptu storitvenih grozdov in razvojnih jeder, konceptov podjetništva,
               projektnega pristopa in teamskega dela, na konceptu socialnega kapitala in poslovnega
               partnerstva. To vse so nedvomno spremembe in novosti v primerjavi s prejšnjo
               resolucijo o razvoju turizma.</p>
               <p>Na podlagi analiz dosedanjega razvoja slovenskega turizma, na podlagi analiz za
               prednosti, slabosti, priložnosti in nevarnosti trendov razvoja turizma, konkurenčnih
               prednosti slovenskega <stage type="mag">(Nadaljevanje)</stage> turizma,
               ki jih tukaj ne bom ponavljala, so opredeljeni v gradivu, smo v strategiji opredelili
               naslednjo vizijo razvoja slovenskega turizma.</p>
               <p>Slovenija želi postati v naslednjih desetih letih razvita, turistična država, s
               primerljivo evropsko kakovostjo turističnih storitev in raznovrstno turistično
               ponudbo, ki bo konkurenčna do drugih turističnih območij. Slovenija se tržno
               pozicionira do konkurenčnih turističnih destinacij kot mlada, majhna,
               raznovrstnazanimiva dežela, polna novih doživetij in nenavadnih kombinacij, je dežela
               gostoljubnih ljudi, ki jo lahko odkrivamo na varen in lahko dostopen način.</p>
               <p>Na podlagi prej omenjenih analiz in na podlagi konkurenčnih prednosti, smo v
               strategiji opredelili temeljna področja, na katerih bomo gradili razvoj slovenskega
               turizma. To so tista področja, ki imajo na podlagi opravljenih analiz največje
               potenciale za razvoj. No ta področja smo razdelili na produkt, na geografske in
               programska področja. Glavna produkta področja v novi strategiji so zdraviliški
               turizem, igralniško zabaviščni turizem in pa poslovni turizem kot tisti segmenti
               turizma, ki tudi v ekonomskem oziroma gospodarskem smislu predstavljajo pomemben del
               slovenskega turizma.</p>
               <p>Potem imamo opredeljena štiri glavna geografska področja: Julijske Alpe, Mariborsko
               Pohorje, Kras in obala, kot tista geografska območja, na katerih se lahko oblikuje,
               ki imajo zadosten potencial za oblikovanje ene zanimive konkurenčne turistične
               ponudbe.</p>
               <p>In potem imamo še tretje programsko področje, ki smo ga poimenovali tri A, tri E in
               tri D turizem, ki pa v bistvu predstavlja neko razvojno možnost in izkoriščanje
               potencialov, ki ga ima za razvoj turizma ostali del Slovenije, pri tem mislim
               predvsem na slovensko podeželje.</p>
               <p>No v strategiji smo opredelili seveda strateške cilje razvoja slovenskega turizma,
               ki smo jih razdelili na kvalitativne in pa na kvantitativne cilje. Vsi skupaj so
               usmerjeni na eni strani v povečanje globalne konkurenčnosti slovenskega turizma in na
               drugi stranitudi v povečanje obsega turističnih dejavnosti.</p>
               <p>No, če zdaj pogledamo same te kvalitativne cilje, ki so usmerjeni predvsem k
               povečanju konkurenčnosti slovenskega turizma, povemo torej, da so naši cilji povečati
               prepoznavnost Slovenije, kot zanimive in varne, predvsem varnost bomo zdaj
               poudarjali, turistične destinacije, potem preoblikovati Slovenijo iz pretežno
               turistično tranzitne dežele v stacionarno deželo, deželo s stacionarnim turizmom,
               povečati vlogo znanja in izboljšati izobrazbeno strukturo zaposlenih v turizmu,
               izboljšati prostorske pogoje za razvoj turizma, ohranjati varovana naravna območja in
               opredeliti njihovo rabo za turizem, izboljšati splošno kakovost in konkurenčnost
               slovenske turistične ponudbe, povečati kakovost naravne in kulturne dediščine in pa
               seveda, kar je zelo pomembno, izpeljati investicijski cikel, ki bo temeljil predvsem
               na kakovosti <stage type="mag">(Nadaljevanje)</stage> obnovi obstoječih
               in pa seveda tudi delno izgradnji novih turističnih kapacitet.</p>
               <p>Kvantitativni cilji, ki govorijo predvsem, s katerimi bomo dosegli predvsem tisti
               drugi cilj, smo rekli povečanje obsega turistične dejavnosti, pa so naslednji:
               povečati letni turistični promet na 1,6 milijarde evrov, doseči dvakratnik povprečne
               letne gospodarske rasti Slovenije, izpeljati investicijski cikel v vrednosti 1,5
               milijarde evrov, povečati potrošnjo povprečnega hotelskega gosta, povečati število
               nočitev za 7%, povečati zasedenost hotelskih in drugih namestitvenih kapacitet,
               povečati samo hotelsko ponudbo, postelj v razvitih turističnih centrih pa tudi
               ostalih posteljnih kapacitet v planinskih kočah, mladinskih domovih in tudi na
               turističnih kmetijah.</p>
               <p>No in z doseganjem teh kvantitativnih ciljev, bo slovenski turizem, se bo slovenski
               turizem po svojem obsegu v bistvu šele približal rezultatom, ki jih je že dosegal v,
               lahko rečemo tistih najboljših leti, 85 do 87, kar v bistvu pomeni, da z doseganjem
               takih stopenj rasti ne uvajamo nekega masovnega modela turizma, ampak bomo v bistvu
               samo prišli do situacije, ki smo jo nekoč že imeli. Res pa je, da bo z doseganjem teh
               ciljev se pa počasi sama fizična rast turizma glede na prostorske in ostale možnosti
               slovenskega turizma, počasi omejile.</p>
               <p>No, v strategiji smo poleg teh temeljnih turističnih programov opredelili tudi
               razvoj drugih turističnih programov, kot so programi naravne in kulturne dediščine,
               gorskega turizma, zimskega turizma, smučanja, potniškega touring turizma, opredelili
               smo razvoj blagovne znamke, med njimi blagovnih znamk tudi blagoven znamke Ljubljana,
               navtičnega turizma, podeželskega turizma na kmetijah in pa mladinskega turizma. Iz
               same strategije, v sami strategiji so za vsak tak turistični program, kot seveda tudi
               za temeljna turistična področja, opredeljene konkretne smeri razvoja, konkretne
               investicije, ki so nekje potrebne oziroma predvidene za razvoj oziroma za realizacijo
               v obdobju nekje do konca leta 2010.</p>
               <p>Že v uvodu sem povedala, da nova strategija temelji na partnerskem sodelovanju
               turističnih subjektov, javnega, privatnega in civilnega sektorja. Turizem je namreč,
               mi vsi to vemo, povezana in zelo integrirana dejavnost in zato je, če želimo
               oblikovati in tudi voditi neko celovito turistično politiko, moramo sodelovati vsi
               skupaj - javni sektor, zasebni in civilni sektor. In vsi ti so v strategiji
               opredeljeni kot temeljni subjekti razvoja slovenskega turizma. Javni sektor pri tem
               predstavljajo seveda vlada Republike Slovenije, slovenska turistična organizacija,
               kot implementacijska organizacija vlade za izvajanje promocij in pa seveda
               občine.</p>
               <p>Zasebni sektor seveda predstavljajo turistična podjetja, samostojni podjetniki in pa
               njihova poslovna interesna združenja, civilni sektor na področju turizma najbolje
               reprezentativno predstavlja turistična zveza Slovenije s široko mrežo turističnih
               društev, lokalnega in regionalnega značaja.<stage type="mag">(Nadaljevanje)</stage> V skladu s tem, torej v novi strategiji uvajamo partnerski model
               vodenja, v katerem partnerji sodelujejo pri strateškem načrtovanju, kar smo v bistvu
               tudi že zdaj pri sami razpravi strategije pokazali. Sodelujejo tudi na letni
               turistični konferenci, na kateri se bo oblikovala vsakokratna letna turistična
               politika. In seveda so partnerji odgovorni tudi, da usklajujejo svojo dejavnost na
               temelju transparentnosti svojih razvojnih politik in zagotavljajo tudi javno
               delovanje.</p>
               <p>V strategiji se mi zdi zelo pomembno, so tudi zelo jasno določene vloge posameznih
               partnerjev v tem novem modelu vodenja slovenskega turizma. To se mi zdi tudi bistvena
               novost, v primerjavi s prejšnjo resolucijo, ki je nekako predpostavljala, da vse, kar
               je tam notri napisano, da so vsi ukrepi tisti, ki jih mora izvesti država in v skladu
               s tem je bilo tudi mišljeno oziroma, so sedaj uspehi in neuspehi uresničevanja te
               resolucije predpisujejo izključno državi.</p>
               <p>V tej strategiji smo želeli povedati, da država in njeni ukrepi še zdaleč niso
               dovolj za doseganje nekega uspešnega turističnega razvoja, da je pač tu potrebno
               sodelovanje vseh partnerjev, ki sooblikujejo turistični razvoj. V skladu s tem smo v
               tej strategiji jasno opredelili tudi vlogo Vlade Republike Slovenije, ki je odgovorna
               za oblikovanje same strategije razvoja slovenskega turizma. V bistvu bi bilo celo
               bolje rečeno, za koordinacijo priprave strategije razvoja slovenskega turizma, za
               oblikovanje letne turistične politike in pa seveda, tudi za izvajanje ukrepov za
               doseganje ciljev letne turistične politike, s katerimi pa usmerja turistične subjekte
               k doseganju teh skupnih postavljenih ciljev. In zato morajo tudi turistični subjekti
               v bistvu te ukrepe vlade razumeti kot neki sistemski okvir in kot neke indikativne
               usmerjevalce razvoja.</p>
               <p>Vlada Republike Slovenije bo tako v okviru svojih aktivnosti zagotavljala tudi po
               tej novi strategiji spodbujanja razvoja z zagotavljanjem sistemskih pogojev razvoja,
               to je priprava zakonodaje, z dodeljevanjem razvojnih spodbud za turistični razvoj in
               pa, že sedaj izvaja oziroma zagotavlja promocijo slovenske turistične ponudbe.</p>
               <p>Vloga drugega partnerja s področja javnega sektorja, se pravi slovenske turistične
               organizacije je strateško načrtovanje in izvajanje promocije Slovenije kot turistične
               destinacije. Poleg tega so odgovorni tudi za vzpostavljanje integralnega turistično
               informacijskega sistema, ki služi kot podpora za izvajanje kvalitetne promocije
               slovenske turistične ponudbe. In pa, odgovorni so za koordinacijo državnih,
               regionalnih in pa tudi lokalnih turističnih programov nacionalnega pomena.</p>
               <p>Osnovna vloga občin pri razvoju turizma je zagotavljanje ugodnih pogojev za razvoj
               turizma na svojem območju, za zagotavljanje javnega interesa pri razvoju lokalne
               turistične ponudbe, tudi ob upoštevanju trajnostnega razvoja in pa seveda, za
               uresničevanje strateške in pa letne razvojne turistične politike na lokalni
               ravni.</p>
               <p>Vloga občin pri razvoju turizma je po moji oceni zelo pomembna, saj v bistvu
               zagotavljajo tiste osnovne, s svojimi ukrepi lahko zagotavljajo tiste osnovne pogoje,
               da se turizem na določenem območju res lahko razvija. <stage type="mag">(Nadaljevanje)</stage> Med njimi naj omenim v prvi fazi prostorsko
               načrtovanje, se pravi priprava ustreznih prostorskih pogojev, potem sam razvoj in pa
               urejanje komunalne in osnovne turistične infrastrukture in seveda, glede na pomen
               turizma na svojem območju, je njihova vloga tudi in nekje odgovornost, da
               sofinancirajo pomembne investicijske projekte na svojem območju, zagotavljajo
               turistično promocijo svojega območja in seveda, to bi morala povedati na prvem mestu,
               so oni tisti, ki so odgovorni za oblikovanje strateških usmeritev na področju
               turizma, seveda v odvisnosti od tega, kakšen pomen ima turizem na njihovem
               območju.</p>
               <p>Vloga gospodarskih subjektov je jasna. Njihova vloga je kreiranje novih, zanimivih,
               tržnih turističnih produtkov. Odgovorni so za oblikovanje podjetniških razvojnih
               strategij, za usmerjanje razvoja, nov investicijski cikel. Njihova pomembna naloga
               oziroma vloga je skrb za kakovostno vodenje in povečevanje poslovne odličnosti.</p>
               <p>Kot tretji partner, civilna družba, turistična društvena organizacija je preko mreže
               društev na lokalni in na regionalni ravni odgovorna oziroma skrbi za razvoj
               turistične kulture v turizmu. V tem okviru predvsem spodbuja domače prebivalstvo za
               sodelovanje pri turističnih akcijah, kajti sodelovanje prebivalstva v turizmu je, kot
               sami veste, zelo pomembno. Usmerja domače prebivalstvo pri ohrananjanju naravne in
               kulturne dediščine. In kar je po moji oceni tudi zelo pomembno, sodeluje pri
               spodbujanju turistične kulture mladih v osnovnih in srednjih šolah.</p>
               <p>Potem je vloga turističnih društev tudi v izvajanju turistično informacijske
               dejavnosti v tistih krajih, kjer ni drugih institucionalnih oblik turističnega
               delovanja in seveda organizira in sodeluje pri sodelovanju in pri izvedbi turističnih
               prireditev.</p>
               <p>V času razprave o novi strategiji slovenskega turizma in mislim, da je bilo tudi
               največ hude krvi na področju lokalnih turističnih organizacij. Kaj se bo sedaj
               zgodilo z lokalnimi turističnimi organizacijami, ki jih predpisuje zakon o
               pospeševanju turizma, je bilo eno od najpogostejših vprašanj v času obravnave. Na tem
               mestu želim povedati, da z novo strategijo slovenskega turizma ne ukinjamo lokalnih
               turističnih organizacij, kot je bilo večkrat narobe razumljeno v sami razpravi,
               vendar jih samo preoblikujemo, od administrativnih organizacij, kakršni so v večini
               primerov nastale na podlagi sedanjega zakona o pospeševanju turizma z obveznim
               članstvom. Sedaj jih preoblikujemo oziroma razvijamo v interesne organizacije, ki
               bodo delovale po konceptu javno privatnega partnerstva in ki bodo počasi razvijale
               menedžment turistične destinacije, ki se že v razvitih turističnih državah pojavlja
               vedno bolj kot pomemben element, ki vpliva na konkurenčnost, tako posameznih
               turističnih ponudnikov, kot turističnih destinacij v celoti.</p>
               <p>Torej, koncept javno privatnega partnerstva temelji na svobodnem interesnem
               združevanju zopet zasebnih javnih subjektov in pa subjektov civilne družbe in omogoča
               v bistvu razvoj menedžmenta <stage type="mag">(Nadaljevanje)</stage>
               turistične destinacije v pravem smislu, kjer subjekti v bistvu ohranjajo svojo
               avtonomijo in poslovno odgovornost, kar v primeru sedanjih lokalnih turističnih
               organizacij ni tako.</p>
               <p>No mimogrede, mislim, da lahko na tem mestu tudi že omenim, da je pred ustavnim
               sodiščem že sprožen tudi postopek za odpravo členov zakona o pospeševanju turizma, ki
               govori o obveznem članstvu in o članarini lokalnih turističnih organizacij. In jaz
               mislim, da nimamo pravih argumentov, da bi lahko oporekali temu sporu.</p>
               <p>No, če nadaljujem z menedžemntom, tudi turistične destinacije, mislim, da je
               poznavanje tega segmenta upravljanja turistične destinacije v Sloveniji zelo malo
               poznan. Menedžment turistične destinacije je nujen zaradi dveh razlogov. Kjer prvič
               na globalnem turističnem trgu danes ne nastopajo več posamezni turistični ponudniki,
               ampak nastopajo oziroma si konkurirajo turistične destinacije kot celote, ki ponujajo
               neke integralne turistične produkte, ki pa jih seveda sestavlja vrsta samostojnih
               neodvisnih turističnih ponudnikov.</p>
               <p>In zato na ravni turistične destinacije mora obstajati nekdo, ki združuje in poveže
               vse te male turistične ponudnike in njihove storitve, v en celovit turistični produkt
               in ga seveda kot takega tudi predstavi na trgu. No seveda pa je potrebno v menedžment
               turistične destinacije poleg privatnega sektorja, vključiti tudi javni sektor. Iz
               enega samega razloga, ker je integralni turistični produkt oziroma produkt, ki ga
               prodaja neka turistična destinacija, nujno sestavljen tudi iz storitev, tako
               imenovanega, mi pravimo javnega značaja. Se pravi iz storitev, ki se direktno ne
               zaračunajo posameznim gostom, ki pa jih seveda gosti pričakujejo. Primeri takih
               javnih storitev so prvič lahko že sam informacijski servis v kraju, pa označevalne
               table, pa sprehajalne poti, kolesarske poti. Vse to so neke storitve, ki jih privatni
               sektor sam ne dela, ker se jih ne da direktno tržiti in zato se mora vta segment
               vključiti javni sektor.</p>
               <p>In seveda iz tega vidika pa seveda tudi še iz vidika varovanja okolja, je prav, da
               sta, da pri upravljanju turistične destinacije, sodelujeta privatni sektor, ki deluje
               po principu kapitala in pa tudi javni sektor, ki skupaj zagotavljata nek uravnotežen
               razvoj in eden drugemu preprečujeta, da bi šel v svojih interesih v preveliko
               skrajnost.</p>
               <p>No, zdaj katere funkcije v bistvu se morajo na ravni turistične destinacije
               zagotavljati. Najprej seveda strateško načrtovanje in oblikovanje letnih turističnih
               politik. Potrebno je skupaj oblikovati kot sem že rekla integralne turistične
               proizvode in zagotoviti njihovo skupno trženje turistične destinacije. In to je
               naloga in vloga <stage type="mag">(Nadaljevanje)</stage> lokalnih
               turističnih organizacij.</p>
               <p>In stanje danes v Sloveniji je takšno, da težko govorimo, da katere od obstoječih
               lokalnih turističnih organizacij že uspešno opravlja te funkcije ali da se razvija v
               tej smeri. Primeri so zelo redki. Mislim, da je v tem trenutku med lokalnimi
               turističnimi organizacijami po informacijah, ki jih imam, nekje v ospredju mariborska
               lokalna turistična organizacija, ki poleg zdaj same te promocije turistične ponudbe,
               že deluje in mislim, da kar uspešno tudi na področju oblikovanja skupnih integralnih
               turističnih produktov in povezuje v bistvu privatne turistične subjekte, k
               oblikovanju skupnih produktov.</p>
               <p>No v skladu s temi strateškimi usmeritvami in za uresničevanje strateških ciljev,
               smo v strategiji opredelili pet temeljnih politik razvoja slovenskega turizma, ki
               temeljijo nekje na strategiji gospodarskega razvoja, ki ima tudi opredeljene neke
               razvojne politike na petih področjih. In sicer so ta področja uveljavljanje na znanju
               temelječe družbe, krepitev konkurenčnosti gospodarstva, izboljšanje učinkovitosti
               države, učinkovito operativno vključevanje v notranji trg EU in pa regionalno
               prostorsko uravnotežen razvoj.</p>
               <p>Seveda pri oblikovanju teh petih temeljnih politik razvoja smo izhajali oziroma so
               izhajali tudi iz državnega razvojnega programa, ki predstavlja operativni program
               izvajanja gospodarske strategije Slovenije in v katerem je vlada za naslednje
               obdobje, se pravi za obdobje, ko bo nekje veljala tudi ta strategija, med prednostne
               naloge, med prvo prioriteto, pa opredeljuje spodbujanje podjetniškega sektorja, kamor
               sodi po novi organiziranosti tudi sam turizem.</p>
               <p>No, v okviru državnega razvojnega programa ima turizem poleg tistih ukrepov, ki so
               predvideni v okviru spodbujanja podjetniškega sektorja, predvidene tudi lastne ukrepe
               in instrumente. In sicer v državnem razvojnem programu je že opredeljeno spodbujanje
               razvoja turizma preko razvoja turistične infrastrukture, krepitve turistične ponudbe
               in spodbujanje promocije slovenskega turizma.</p>
               <p>No, in te temeljne politike razvoja slovenskega turizma v bistvu samo še
               nadgrajujejo vse te ukrepe, ki so predvideni v državnem razvojnem programu in ukrepe
               v drugih programih, ki jih bo turizem lahko zaradi svoje širine in poseganja,
               praktično na vsa področja družbenega življenja, lahko izkoriščal.</p>
               <p>No, torej pet temeljnih politik razvoja slovenskega turizma, ki smo jih opredelili,
               so politika prostorskega razvoja, trženja slovenskega turizma, politika razvoja
               človeških virov, investicijska politika in pa politika spodbujanja razvoja novih
               proizvodov in dviga kakovosti v turizmu.</p>
               <p>Če pogledamo zdaj posamezne politike malo bolj podrobno.<stage type="mag">(Nadaljevanje)</stage> Torej, pri politiki prostorskega razvoja so bistveni
               elementi oziroma izhodišča, iz katerih smo izhajali, naslednja:</p>
               <p>Prvič so prostorske možnosti razvoja najširši omejitveni faktor za razvoj posameznih
               vrst turizma. Nova razvojna strategija ne zahteva bistveno novih prostorskih
               možnosti, ker izkorišča in izpopolnjuje predvsem obstoječa turistična območja. Po
               drugi strani pa je za razvoj turizma zelo pomembno, da postanejo sistemske,
               institucionalne in instrumentalne podlage prostorskega razvoja in politike tudi
               varstvo okolja, prijazne do turističnih naložb, do turističnih dejavnosti in do
               turistov. Danes namreč ugotavljamo, da so te rešitve v mnogih primerih preveč toge in
               ne spodbujajo oziroma pozitivno vplivajo na razvoj turizma na posameznih
               območjih.</p>
               <p>No, v skladu s temi izhodišči politika prostorskega razvoja temelji na treh glavnih
               usmeritvah. Prvo je prostorsko urejanje temeljnih turističnih območij. Mi si
               prizadevamo, da bo v prostorskem planu Slovenije 2000 do 2020, da bodo opredeljena
               tudi temeljna turistična območja, ki bodo nekakšne oblike rezervacije prostora za
               bodoči turistični razvoj na tistih območjih, ki so za turizem najpomembnejša. Za samo
               urejanje oziroma za sam turistični razvoj pa, kot sem že rekla, je zelo pomembna tudi
               izdelava prostorskih načrtov.</p>
               <p>No, potem druga usmeritev politike prostorskega razvoja opredeljuje turistični
               razvoj na varovanih območjih. Na tem področju tudi ocenjujemo, da so zadeve sedaj
               precej togo oziroma nejasno urejene. Zato v tej politiki predlagamo jasno opredelitev
               območij znotraj varovanih območij za potrebe turizma. Mi predlagamo nekako tri, da bi
               se na vseh varovanih območjih določile jasno nekje tri cone strogo varovanih območij,
               kjer turizem pač ne more bitiprisoten. Potem drugo območje, kjer se lahko razvijajo
               mehke oblike turizma. In pa še tretje območje znotraj varovanih parkov, varovanih
               območij, kjer pa se turizem tudi lahko razvija. Saj podoben koncept že zdaj obstaja,
               vendar dejstvo je, da so pa kriteriji oziroma te meje zelo nejasno definirane.</p>
               <p>No, potem tretja usmeritev pri prostorski politiki, ki je pomembna za razvoj
               turizma, je ustvarjanje ugodnih prostorskih pogojev, za privabljanje kapitala na
               turistična območja. To sem že nekaj povedala pri opredeljevanju vloge občin. Torej,
               občine imajo na razpolago vrsto instrumentov, s katerimi lahko naredijo svoje območje
               prijazno za razvoj turizma ali pa tudi ne, če seveda turizem ni njihova razvojna
               prioriteta.</p>
               <p>Druga je politika razvoja človeških virov. Tudi pri tem smo, pri oblikovanju te
               politike smo izhajali iz določenih izhodišč. In sicer, prvo izhodišče je to, da v
               sodobnem turizmu vrednost turističnih storitev določa znanje, informacije, izkušnje,
               komunikacije, odnos do gosta, skratka, intelektualni kapital. <stage type="mag">(Nadaljevanje)</stage> Po drugi strani izobrazbena raven zaposlenih v
               slovenskem turizmu je nizka. Ugotavljamo, da ni vzpostavljeno zadovoljivo sodelovanje
               med izobraževalnim sektorjem oziroma med šolami in pa gospodarstvom. Vpis na
               gostinsko turistične šole upada.</p>
               <p>V skladu s temi izhodišči smo v politiki razvoja človeških virov opredelili nekako
               štiri glavne usmeritve politike razvoja človeških virov. Prva skupina se nanaša na
               izboljšanje izobraževalnih programov in programov usposabljanja na vseh nivojih,
               izoblikovanje atraktivnih programov, tudi s prenosom tujega znanja, tujih programov v
               Slovenijo, in seveda z usposabljanjem izobraževalnega kadra in pospeševanjem
               turistične vzgoje v šolah.</p>
               <p>No, potem drugo področje, ki se nam zdi zelo pomembno, je spodbuditi tudi tesnejše
               sodelovanje med izobraževalnimi institucijami in gospodarstvom in pa predvsem
               izboljšanje praktičnega usposabljanja. Kot neke instrumente za doseganje tega razvoja
               vidimo uvajanje sistema šolskih hotelov in tudigostinskih obratov, s katerimi
               mislimo, da bi se lahko bistveno izboljšal praktični del izobraževanja in
               usposabljanja v turizmu.</p>
               <p>No, potem tretji segment je seveda spodbuditi razvoj človeških virov v podjetjih.
               Tudi na tem področju je treba zagotoviti neko podporo, sistematično podporo
               podjetjem, da bodo več pozornosti namenjala tudi sistematičnemu razvoju kadrov in
               bodo svojo konkurenčnost gradili tudi na razvoju znanja.</p>
               <p>No, in kot četrti segment, povezan s tistim, kar sem prej govorila o menedžmentu
               turističnih destinacij. Ugotavljamo, da znanja v menedžment v turističnih
               destinacijah v Sloveniji ni. Če želimo narediti korak na tem področju naprej, moramo,
               preden samo določimo z zakonom, da se ustanovi neka organizacijska oblika, ki naj bi
               nekaj počela na tem področju, predhodno usposobiti določen segment ljudi, ki bodo
               vedeli, kaj je menedžment turističnih destinacij, kakšne so njihove naloge in
               funkcije.</p>
               <p>V skladu s tem je predvideno tudi oblikovanje programov usposabljanja za menedžment
               turističnih destinacij po eni strani in pa seveda uvajanje tega izobraževanja in
               usposabljanja v vse oblike.</p>
               <p>No, potem je politika trženja slovenskega turizma. Vlada izvaja to politiko prek
               slovenske turistične organizacije. Do sedaj je bila promocija slovenskega turizma
               usmerjena predvsem na promocijo petih klastrov, z uporabo klasičnih metod tržnega
               komuniciranja. Z novo politiko trženja slovenskega turizma si želimo seveda
               izboljšati samo kvaliteto promocije slovenskega turizma, z uporabo sodobnih metod
               tržnega komuniciranja in pa tudi s pospešenim razvojem blagovnih znamk.</p>
               <p>Slovenska turistična organizacija, ki je nosilec promocije slovenske turistične
               ponudbe, pa bo svoj razvoj bolj kot do sedaj - pa mislim, da zdaj to leto, ker se že
               precej <stage type="mag">(Nadaljevanje)</stage> ta zadeva uvaja, torej bo temeljila svoj razvoj tudi na partnerskem
               sodelovanju, zopet z lokalnimi, regionalnimi institucijami, s podjetji in pa predvsem
               tudi z organizatorji turističnih potovanj.</p>
               <p>Seveda pa bo Slovenska turistična organizacija v okviru svojega dela skrbela tudi za
               koordinacijo tiste splošne promocije Slovenije kot države, kajti ravno skozi turizem,
               v bistvu turizem je zelo dobra priložnost za ustvarjanje pozitivne slike ali image-a
               neke države, kot celote.</p>
               <p>Četrta je investicijska politika. Na tem področju so izhodišča naslednja. Vlada
               zaradi ekonomskih, socialnih in civilizacijskih učinkov turističnega razvoja podpira
               investicijski cikel na področju turizma. V strategiji smo si zastavili precej
               zahteven in obsežen investicijski cikel, skupaj v višini 1,6 milijarde evrov, pri
               čemer naj bi bili financiranja tega investicijskega cikla razporejeni takole: 80% naj
               bi prišlo iz zasebnih virov, 10% iz javnih virov, državnega, lokalnega proračuna. 10%
               naj bi bili viri Evropske unije,vsi skladi in pa programi, ki se nam bodo po vstopu v
               Evropsko unijo še bolj odprli, kot so odprti že sedaj.</p>
               <p>Vlada bo neposredno spodbujala investicijsko dejavnost z direktnim sovlaganjem v
               turistične projekte posebnega pomena, s subvencioniranjem, kreditiranjem gradnje
               objektov turistične infrastrukture in novih proizvodov. To v bistvu že sedaj počne in
               pa posredno tudi z izgradnjo splošne ekonomske infrastrukture in z vlaganjem
               ohranjanja naravne in kulturne dediščine.</p>
               <p>Peta je politika spodbujanja razvoja novih proizvodov. Pri tem smo izhajali iz
               izhodišča, da je v Sloveniji premalo atraktivnih tržno zanimivih, razpoznavnih
               turističnih proizvodov, da je kakovost v določenih primerih prenizka glede na
               pričakovanje gostov. Glavni razlogi, ki jih vidimo zato so v premajhni podjetniški
               inovativnosti, v premajhni prilagodljivosti, slabi trženjski usposobljenosti in pa
               seveda tudi nizki izobrazbeni ravni turističnih delavcev.</p>
               <p>Povečanje konkurenčnosti slovenskega turizma pa je zato odvisno predvsem od razvoja
               teh novih, atraktivnih proizvodov in pa seveda tudi od povečanja kakovosti turistične
               ponudbe.</p>
               <p>Tudi na tem področju je politika usmerjena v spodbujanje razvoja novih, inovativnih
               integralnih turističnih proizvodov, v uveljavljanje <stage type="mag">(Nadaljevanje)</stage> standardov kakovosti in tudi meril poslovne odličnosti in pa v
               spodbujanje tudi uvajanja mednarodno priznanih standardov kakovosti v turizmu.</p>
               <p>Iz teh petih politik smo potem oblikovali tudi strateške ukrepe za izvajanje
               posameznih politik, ki jih imate opredeljene, podrobneje v sami strategiji.</p>
               <p>Še enkrat bi na tem mestu rada poudarila, da država s temi ukrepi v bistvu usmerja
               nosilce turistične ponudbe k uresničevanju naših skupnih, strateških ciljev. Nosilci
               turistične ponudbe morajo sprejemati te ukrepe kot neki sistemski okvir in kot neke
               indikativne usmerjevalce razvoja.</p>
               <p>Vlada bo te strateške ukrepe, ki so zapisani v strategiji, izvajala v določenem
               zaporedju. Prvi bodo tisti ukrepi, katerih rezultati bodo podlaga za učinkovito
               izvajanje tudi drugih ukrepov. Letni ukrepi vlade se bodo videli oziroma bodo
               predvideni v vsakokratni letni turistični politiki, ki jo bomo oblikovali vsi
               skupaj.</p>
               <p>Mogoče na tem mestu ne bi bilo narobe, če povem, kaj smo si nekje kot neki glavni
               ukrep že zastavili za turistično politiko v naslednjem letu. S tem v bistvu mi že,
               bom rekla skrbimo ali pa poskušamo uresničevati tiste strateške cilje, ki smo jih
               zapisali. V strategiji smo med drugim zapisali, da bomo 10% virov investicijskega
               cikla zagotovili iz sredstev Evropske unije. Vendar se to ne bo zgodilo kar tako,
               samo po sebi. Za kandidiranje na ta sredstva je seveda, treba prvič imeti treba
               pripravljene posamezne projekte. Ti projekti morajo biti izvedljivi, kar pomeni, da
               morajo imeti pripravljene vse podlage, da bodo lahko uspešno kandidirali na sredstva
               Evropske unije. Govorim o strukturnih skladih in vseh tistih drugih programih, ki se
               nam bodo odprli po vstopu v Evropo 2004.</p>
               <p>Pri tem je vlada že začela z delom v tej smeri, da bomo zagotovili čim večje število
               izvedljivih projektov, pripravljenih v letu 2004. Zato bodo v bistvu vsi ukrepi v
               letu 2003 usmerjeni v spodbujanje ali pa vzpostavljanje pogojev za to, da bodo
               projekti lahko leta 2004 pripravljeni. Če povem čisto konkretno, mi zdaj zbiramo
               projekte s področja turistične infrastrukture, kulturne dediščine, integralnih
               turističnih produktov, v katerih mora biti opredeljeno, v kateri fazi so, ali so
               narejeni prostorski pogoji, ali je narejena projektna dokumentacija, koliko je
               zagotovljenih virov financiranja, ali so zagotovljeni kadri, vodenje za posamezni
               projekt. Na tej podlagi<stage type="mag">(Nadaljevanje)</stage> bomo
               indentificirali glavne kritične točke, ki so pomembne za doseganje stopnje
               izvedljivosti projekta. No, mi že zdaj ugotavljamo, da bomo iz tega nabora projektov
               dobili kot glavne kritične točke, ne sprejeto s prostorskih planov na nivoju občin,
               se pravi projekti nimajo prostora, če lahko tako rečem, drugi problem, ki ga vidimo,
               bo to, da projektna dokumentacija ni pripravljena v taki obliki, kot jo zahteva
               prijava na sklade Evropske unije in tretjič ugotavljamo, da nimamo usposobljenih
               svetovalcev oziroma managerjev teh projektov, to se pravi tisti, ki bodo znali
               pripraviti projekte tako, da bodo lahko tudi uspešno kandidirali. In v skladu s tako
               indentificiranimi kritičnimi točkami, bomo v naslednjem letu spodbude države usmerili
               v pripravo občinam, v pripravo prostorskih ureditvenih pogojev in izvedbenih načrtov
               za turistične projekte, v usposabljanje teh svetovalcev in v pripravo projektne
               dokumentacije.Primer, tako recimo naj bi zadeve tekle.</p>
               <p>Strateški ukrepi, jaz zdaj mislim tudi na njih, moramo reči, toliko časa bi mogoče
               še malo več razpravljali na to temo, mogoče samo na kratko še navedem glavne
               strateške ukrepe, ki smo jih opredelili po posameznih segmentih o strategiji in sicer
               na področju prostora so kot ukrepi navedeni oblikovanih turističnih območij in
               uskladitev turističnih lokacij, glede na potrebe možnosti turističnega razvoja,
               spodbujanje izdelave prostorskih aktov in pa ureditev pogojev za delovanje in razvoj
               turizma na varovanih območjih. Kako si to predstavljamo, sem že povedala nekaj pri
               predstavitvi prostorske politike.</p>
               <p>Drugi del ukrepov predstavljajo finančni ukrepi, viri financiranja. V tem področju
               bo vlada spodbujala vzpostavljanje ugodnejšega finančnega okolja za investiranje v
               turistične projekte in pa skrbela za zagotavljanje namenske porabe zakonskih virov za
               financiranje turistične dejavnosti. Pri tem mislim na turistično takso in pa
               koncesijo od iger na srečo.</p>
               <p>Na področju razvoja turistične infrastrukture so ukrepi vlade usmerjeni v
               spodbujanje vseh vrst investicij, v turistično infrastrukturo, namestitvene
               kapacitete, seveda v različnih oblikah. V primeru infrastrukture so nepovratna
               sredstva pri namestitvenih objektih <stage type="mag">(Nadaljevanje)</stage> krediti. Spodbude so usmerjene tudi v razvoj objektov
               kulturne dediščine kot turističnih atrakcij, tudi na tem področju že delamo z
               ministrstvom za kulturo nek pregled objektov kulturnih, ki bi jih v naslednjem
               obdobju do 2006 lahko bolje opremili za turistično izrabo.</p>
               <p>Potem je kot poseben ukrep predviden razvoj integralnega turističnega
               informacijskega sistema Slovenije, ki v bistvu tudi že teče preko slovenske
               turistične organizacije. Spodbuditi je treba pripravo turistične signalizacije,
               ekološko ureditev in posodobitev planinskih domov in pa oblikovanje standardiziranih
               informacijskih centrov v naravnih parkih.</p>
               <p>Na področju razvoja človeških virov so ukrepi usmerjeni v povezovanje izobraževalnih
               sistemov s turističnim gospodarstvom v uveljavljanje sistema šolskih hotelov,
               gostinskih obratov, agencij in postavitev sistema turističnih trenerjev. V zvezi s
               tem lahko povem, da smo na nacionalni program ekonomske in socialne kohezije Phare
               2003 prijavili projekt za izgradnjo šolskega hotela na Bledu, v okviru višje šole za
               gostinstvo in turizem Bled, v višini 2 milijona evrov, predvidenega sofinanciranja s
               strani EU, potem bomo na področju teh ukrepov, na področju razvoja človeških virov
               spodbujali razvoj turistične kulture inpodjetništva. Tu ima glavno vlogo turistična
               zveza Slovenije, s subvencioniranjem projektov bomo spodbujali razvoj človeških virov
               podjetij, spodbuditi je treba tudi raziskovalno dejavnost na področju turizma, ki je
               zdaj precej malo in razvili bi dve slovenski državni nagradi, eno za najbolj
               inovativne dosežke, eno pa za poslovno odličnost podjetij.</p>
               <p>Na področju organizacijske infrastrukture imamo predvidena dva sistemska ukrepa.
               Najprej sprememba zakona o pospeševanju turizma in pa druga pomembna zadeva je
               uvajanje turističnih satelitskih računov v slovenskem turizmu. Turistični satelitski
               računi predstavljajo eno novo metodologijo, po kateri bo možno bolj realno oceniti
               ekonomski pomen turizma v gospodarstvu. Danes namreč ne samo mi, ampak cela Evropa
               ugotavlja, da turizem po veljavnih metodologijah zajemanja njegovega pomena, ni
               realno predstavljen, je prenizko ocenjen, zato praktično cela Evropa zdaj dela na teh
               turističnih satelitskih računih in mi seveda z njimi.</p>
               <p>V okviru strateških ukrepov smo predvideli še tri ukrepe za izvedbo pomembnejših,
               treh pomembnejših turističnih projektov. To so: prvi prenova starega hotela Palace,
               obnova zdravilišča Rimske Toplice in pa ureditev turistično gostinske ponudbe
               kobilarne Lipica. Na vseh treh področjih že tečejo določene aktivnosti. Za hotel
               Palace je treba pripraviti projekte, ki bodo postavili v obstoječi star hotel en
               tržno zanimiv program. Kar se tiče obnove zdravilišč Rimske Toplice, se tudi zadeve
               premikajo pri podpisu pogodbe za dokončno izvedbo, že nekajlet načrtovane
               investicije. Kar se tiče turistično gostinske ponudbe kobilarne Lipica, mislim, da
               ste tudi seznanjeni, se dogajajo spremembe na organizacijskem področju. Naše
               ministrstvo pa je v okviru nacionalnega programa Phare tudi za kobilarno Lipica
               prijavilo <stage type="mag">(Nadaljevanje)</stage> projekt obnove
               kulturne dediščine na posestvu Lipica, prav tako v višini 2 milijona evrov. Mi seveda
               upamo, da bomo pri teh projektih tudi uspešni.</p>
               <p>S tem bi zaključila. Namenoma sem med izvajanjem povedala že tudi nekaj konkretnih
               zadev, na katerih že delamo, s čimer želim pokazati, da ne glede na to, da strategija
               še ni uradno sprejeta na vladi, že na našem ministrstvu skušamo oziroma delamo v
               smeri uresničevanja strateških ciljev, kar pa bo po mojem mnenju tudi najpomembnejše.
               Hvala za enkrat.</p>
            </sp>
            <sp xml:id="SDT3-PZT-Redna-006-2002-07-02.sp3">

               <speaker>PREDSEDNIK VALENTIN POHOREC:</speaker>

               <p>Hvala lepa, gospa Radičeva. Zdaj si zaslužite malo počitka za to, po moje
               kvalitetno, skratka odlično predstavitev te strategije. Mislim, da je bilo v celoti
               nazorno prikazana strategija, zato bi zdaj pri opredeljevanju dodajali tisto, kar je
               treba še dodati in kar je z vseh teh dosedanjih razprav še prišlo. In bi dal tako po
               vrsti tudi besedo vsem zainterisanim, najprej gospodu Medenu z STO-ja.</p>
            </sp>
            <sp xml:id="SDT3-PZT-Redna-006-2002-07-02.sp4">

               <speaker>GOSPOD MEDEN:</speaker>

               <p>Hvala lepa. Jaz se ne bi zelo široko spuščal v samo strategijo, ker mislim, da smo
               tudi tekom vseh teh postopkov, ki jih je ministrstvo za gospodarstvo dajalo,
               sodelovali, dajali pripombe, bili aktivni. Seveda, določene zadeve so bile
               upoštevane. Končni rezultat, ki je pred nami lahko rečem, da ga podpiramo. Vloga
               Slovenske turistične organizacije v okviru te strategije je relativno jasno določena.
               Mogoče je bila ena od naših pripomb v teku postopka, da bi tudi na nivoju povezave
               znotraj samih, to se pravi bodisi s turističnimi destinacijami področji, bila vloga
               mogoče večja. Ampak mislim pa, da partnerske aktivnosti odpirajo to možnost in tudi
               tu že delujemo v to smer tekom letošnjega leta.</p>
               <p>Da ne bi ponavljal zadeve, ki so zapisane v sami strategiji, ki določajo aktivnosti
               in vlogo STO-ja. Samo omenil bi, da se ta osnovna transformacija oziroma
               reorganizacija STO-ja, da bo lahko opravljala tisto funkcijo, ki jo določa
               strategija, da je tekom letošnjega leta v fazi spravljanja v življenje, bom rekel.
               Reorganizacija je bila izvedena in se polagoma uveljavlja.</p>
               <p>Mislim, da je potrebno ponoviti, da je osnovne tri vloge funkcije STO-ja, ki jih
               daje tudi strategija, to je področje promocije, to je področje povezovanja in
               koordinacije in to je področje informacijskega sistema, se pravi in razvoja in potem
               tudi uveljavljanja, predvsem pa tudi večje vloge na področju raziskav in razvoja.</p>
               <p>Jaz bi se v svojem delu predvsem omejil na, kot sem rekel, ne na strategijo, ampak
               na neki neposredni akt, neposredni dokument, katerega mi že pripravljamo. To je
               strategija trženja. Namreč, to je <stage type="mag">(Nadaljevanje)</stage> ena naših osrednjih aktivnosti, poleg sprotnih operativnih zadev, ker
               menim, da ne moremo čakati, da bo strategija dokončno potrjena, sprejeta, ampak imamo
               že elemente, na osnovi katere to strategijo trženja pripravljamo.</p>
               <p>Imenovali smo poseben projektni team. Izveden je bil razpis, tudi za izvajalca, ki
               nam bo po strokovni plati pomagal. Smo v fazi, v bistvu prvih koordinacijskih
               sestankov. Časovni cilj priprave strategije trženja za leto 2003 do 2006 je oktober
               leta 2002. Čas je relativno kratek, vendar menim, da glede operativnih potreb moramo
               biti tukaj zelo aktivni.</p>
               <p>Osnovne naloge strategije trženja so predvsem na novo opredeliti razmerja med
               produkti, programi in pa geografskimi območji. Skratka, prehajamo iz
               ...<stage>(nerazumljivo)</stage> na neko drugo kompozicijo, ki jo moramo spraviti v življenje in to
               uspešno spraviti v življenje. Po drugi strani to vleče za sabo seveda spremembe
               koncepta promocijskega spleta, spremembe promocijskih publikacij, spremembe sejemskih
               nastopov. Skratka, to so zadeve, ki bi se deloma v življenje spravljale že v letu
               2003.</p>
               <p>Po drugi strani je predvsem potrebno izdelati novi brand Slovenije, se pravi novi
               pozicijski slogan, ob obstoječem znaku in pa tudi formirati novi splet blagovnih
               znamk.</p>
               <p>In pa četrta zadeva, ki je vezana na to in je en del te strategije, je spremljanje
               uspešnosti potem samega izvajanja strategije trženja in pa trženjskih aktivnosti.</p>
               <p>Še eno od izhodišč, katere moramo v svojem delu upoštevati. Približno pred enim
               mesecem smo dobili rezultate oziroma poročilo Računskega sodišča, ki je ugotavljalo
               poslovanje oziroma uspešnost poslovanja Slovenske turistične organizacije v letih
               1956 do 2000 in izhodišča oziroma priporočila, ki jih je računsko sodišče pripravilo,
               so že vgrajena v program leta 2002, seveda popolnoma začetna faza. Mislim, da je to
               spet ena od usmeritev, ki jih moramo upoštevati, tako v organizacijskem in pa v
               ostalih operativnih delih.</p>
               <p>Razvoj informacijskega sistema, to je poseben program, ki ga delamo skupaj z
               ministrstvom za gospodarstvo, je v fazi razpisa. Tako, da računamo, da naj bi stvar
               bila jasna nekje do 20., 25. julija in računamo, da bi potem, če bi ta postopek sam,
               seveda, ki je v teku, se brez posebnih zapletov izpeljal Računamo, da bi tukaj tudi
               ostali v časovni dinamiki, ki smo jo postavili, to se pravi v letu 2003 aktiviranje
               informacijskega sistema.</p>
               <p>Mislim, da je predvsem osnovna vloga STO-ja in tudi ena osnovnih nalog, ki bodo,
               rekel bom napisane v tem delu v strategiji trženja, je predvsem povečanje
               konkurenčnosti pri trženju slovenskega turizma. Namreč, tu se moramo zavedati nečesa,
               da situacija na trgih, kljub temu, da so relativno, tudi prvih, štirih pet mesecev
               letos, relativno ugodni podatki, vendar so nekateri <stage type="mag">(Nadaljevanje)</stage> znaki tudi taki, ki kažejo, da ta porast, katerega smo
               deležni na področju tujih turistov, tudi moramo ga z določeno mero previdnosti
               gledati. Namreč mislim in trdimo, ocenjujemo, da bomo morali aktivnosti povečevati v
               prihodnjih letih, vključujoč že prihodnje leto. In mislim, da bo odločilno za začetek
               izvajanja strategije.</p>
               <p>Mogoče dve, tri, dva, tri podatka za ilustracijo. Sicer je podatke, ki jih bom
               rekel, so iz leta 1999. In sicer iz evropske turistične komisije, kjer ugotavljamo,
               da sodeluje med 22 temi članicami evropske turistične komisije, da je povprečna v
               bistvu budžet<stage>(?)</stage> nacionalni, na nivoju 32 milijonov evrov, v Sloveniji vemo, da je
               trenutni letošnji 5 milijonov evrov. Govorimo o promocijskih sredstvih. Povprečno
               število zaposlenih je 185, pri nas je trenutno stanje 21+3. Skratka nekatera dejstva,
               ki jih bomo morali v bodoče upoštevati, ne zaradi STO-ja oziroma ne vem, same
               strategije, ampak zaradi uspešnosti prodajanja trženja slovenskega turizma.</p>
               <p>Mislimo, da moramo in smo zadovoljni, da je bilo upoštevana tudi v strategiji
               pripomba, da se informativni uradi oziroma predstavništva v tujini ne, rekel bom,
               ukinjajo, ampak da jih samo preoblikujemo oziroma bolj racionalno izrabljamo. Naš
               predlog je, da tudi že v bodoče, v prihodnjem letu pri informativnih uradih, na
               nekaterih najbolj proporzivnih sekundarnih trgih, gremo v širitev mreže. Smo v
               nekaterih dogovorih, seveda številke bomo tudi kasneje še dajali na področju Rusije,
               na področju Skandinavije, Francija, Španija, seveda ne sami, ampak v sodelovanju s
               turističnim gospodarstvom, s področja in hotelirstva, agencij in pa še ostalih.</p>
               <p>Na tretji strani je potrebno, ugotavljamo, da vemo, da naša struktura delovanja je
               vezana predvsem na tiste najbolj racionalne ali pa mehke načine delovanja na tujih
               trgih. To je predvsem biar<stage>(?)</stage> sodelovanja z novinarji in podobno. Vendar brez
               usmerjenih in pa intenzivnih direktnih oglaševalskih akcij, menimo, da v bodoče ne bo
               šlo. To argumentiram tudi z nekaterimi stališči, konkretno prejšnji teden je bil, smo
               sodelovali na skupščine direktorjev zdravilišč, kjer je bila tudi v to smer izražena
               zelo jasna podpora in razmišljanje. Podobno so bila nekatera stališča na upravnem
               odboru gospodarske zbornice Slovenije. Tako da na tem področju menimo, da mora iti,
               moramo bolj usmerjeno in bolj agresivno delovati, zopet v, skupaj z, predvsem s
               turističnim gospodarstvom.</p>
               <p>Ena od osnovnih prioritet je prav gotovo partnerski pristop, ki ga letos že
               povečuje, se pravi iz leta 2000, kjer smo imeli 4,6 odstotka, se pravi lastnih
               sredstev skozi partnerske aktivnosti, v lanskem letu 6,7 in letos računamo, da bomo
               prišli tu vsaj na 10 odstotkov. Skratka tu je tempo postavljen, vendar menimo, da je
               tu potrebne tudi nek določen vložek, če želimo dajati tisto marelo, da tako rečem,
               promocijsko, ostalim gospodarskih subjektom, moramo tukaj bolj intenzivno
               sodelovati.</p>
               <p>Skratka mislim, da je osnovna vloga STO-ja v tem okviru, v svojih aktivnosti, da
               pripravlja projekte, predvsem usmerjanje v te tri<stage type="mag">(Nadaljevanje)</stage> osnovne dejavnosti in jih potem tudi partnersko
               realizira, bodisi z gospodarstvom ali pa tudi z drugimi akterji oziroma drugimi
               ustanovami na področju države. Ne vem, z drugimi ministrstvi, nekaj kot takih akcij
               seveda je tudi letos že v teku. Ta del, skratka najavljam, če želimo realizirati in
               dosegati vsaj realistične cilje, ki jih je postavila strategijo, menim, da moramo
               tudi po tej promocijski plati, že sedaj za program dela in tudi končno poračun
               slovenske turistične organizacije za drugo leto, ki je sicer postavljen, mislim, da
               ga bomo morali iz teh razlogov, ki jih bomo seveda vrednostno bolj utemeljili,
               rebalansirati in na ta način tudi, ne vem, izkoriščam to priložnost, zato tudi nekje
               najavljam v tej fazi.</p>
               <p>Skratka omejil sem se na ta del, ki je bolj operativen, ki pa je, predstavlja tudi
               pomemben del izvajanja strategije slovenskega turizma. Toliko bi imel za sedaj.
               Seveda sem pa na razpolago kasneje za kakršnekoli vprašanja.</p>
            </sp>
            <sp xml:id="SDT3-PZT-Redna-006-2002-07-02.sp5">

               <speaker>PREDSEDNIK VALENTIN POHOREC:</speaker>

               <p>Hvala lepa. Zdaj, gospod Rožič.</p>
            </sp>
            <sp xml:id="SDT3-PZT-Redna-006-2002-07-02.sp6">

               <speaker>GOSPOD ROŽIČ:</speaker>

               <p>Hvala lepa.</p>
            </sp>
            <sp xml:id="SDT3-PZT-Redna-006-2002-07-02.sp7">

               <speaker>PREDSEDNIK VALENTIN POHOREC:</speaker>

               <p>Kako je vaša je vaša vloga? Prosim, če se prijavite. Predsednik turistične zveze
               Slovenije.</p>
            </sp>
            <sp xml:id="SDT3-PZT-Redna-006-2002-07-02.sp8">

               <speaker>GOSPOD ROŽIČ:</speaker>

               <p>No, tako nekaj reči. Najprej bi rekel, da smo v turistični zvezi v vseh fazah
               nastajanja strategije sodelovali in tako imamo namen delati tudi v bodoče, vse do
               njenega sprejetja. Istočasno se pa že pogovarjamo o tem, kaj napraviti, da bomo
               pripravljeni s svojo dejavnostjo prispevati k uresničevanju strategije.</p>
               <p>V zvezi s tem se pripravlja en poseben dokument, ki bo opredelil dejavnost
               turistične društvene organizacije kot tretjega sektorja nad dvigih dolgoročnih
               izhodišči. In seveda tudi naš program dela za naslednje leto in za naslednja štiri
               leta bo temeljil na uresničevanju, tudi na uresničevanju strategije. To je ena stvar,
               ki sem jo hotel reči.</p>
               <p>Drugo, naj k temu dodam, da je kar dosti teh pobud in iniciativ bilo sprejetih. Ne
               vse. Normalno. Za nekatere se bomo še borili. Bi rad dve stvari rekel, ki se, za
               katere se mi zdita, da sta premalo obdelane ali pa da bi bilo dobro v strategiji
               sploh konceptualno postaviti.</p>
               <p>To mi že nekaj časa govorimo. Zdaj nas je že več, ki se za to zavzemamo. Prva stvar
               je, da bi bilo dobro v strategiji opredeliti sistemske in razvojne usmeritve pogojev,
               dopustuvanja domačega gosta, da bi to bilo kot del strategije. To so v svetu znani
               mehanizmi, ki obstojijo za spobujanje takega razvoja. Vi veste, da nekatere države v
               svetu tudi različno imenujejo to zvrst turističnega delovanje. Nekje to smatrajo kot
               socialni turizem, čeprav to ni v bistvu socialni turizem, ampak ima nekatere elemente
               spodbude, ki omogočajo potem širšemu krogu prebivalstva, pa mladih, pa starejših, da
               lahko dopustujejo. Ne bom naprej razkladal, zaradi tega, ker imami ta koncept, ta
               predlog razdelan.</p>
               <p>In druga stvar, ki bi jo rad kot konkretno še rekel, da bi bilo mogoče dobro nekaj
               več pozornosti v nekaterih delih strategije posvetiti vlogi športa in športnih
               aktivnosti pri obogatitvi turistične ponudbe, širjenju turistične ponudbe in seveda
               funkciji te turistične ponudbe na zdravje in podobno. Saj so nekateri elementi, ampak
               zdi se mi, da nam malo celovitejšega pristopa v zvezi s tem manjka.</p>
               <p>Ko gre za položaj turistične društvenega organizacije bi rad rekel, da so osnovna
               izhodišča <stage type="mag">(Nadaljevanje)</stage> sprejemljiva, kaže
               jih pa doreči.</p>
               <p>Mi smo dali še nekatere pismene predloge, ki bodo verjetno še upoštevani pri končnem
               oblikovanju. Namreč, pri tem je treba upoštevati to, da ustvarjamo pogoje, da bo čim
               več društev in organizacija kot celota lahko delovala v javnem interesu. Zakon o
               društvih o tem javnem interesu posebej govori, pa ga tudi izpostavlja na zelo čuden
               način, ker hoče predvsem administrativno proceduro peljati v zvezi s tem, ne pa
               vsebinske zasnove. Zato je tudi zdaj v postopku oziroma nov zakon o društvih bo
               pripravljen. Mi praktično nimamo društev, ki ne bi delovala v javnem interesu, ker je
               vsako organizirano zato, da se povezujejo z nekimi javnimi cilji.</p>
               <p>In druga stvar, ki je skoraj, bi rekel, ključna, ki se da to naslutiti, bi jo bilo
               treba pa mogoče določneje doreči, to je, da potrebujemo kot civilna družba na
               področju turizma za opravljanje nalog in funkcij, ki jih narekuje javni interes in ki
               jih narekuje strategija ter ki jih narekuje turistični razvoj in partnersko delovanje
               v celoti. Potrebujemo stabilne sistemske vire financiranja, zato da se sploh lahko v
               določene projekte vključujemo, konkuriramo na natečajih in podobno. Mi smo ena od
               redkih organizacij v tej slovenski državi, kjer to še ni rešeno oziroma kjer je bil
               en poskus, da se stvar reši, pa smo se - o razlogih ne bom zdaj govoril - začeli
               umikati nazaj.</p>
               <p>Glede lokalnih turističnih organizacij se strinjam z usmeritvijo, ki je zdaj
               nekoliko razdelano dana. Pri tem bi pa rad rekel, da je izredno važno te lokalne
               iniciative, da se združujejo in povezujejo, ne kot podaljšana roka bilokatere
               administracije, ampak dejansko kot iniciativa vseh tistih subjektov, ki na nekam
               področju delajo.</p>
               <p>Zato bi pri tem menedžmentu, o katerem je gospa Darja govorila, bi posebej upošteval
               tudi to, da so dejavnosti turističnih društev, zlasti tistih, ki se ukvarjajo v
               okviru zakona z gospodarsko dejavnostjo, še kako vezana tudi na to povezovanje skozi
               menedžment. In to bi kazalo pri tem tudi upoštevati, poleg javnega tudi društveni
               sektor.</p>
               <p>Podpiram prizadevanja za to, da ojača vloga občine na turističnem področju in da
               država odpira več prostora za to, da bo občina lažje dihala na turističnem področju.
               Treba je razmisliti, kaj se vse na tem področju da napraviti. Znotraj občine pa se mi
               zdi, da so dobri rezultati doseženi tam, <stage type="mag">(Nadaljevanje)</stage> in teh primerov je vedno več, kjer občine poleg teh
               funkcij, ki so bile danes tu že povedane, opravljajo še eno, spodbujajo in usmerjajo
               ter pomagajo razvoj turistične društvene iniciative, razvoj turističnih društev kot
               organiziranega mehanizma delovanja prebivalstva na turističnih poslih. Ker tudi to je
               tisto, kjer se veliko opravil lahko napravi v lokalnem okviru.</p>
               <p>Mogoče bi bilo dobro še enkrat postaviti še eno vprašanje, o katerem smo se že
               enkrat pogovarjali. Tule so normalno in prav naštete v glavnem vse institucije, ki v
               Sloveniji na lokalni, regionalni in državni ravni delajo na področju turizma. Mislim,
               da ne bi bilo nič odveč, če bi povedalitudi funkcijo parlamenta na tem področju. Po
               mojem je parlament še kako pomemben činitelj v snovanju razvojnih usmeritev na
               področju turizma. Pri sprejemanju zakonodaje na področju turizma in tako naprej; že
               to, da se je parlament tudi organiziral tako, da ima svoj pododbor, se mi zdi, da je
               en angažiran pristop k turizmu kot dejavnosti, ki ima nedvomno veliko prednost.</p>
               <p>Pri tem bi za konec predlagal še to. Sedaj ne vem točno, kako bo tekla - bilo je
               sicer povedano, ampak ne vem, ali bo to držalo - kako bo tekla zdaj procedura
               sprejemanja strategije. Jasno je, da sprejme vlada, ampak mogoče bi kazalo
               razmisliti, da bi se z ozirom na pomen strategije, z ozirom na pomen turizma in z
               ozirom na to, da v zadnjem času o turizmu kot pomembni dejavnosti se v javnosti vse
               manj izpostavlja kot eno od razvojnih priložnosti, da bi bilo dobro, če bi se v
               okviru odbora za gospodarstvo, pododbora za turizem, organizirala taka javna
               predstavitev, mogoče v nekoliko ožjem sestavu, kot je bila za strategijo
               gospodarskega razvoja Slovenije. Za mene bi bilo to koristno iz dveh razlogov: prvič,
               strategija bi javno dobila še eno večjo podporo, pa verjetno tudi nekaj novih
               sugestij, istočasno pa bi s tem odprli nek tok angažiranega odnosa do tega, da je
               treba začeti pa strategijo izvajati. Ker zdi se mi, da je v njej izredno veliko kar
               dobrih stvari, vendar če ne bomo zdaj po partnerski poti, ne vsak po nekih svojih
               ovinkih, po partnerski poti, s sodelovanjem, vsak pa pri sebi zagotovili njeno
               izvajanje, se mi zdi, da ne bomo dosegliželenih ciljev.</p>
               <p>Pa še tole. Okoljska problematika se mi zdi, da je zdaj v tem konceptu dosti jasno
               dodelana. To, kar meni manjka pri tem okoljskem pristopu, v upravljanju prostora in
               okoljske problematike, to je tisto, kar pomeni urejeno okolje in skrb za okolje kot
               sestavni element turizma in turistične ponudbe ter turističnega razvoja. To, kar se
               pa ne dela samo skozi - predvsem se ne dela samo skozi prostorske plane, ampak skozi
               konkretne aktivnosti prebivalstva. Jaz bi lahko povedal, samo vi vsi enakopoznate kot
               jaz, nekatere aktivnosti, ki v Sloveniji tečejo in ki so izredno važne za uspešen
               razvoj turizma ravno na področju okoljske problematike. Tako da se mi zdi, da bi bilo
               treba v tistem delu posebej pripraviti.</p>
               <p>Mi bomo še naprej, kot sem rekel, sodelovali, pa tudi nekatere sugestije še dali v
               tem smislu.</p>
            </sp>
            <sp xml:id="SDT3-PZT-Redna-006-2002-07-02.sp9">

               <speaker>PREDSEDNIK VALENTIN POHOREC:</speaker>

               <p>Hvala lepa, gospod Rožič. Jaz bi dal zdaj besedo ostalim navzočim, najprej gostom, da
               dopolnijo vse to, kar je v osnovi bilo povedanega. Se pravi, gospodarska zbornica
               Slovenije, gospod Pretnar, imate besedo, prosim.</p>
            </sp>
            <sp xml:id="SDT3-PZT-Redna-006-2002-07-02.sp10">

               <speaker>GOSPOD PRETNAR:</speaker>

               <p>Hvala lepa. No, tudi z gospodarskega stališča lahko rečem, da so se eni bolj eni manj
               vključevali v pripravo te strategije in tudi pri nas na združenju je upravni odbor
               kar dvakrat razpravljal o strategiji.</p>
               <p>Strategijo je tako prvič, ko jo je dobil v osnutku, kot tudi drugič dosti ugodno
               ocenil, s tem da je dal predvsem prioriteto v dveh <stage type="mag">(Nadaljevanje)</stage> smereh. In sicer, na eni strani že obstoječi
               gospodarstveniki so predvsem veliko polagali pažnje na promocijo in pa na izvedbo
               promocije. In sicer, nekje so zahtevali, da bi morala biti ta promocija vsaj na
               nivoju naših konkurenčnih področij oziroma konkurenčnih ciljev. Zelo veliko so nekako
               imeli pripomb tudi na predvidena sredstva, ki so za to promocijo s planom, tako v
               letošnjem, kot v naslednjem letu, ki je celo nekoliko nižje od letošnjega leta.
               Namreč, ker ta višina je vsekakor preskromna za promocijo z resnično učinkovito
               promocijo turizma.</p>
               <p>Drugo področje pa je vsekakor, če hočemo razvoj na tem območju doseči v večjem
               obsegu in pa, če hočemo poseči tudi v nekoliko bolj smelo ponudbo na trgu, potem
               imamo vsekakor premalo kapacitet za eno resno dogovarjanje in pa za en resni poseg na
               trg. In sicer, z novimi, predvidenimi kapacitetami, 4000 kvalitetnih turističnih
               kapacitet, je vsekakor zelo skromna številka, glede na to, da smo že sedaj močno v
               zaostanku s turističnimi kapacitetami, je to vsekakor v obdobju do šest, ali celo do
               desetega leta to preskromno. In sicer bi morali... Namreč vemo, vse turistične države
               so zelo, zelo podpirale gradnjo turističnih kapacitet, ker to je vsekakor osnova, da
               se potem razvija tudi ves ostali turizem vzporedno oziroma vse ostale dejavnosti, ki
               so nujno potrebne za kvalitetni turizem. Zaradi tega je bilo vedno, nekako na koncu
               govora, da bi nujno, najprej morali zagotoviti to namensko porabo virov, ki je že z
               zakonom opredeljena, da bi jo moral dobiti turizem. Tako, kot je že gospa Radičeva
               rekla. In, turistična taksa se praktično preliva v druge smeri, ne pa za to, kar je
               namensko, zakonsko opredeljena. Niti koncesijske dajatve, ki niso majhne, se ne
               prelivajo v turizem in se praktično več kot dve tretjini porabijo za vse druge
               namene, ne pa za turizem.</p>
               <p>Tako, da sta prav ti dve področji bistveni, ki bi morali biti še bolj sprejeti in pa
               dejansko potem tudi realizirano.</p>
               <p>Posebno je bil vedno izpostavljen ta okolski problem, ker za nove kapacitete je
               treba priti s plani izrabe, tako na občinskem, kot tudi na regionalnem nivoju, ker
               brez tega kakšnih posegov ni moč in tudi kakšne nove investitorje ne bomo mogli
               pridobiti.</p>
               <p>Vendar, brez spodbud investitorjev ne bo. In brez novih investicij kakšnega večjega
               razvoja ne moremo pričakovati. Hvala lepa.</p>
            </sp>
            <sp xml:id="SDT3-PZT-Redna-006-2002-07-02.sp11">

               <speaker>PREDSEDNIK VALENTIN POHOREC:</speaker>

               <p>Hvala tudi vam, gospod Pretnar. Gospod Sirše, želite? Imate besedo. Prosim.</p>
            </sp>
            <sp xml:id="SDT3-PZT-Redna-006-2002-07-02.sp12">

               <speaker>GOSPOD SIRŠE:</speaker>

               <p>Hvala lepa. Jaz bom poskušal, v bistvu tudi kar na dosti kratek način in tudi v
               smislu funkcije tega pododbora in parlamenta <stage type="mag">(Nadaljevanje)</stage> podati nekaj k razpravi in pa k osti, ki bi jo strategija morala
               imeti. Namreč, že pri sami predstavitvi, ki smo jo slišali v uvodu od gospe Radičeve,
               še bolj pa potem, ko sem bral tudi pripombe različnega medsektorskega vladnega
               usklajevanja, imam občutek, da ta strategija postaja več ali manj zbir želja
               različnih pogledov takšnih in drugačnih in tretjih interesnih skupin, ali tistih, ki
               se v takšni strategiji pač niso videli.</p>
               <p>Zdaj, če poskušamo postaviti vlogo strategije v optiko razvoja Slovenije, bi morali
               najprej odgovoriti in si postaviti jasno pozicijo, kaj so prioritete razvoja turizma
               zato, da bi tudi uresničili razvojne gospodarske prioritete Slovenije. Ker namreč,
               kljub različnim vidikom, ki jih turizem v Sloveniji in tudi sicer poraja, na ugoden
               vpliv domačega prebivalstva in tako naprej, je brez dvoma ena prioritetnih nalog
               turizma prispevati k gospodarski rasti Slovenije. S tega pogleda in s tega vidika
               mislim, da bi bilo potrebno dodati še ena mogoče zapažanja, ali pa pogled, ki bi
               osvetljeval te prioritete, predvsem z vidika, ko postane Slovenija polnopravna
               članica Evropske unije, kjer se lahko upravičeno bojimo, da bo prihajalo še do
               večjega blagovnega deficita Slovenije in bo turizem praktično ena od tistih
               storitvenih dejavnosti, ki vključuje tudi številne druge, tudi gospodarske materialne
               dejavnosti, ki lahko služi devize oziroma služi in izravnava blagovni deficit.</p>
               <p>Mislim, da je to eden izmed pomembnih argumentov in elementov, ki bi jih turizem
               moral izrabiti v tej diskusiji in v pozicioniranju svoje strategije, v vladni
               parlamentarni in tudi gospodarski razpravi.</p>
               <p>Z drugega vidika, mislim, da bi bilo potrebno tudi videti in upoštevati vprašanja
               regionalizacije in pomen turizma, ki ga v tej politiki regionalizacije lahko daje.
               Vemo, da Evropa dela veliko na tem območju, tudi v Sloveniji so velike razprave.
               Turizem se odvija v prostoru, v regiji in je lahko eden od elementov, ki na eni
               strani povezuje prostor in ekonomijo in tudi te različne sektorje.</p>
               <p>Kaj so prioritete slovenskega turizma, ali pa katere bi morale biti? Brez dvoma je
               prva prioriteta, da je kapacitet premalo in da je treba pospešiti investiranje, o
               čemer je bilo že nekaj rečenega. Namenska raba, bom rekel namenska ali pa bolj jasno,
               učinkovito in obsežnejše vlaganje sredstev, ki se že sedaj zbirajo v proračunu, od
               turističnih gospodarskih subjektov in od turistične takse, da se vrača v investicije
               turizem je eden od teh predpogojev, medtem ko mislim, da drugega, da bi se DDV
               obravnaval pri izvoznikih v turizmu, tako kot pri drugih, smo več ali manj ta vlak že
               zamudili, ker tudi vsa usklajevanja z Evropsko unijo na tem področju so zaključena.
               Avstrijci se hvalijo s svojimi velikimi dosežki, da so uspeli za gostinstvo in
               turizem imeti in izboriti nizke stopnje DDV-ja, mi pa žal tega nismo uspeli in je to
               eden od elementov, ki nas draži in postavlja v konkurenčno manj ugoden položaj.</p>
               <p>Drugo, brez dvoma je vprašanje blagovnih znamk kakovosti v turizmu, ker mislim da
               uspešni menedžerji, podjetniki in tudi tisti mali subjekti na turističnih kmetijah,
               ki vedo, da brez kakovosti ne gre, delajo ogromno na tem. K temu pa odločno prispeva
               tudi znanje, tako šole, tako izobraževanje, raziskovanje, brez katerega ne gre.
                  <stage type="mag">(Nadaljevanje)</stage> Mislim, da bi morali v tej
               strategiji izpostaviti in dati neko jasnejšo ost tudi internacionalizaciji
               slovenskega turizma. Na eni strani prodoru naših podjetij v tujino, na tuje trge ali
               z znanjem, ali storitvami ali s kapitalom in na drugi strani tudi obvezno
               vključevanje tujih investitorjev, tujega znanja pač tujcev, ker bomo odprti za vso
               Evropo.</p>
               <p>In morda še eno od stvari, ki je evidentna tudi iz pripomb, ki so jih poslali
               različni vladni resorji na to strategijo, da v vladi praktično ni usklajene razvojne
               politike, gospodarske, prostorske, kulturne, na področju turizma, kajti pripombe, ki
               so jih drugi resorji dali, so bolj na eni strani stilske, na drugi strani leporečne,
               namesto da bi ti drugi resorji tudi v turizmu videli svojo priložnost uspešnejšega
               dela, ne ve, kulture, zdravstva, okolja, kajti tudi kultura v turističnih krajih se
               lahko razvija na komercialni gospodarski osnovi, ne vedno na osnovi proračunskih
               sredstev.</p>
               <p>Podobno tudi zdravstvo, vključevanje zdravstva, znanja v zdravstvu, v turistične
               storitve ali pa pospeševanja zdravega življenja, zdravih Slovencev, ki jim lahko,
               slovenska, recimo zdravilišča nudijo eno od možnosti, kako investirati v zdravje
               sedaj, da potem ne črpaš toliko sredstev iz pokojninske in pa predvsem zdravstvene in
               druge blagajne.</p>
               <p>Tako mislim, da bi iz tega vidika bilo potrebno morda biti pazljiv na različne
               pripombe, ki jih dajejo tudi vladni resorji in v strategiji zadržati prioritete,
               zadržati tiste prioriteta, ki bodo uresničile in prispevale k tej gospodarski rasti.
               In s takega zornega kota se seveda sprašujem, ali je investicija v Rimske Toplice
               tista, ki je med prioritetami, če na eni strani govorimo o ekonomskih kriterijih, o
               konkurenčnosti, na drugi strani pa recimo deklarativno nekoga postavljamo kot
               prioriteto, za katerega je relativno vprašljivo, ker so marsikatera podjetja, ki
               delujejo na konkurenčni bazi, od teh projektov že odstopila.</p>
            </sp>
            <sp xml:id="SDT3-PZT-Redna-006-2002-07-02.sp13">

               <speaker>PREDSEDNIK VALENTIN POHOREC:</speaker>

               <p>Hvala lepa tudi vam. Vi ste gospod Kalčič ali drugače združenje žičničarjev.
               Prosim.</p>
            </sp>
            <sp xml:id="SDT3-PZT-Redna-006-2002-07-02.sp14">

               <speaker>GOSPOD KALČIČ:</speaker>

               <p>Gospod predsedujoči, hvala za besedo. Jaz bi se navezal na izvajanje gospoda Siršeta,
               ker mislim, da so ravno te medresorske pripombe, dajejo določen presek skozi celo
               strategijo, za katero pri nas ocenjujemo, da je v osnovi dokument, ki praktično
               zajema vse elemente, ki naj bi jih v turizmu na neki način upoštevali, seveda z
               določenimi zadevami, ki dejansko morda premalo smelo načrtujejo same kapacitete
               dolgoročno na tem področju, na drugi strani se nam zdi mogoče v določenih zadevah
               celo malo preveč podroben kot strategija, ker so že določene zadeve precej
               izvedbenega značaja in mogoče že sodijo bolj v tekočo politiko, kot pa v same
               strateške usmeritve.</p>
               <p>Vsekakor se nam pa zdi najbolj pomembno to, kar se je v sami medresorski razpravi
               pokazalo in v tej medresorski razpravi mislim, da se je pokazalo to, na kakšen način,
               kot so te pripombe postavljene, zelo težko prihajamo do primerljivih pogojev<stage type="mag">(Nadaljevanje)</stage> razvoja turizma, kot jih imajo
               naši kolegi, bom se mogoče navezal, ker pač prihajam iz žičničarstva, predvsem na
               alpski svet, ker ravno v teh naših kontaktih z okoljem ugotavljamo, da so naši pogoji
               za razvoj, predvsem gorskega turizma, zelo, zelo neprimerljivi s tem, kar je v
               alpskem svetu ta trenutek prisotno. Vsekakor so največji problemi na področju
               urejanju prostora, kjersmo vsekakor v strašno podrejenem položaju. Mogoče samo en
               primerljivi podatek - v Sloveniji je potrebno za investicije, ki presegajo površino 2
               hektara, že izdelovati presojo vplivov na okolje, za določene objekte pa celo že za
               manjše površine. Dovolj ježe, če se samo ta objekt gradi. V Avstriji je to npr. za
               naše področje, za področje žičničarstva, površina 20 hektarov, pri katerih se
               površina trase žičniške naprave v teh 20 hektarov ne upošteva. Jaz ne mislim, da bi
               morali pri nas tudi biti tako radikalni, kar se tiče vseh teh presoj, ampak dejstvo
               je, da ravno pri zagotavljanju teh podlag, od katerih je gospa Radičeva mislim, da
               zelo konkretno in tudi korektno govorila v svoji predstavitvi, kar se tiče priprave
               prostorskih dokumentov in vseh ostalih izvedbenih načrtov, za kandidaturo za
               najrazličnejša sredstva, predvsem pa seveda za realizacijo projektov, s takšnimi
               strogimi zahtevami pri nas ne bomo mogli uspeti in smo praktično s tem že strašno
               elemitirani, kar se tiče možnosti izgradnje najrazličnejših turističnih kapacitet. In
               ravno zaradi tega mislimo v našem združenju, da je potrebno vse te resurse, ki jih
               imamo na razpolago, zelo transparentno in pa natančno razdelati in opredeliti in
               seveda dati temu prostoru tisto vlogo, ki jo naj ima, na eni strani zato, da se bo v
               njem do prave mere razvijala gospodarska turistična dejavnost, na drugi strani pa
               seveda, da bo zagotovljen, tako kot pravi ministrstvo za okolje, trajnostni razvoj
               teh področij.</p>
               <p>Vsi pa seveda mislim da dovolj dobro poznamo to, kar se drugod v Alpah dogaja.
               Mislim, da če ne bi bilo turizma, bi bile alpske doline prazne oziroma bi bile
               omejeno poseljene, da ne govorim o vseh ostalih pozitivnih efektih, ki jih ima
               turizem na tem področju. In če tudi mi turizem na teh področjih razvijamo po teh
               pogojih, kot so jih razvijali naši sosedje, mislim da z dovolj veliko mero posluha,
               da prostor, razen v določenih področjih, ampak ravno na teh področjih se lahko učimo,
               kako se tej reči ne streže, da lahko dejansko tudi v tem prostoru, ki mislim,da ima
               največje neizkoriščene možnosti turističnega razvoja, dosežemo boljše efekte in da
               dejansko to, kar na neki način strategija tudi želi<stage type="mag">(Nadaljevanje)</stage> dolgoročno priti do 12 milijonov turističnih nočitev,
               lahko tudi dosežemo. Hvala.</p>
            </sp>
            <sp xml:id="SDT3-PZT-Redna-006-2002-07-02.sp15">

               <speaker>PREDSEDNIK VALENTIN POHOREC:</speaker>

               <p>Hvala ...<stage>(nerazumljivo)</stage>. Kompas, gospod Janez Pergar, izvolite.</p>
            </sp>
            <sp xml:id="SDT3-PZT-Redna-006-2002-07-02.sp16">

               <speaker>JANEZ PERGAR:</speaker>

               <p>Hvala lepa za besedo. Strategija, ki je pred nami, je dober dokument. Tudi sam
               jezik, ki ga govori ministrstvo za gospodarstvo, je dober turističen jezik. Tako, da
               pravzaprav tu nimamo opravka s kakšnimi, bi rekel večjimi nesporazumi. Je pa seveda
               pravzaprav v strategiji, vsaj z mojega vidika najresnejši problem, ki bi ga morali
               natančneje opredeliti ravno vloga države. Jaz to leta in leta ponavljam in vedno
               mislijo, da jaz vidim državo, kot investitorja v slovenski turizem. Tega nikoli nisem
               videl. Vlogo države vidim na štirih področjih. In sicer na področju razvoja
               turistične infrastrukture in objektov, namenjenih za turizem v Sloveniji. Tu vidim
               vlogo države v sofinanciranju. Jaz predlagam, da iz strategije po možnosti, kadar je
               v zvezi z državo omenjena besedica "spodbujanje", to besedico zamenjamo z
               "sofinanciranje". Tam, kjer se to da narediti, se pravi v večini primerov. Ker, ta
               "spodbujanje" oprostite, je nekaj kar stalno potem povzroča nesporazume.</p>
               <p>Kaj pa to pomeni spodbujanje? Sofinanciranje. Država se mora pojaviti kot sofinancer
               pri izdelavi razvojnih programov, in sicer razvojnih programov do izdelave tenderjev
               za vodilne slovenske turistične kraje. Prva kategorija teh krajev so Ljubljana, Bled,
               Portorož, potem pa je tu še nekaj, kako bi rekel, nekaj krajev, ki so zelo pomembni,
               ki jih je treba usposobiti za visoki turizem, kamor prištevam osebno Lipico, Postojno
               in morda še kakšen kraj. Skratka, tu je treba izdelati razvojne programe. In tu mora
               država, ko govorim o državi, mislim na državo in občine, te zadeve sofinancirati.
               Potem mora sofinancirati infrastrukturo v teh krajih in potem mora aktivno sodelovati
               pri pridobivanju investitorjev, se pravi pri ustvarjanju klime in konkretno, pri
               pridobivanju investitorjev, pri formiranju konzorcijev, karkoli je že potrebno, da
               dejansko pride potem do investicij.</p>
               <p>Druga vloga države je pri spodbujanju investicij slovenskih turističnih podjetij v
               tujini. Mi moramo širiti svoje trge. In sicer bi morala država spodbujata paketni,
               konzorcialni prodor slovenskih podjetij, predvsem na te bližnje trge, v prvi vrsti na
               Hrvaško.</p>
               <p>Tretja vloga države je spodbujanje meddržavnega, medregionalnega sodelovanja, to pa
               je spodbujanje. Seveda, kasneje pa tudi pride do sofinanciranja nekaterih projektov.
               Ta cilj se mi zdi v strategiji malo pomanjkljiv, oziroma je le bežno omenjen. Ta
               medregionalni, skupni nastopi so zelo pomembni, še posebej, bodisi v razvoju
               turističnih proizvodov, bodisi pri promociji in trženju in so zelo pomembni za dobre
               sosedske odnose. Povem vam, da je tega sodelovanja z vsakim dnevom več. Slovenski
               turizem je močno povezan, predvsem s hrvaškim turizmom, pa vse <stage type="mag">(Nadaljevanje)</stage> bolj tudi z italijanskim turizmom. In mi seveda moramo gledati, mi
               turistični delavci meje sploh ne vidimo nikoli. Mi vidimo regije, turistične regije,
               ki jih lahko...</p>
               <p>Naslednja, tretja vloga države, ki se mi zdi zelo pomembna in se stalno podcenjuje,
               je pri vključevanju slovenskih podjetij v mednarodne turistične tokove in
               obvladovanju teh turističnih tokov, se pravi sodelovanju turističnih tokov preko
               distribucijskih sistemov, e-sistemov in tako naprej. V tej zvezi bi prosil za
               popravek na strani.. Ne najdem, kjer se govori o rezervacijskem sistemu.
               Rezervacijski sistem seveda ne more biti predmet te države. Mislim, da je to pomota v
               strategiji, nekje na neki strani, ki je zdaj ne najdem, se govori o rezervacijskem
               sistemu. Rezervacijski sistemi soneki... Se pravi, država pa mora spodbujati prodor
               slovenskih podjetij v to. To je treba enkrat razumeti. Če tega ne razumemo, se moramo
               posebej dobiti na en krajši pogovor na to temo, kaj to pomeni, da se Slovenci
               vključimo v obvladovanje teh svetovnih turističnih tokov.</p>
               <p>In seveda potem že večkrat omenjeni, ti človeški viri. Vendar ob tem mislim, da mora
               država predvsem neprestano delati na krepitvi ugleda te industrije, kar je zelo
               pomembno, potem tudi za pridobivanje dobrih kadrov in pa za vključevanje v mednarodne
               izobraževalne sisteme, v razne izmenjave, v pridobivanje vrhunskih strokovnjakov iz
               mednarodnega prostora. Skratka, to so programi, s katerimi se ukvarjajo države in
               tudi naša država.</p>
               <p>To so ta štiri področja, kjer je treba biti zelo natančen in je treba to vlogo zelo
               natančno opredeliti. Mislim, da teh 10%, s katerimi naj bi država sodelovala, je
               absolutno premalo in predlagam, da se ta odstotek bistveno popravi.</p>
               <p>Predlagam tudi, v izogib nesporazumom v bodoče, da se izdela model partnerstva z
               državo v razvoju slovenskega turizma na nekem primeru, da bomo videli, kako si to
               dejansko predstavljamo. Na primeru Lipice ali na primeru nekega drugega projekta. Tem
               trem projektom, ki so izpostavljeni in je dobro, da so izpostavljeni trije konkretni,
               bi jaz vsekakor dodal še nekaj projektov, ki so zelo pomembni in jih je treba ravno
               tako konkretno.</p>
               <p>Prvi se tiče Ljubljane. Ljubljana, oprostite, je glavno mesto te države in ona nima
               ustreznih kapacitet za opravljanje storitev, ki jih ta država potrebuje na nivoju,
               kakršna se pričakuje od glavnih mest. Primerjamo Ljubljano z ostalimi prestolnicami v
               Sloveniji, pa bomo videli, kaj v Ljubljani vse manjka. Od hotela s petimi zvezdicami,
               od urejenih protokolarnih objektov, od boljšega letališča, od cele vrste dvoran za
               različne nivoje sprejemov. Ne se zanašati na to, da <stage type="mag">(Nadaljevanje)</stage> ljudje, ki zapuščajo Slovenijo, diplomatsko rečejo,
               saj je bilo fino. Ni res! Oni vidijo, da je Ljubljana podkapacitirana, nima ustreznih
               kapacitet. Skratka, jasno je treba povedati, kaj Ljubljana rabi. In verjemite mi, da
               pred Lipico in pred Rimskimi Toplicami je treba prestolnico urediti s tistimi - ne
               morete organizirati enega sprejema, vila Podrožnik niti klima naprav nima. Dajte no
               mir, no, saj se nam vsi smejijo!</p>
               <p>Skratka, te stvari je treba videti in jih je treba tudi v tej strategiji in treba je
               začeti pri prestolnici.</p>
               <p>No, ne bi hotel zdaj izkoristiti preveč časa, vsekakor pa se moram pri teh projektih
               dotakniti Lipice.</p>
               <p>Tako nenatančno govoriti v zvezi z Lipico ni dobro. Lipica je - pri Lipici je treba
               zapisati, ne tako kot je všeč tistim, ki so lastniki konjev, ampak Lipica je resen
               strateški projekt te države, v kateri je treba zadevo kompleksno, se pravi, gre za
               celovito prenovo turizma v tem kraju.In treba je določiti tudi nosilca. Če samo
               pogledate, kako piše v strategiji, odgovorni so za to področje štiri ministrstva. Če
               povprašaš, če pa nekdo vpraša, kdo pa je ta, s katerim se jaz lahko - recimo, da
               pride nek strateški investitor - s kom pa se jaz lahko pogovarjam o Lipici, pa nihče
               ne ve. Skratka, zato pravim, da je treba postaviti stvari, da morajo biti pregledne
               in je treba postaviti odgovorno osebo, koordinatorja tega projekta. In tako iti od
               projekta do projekta.</p>
               <p>Skratka, slabši del te strategije je ravno izmikanje države, ki se sicer pojavlja v
               tistih, kako bi rekel, frazah, spodbujanje, pa je zraven, pa tako bo, ampak ta del je
               treba zelo konkretno opredeliti.</p>
               <p>In če mi dovolite še, glede na to, da ni predstavnika agencije tukaj, predlagam, da
               se dve področji, in sicer na strani 57, kjer je govora o agencijah - mislim, da je to
               zadevo treba natančneje razdelati. Sem vesel, da je prišel notri en, kako bi rekel,
               nekaj vrstic o agencijah, vendar njihovo vlogo je treba mnogo natančneje opredeliti.
               Ta vloga je zelo pomembna. Verjemite mi, da v svetu v potovalni industriji vloga
               subjektov, ki - v distribuciji potovalnih storitev je vsaj toliko pomembna, kot je
               vloga kapacitet objektov. V neki majhni državi je pa to še toliko pomembnejše. Je
               vloga znanja pomembnejša od objektov.</p>
               <p>Zato je treba to zadevo zelo dobro obdelati. In se tudi vprašam, ali ne bi bilo
               mogoče dobro, da v strategiji vendarle malo več povemo, kako pa mi mislimo predelati
               zakon o turizmu oziroma pospeševanju turizma, kaj so tiste stvari, ki jih bomo, da ne
               bomo potem spet ugibali. Tako da mislim, da je te osnovne popravke zakona o turizmu
               dobro povedati, v kateri smeri <stage type="mag">(Nadaljevanje)</stage> bo to šlo, kaj se bo opustilo in kaj se bo notri
               vneslo.</p>
               <p>Enako velja tudi za kongrese. Mislim, da je ta del mnogo, mnogo precizneje treba
               obdelati. Mislim, da izraz poslovni turizem ni dober, ker ne gre - tu gre za različne
               nivoje, gre za strokovne, znanstvene in tako naprej. Tako da vendar je treba to
               zadevo zelo, zelo, bi rekel, konkretizirati, da vemo, kje nam manjkajo dvorane, kje
               so neusklajenosti med dvoranami in drugimi kapacitetami. Skratka, ta del se mi zdi,
               da je dobro dodelati.</p>
               <p>Če dovolite samo za konec še eno stvar. Predlagam, da vključimo, glede na to, da
               turizem - ni slovenskega turizma, ampak je svetovni turizem, katerega del je tudi
               Slovenija. Se pravi, te mednarodne dimenzije morajo biti zelo prisotne. In še enkrat
               poudarjam, majhne države imajo tu boljše možnosti kot velike države. Velike države se
               same s seboj ukvarjajo, mi se pa lahko ukvarjamo tudi z drugimi državami, z raznimi
               bolj - zadevami, ki so bolj povezane z znanjem in lahko obvladujemo določene
               stvari.</p>
               <p>Predlagam, da se vključi tudi poglavje ali podpoglavje o vključevanju mreže
               predstavništev slovenskih podjetij v tujini. Mi ne moremo mimo tega iti. Podjetja,
               slovenska turistična podjetja imajo v tujini 20, 30 podjetij, med njimi so avio
               predstavništva, je Adria, je Globtour, je Kompas. Skratka, ta stvar mora biti
               obdelana. Mislim, ne moremo... Mislim,saj se nam bodo smejali, bodo rekli, kako, kaj
               pa to, ali to deluje eksteritorialno, pa saj to je tudi slovenski turizem, moj bog!
               Saj to je vse tule registrirano v tej državi. Banki Slovenije je treba dajati
               poročila, vse to služi slovenskemu turizmu. Ob tem pa še prenaša se slovensko znanje
               v tujino prek teh sistemov. Skratka, to ne deluje eksteritorialno. Dajmo te zadeve
               enkrat v celoti pravilno razumeti in jih spraviti tudi v nek tak dokument.</p>
               <p>Če želite, lahko nekaj tega napišem kot konkretne predloge in seveda, če smatrate,
               da to, kar sem povedal, Darja, da ima težo; če pa smatrate, da ne, potem pa ne bom
               napisal, ker nimam časa <stage>/smeh/</stage>. Dobro.</p>
            </sp>
            <sp xml:id="SDT3-PZT-Redna-006-2002-07-02.sp17">

               <speaker>PREDSEDNIK VALENTIN POHOREC:</speaker>

               <p>Hvala lepa, gospod Pergar. Zdaj bi kar dal besedo skupnosti slovenskih zdravilišč,
               gospodu Kalčiču - Kavčiču, se opravičujem!</p>
            </sp>
            <sp xml:id="SDT3-PZT-Redna-006-2002-07-02.sp18">

               <speaker>GOSPOD KAVČIČ:</speaker>

               <p>Zdravilišča so se, bi rekel, vključevala na vseh ravneh nastajanja nove slovenske
               turistične strategije. In od te strategije pričakujemo, da bo tudi vlada in država
               ugotovila, da ima ta Slovenija vse možnosti za hiter razvoj turizma oziroma vsaj za
               hitrejši razvoj turizma.</p>
               <p>Ugotavlja se namreč, da slovenski turizem, pa tudi zdraviliški turizem ni deležen
               tolikšne podpore in spodbud s strani države, kot jo imajo naši konkurenti ali pa naši
               sosedje, Madžarska, Hrvaška.</p>
               <p>Mojemu sosedu, slovenski turistični organizaciji, strategija nalaga veliko nalog, bi
               rekel, odgovornih <stage type="mag">(Nadaljevanje)</stage> in
               ugotovitev zdravilišč je, da če bo slovenska turistična organizacija hotela vsaj
               večji del nalog izpolniti iz strategije, da bo potrebovala dosti večja sredstva za
               svoje delo in pa za promocijo slovenskega turizma. Nekje so ugotovitve, da bi vsaj še
               enkrat takšna sredstva bila potrebna.</p>
               <p>Čim prej bi bilo potrebno revidirati sistem spodbud investicijskih polaganj v
               turizem, ki trenutno upošteva nekatera merila, ki so v nasprotju z merili, ki jih ima
               Evropska skupnost. Kot neracionalno se ocenjuje, da delovanje spodbud majhnim
               turističnim programom. Vemo pa, da so dejanski nosilci razvoja turizma velike in pa
               kapitalsko povezane firme.</p>
               <p>Podpiramo partnerski sistem financiranja skupne promocije slovenskega turizma, vendar
               morajo biti pri tem jasni kriteriji sodelovanja in pa tudi merljivi učinki, ki jih
               bojo taki, tak partnerski sistem prinesel. Zato ker z razvojem turizma, neki
               tradicionalni trgi, pa govorili smo že o nekih primarnih, pa sekundarnih trgih, ne
               bojo zadoščali, ampak bo treba poseči na danes manj raziskane trge, na katerih pa je
               Slovenija in pa slovenski turizem, še nerazpoznaven.</p>
               <p>Ne na koncu je tudi že znano dejstvo, da promocija turizma, slovenskega turizma
               pomeni tudi večjo razpoznavnost same države Slovenije.</p>
            </sp>
            <sp xml:id="SDT3-PZT-Redna-006-2002-07-02.sp19">

               <speaker>PREDSEDNIK VALENTIN POHOREC:</speaker>

               <p>Hvala, gospod Kavčič. S tem smo nekako izčrpali predstavitve mnenj naših gostov.
               Zdaj pa dajem besedo kolegicam in kolegom iz pododbora. Gospod Feri Horvat je želel
               sicer, ampak je moral zdaj nujno oditi, ker ima pred nami, ima neko drugo zadolžitev.
               Imamo še nekaj časa, gospod Veber, prosim.</p>
            </sp>
            <sp xml:id="SDT3-PZT-Redna-006-2002-07-02.sp20">

               <speaker>JANKO VEBER:</speaker>

               <p>Hvala za besedo in lep pozdrav vsem.</p>
               <p>Predvsem nekako uvodna ugotovitev moja je, da bi ta strategija slovenskega turizma
               morala predvsem vsebovati tudi načela skladnega regionalnega razvoja. In predvsem se
               moramo vsi v Sloveniji videti v tej strategiji, pa če bi se mogoče samo dotaknil
               temeljnih turističnih območij, kjer je vsaj za moje pojme relativno zelo jasno
               zapisano, obala, katero območje je to, Goriško, Kras, Ljubljana, širše območje
               Julijskih Alp, Pohorje, Maribor, Pomurje, Obsotelje. No, potem se pa začne. Nekako
               bolj, vsaj po mojem neoprejemljivo območje, ...<stage>(?)</stage> Dolenjska, slovensko podeželje,
               mesta z zaledjem.</p>
               <p>Mislim, da to ni <stage type="mag">(Nadaljevanje)</stage> dobro. In po
               mojem mnenju bi vsaj za območje Dolenjske morali govoriti o Okolpju, Posavju, Zasavju
               recimo, da bi prišli namesto slovenskega podeželja in mest, kajti to podeželja in
               mesta se ravno tako nahajajo na obali, na Goriškem, na Krasu in nekako izgubimo
               orientacijo, o čem se pogovarjamo in o katerem območju se pogovarjamo.</p>
               <p>Tako da po mojem mnenju bi bilo smotrneje natančneje opredeliti tudi turizem na
               Dolenjskem. Eden od predlogov, ki sem jih dal, je pač ta, da se poskušamo res
               navezati na te reke. Predvsem bi pa izpostavil problem Pokolpja iz enostavnega
               razloga, ker to postaja tudi jutrišnja schengenska meja.</p>
               <p>In če spremljamo in moram reči, da tudi lahko pohvalim v tem gradivu zelo jasno
               zaznan problem, da so se pokazale, torej da so izkušnje na varovanih območjih zelo,
               zelo zaskrbljujoče. Kajti varovalni pogoji preveč omejujejo razvoj gospodarskih
               dejavnosti, posebnoturizma in ne omogočajo dvig življenjskega standarda in kakovosti
               življenja na varovanih območjih. To je ključen problem, ki ga razrešujemo na tem delu
               Slovenije, južnem delu Slovenije, ko se usklajujemo z ministrstvom za okolje in
               mogoče tudi z ministrstvom za kmetijstvo, ampak predvsem z ministrstvom za okolje, ko
               vedno znova opozarjamo na to, da ta princip kot se trenutno vodi na tem sektorju, ni
               ustrezen in ne omogoča ustreznega razvoja.</p>
               <p>S tem bi tudi utemeljil tisto mojo trditev, da ta strategija vendarle tudi v tem
               pogledu opozarja na neskladen regionalni razvoj. Kajti če bodo šla vlaganja v
               obstoječe razvoje, torej v obstoječe turistične centre in pustimo ta del še naprej
               nedotaknjen, bo ta razkorak postal tako velik, da bo po mojem mnenju katastrofalen.</p>
               <p>Kot ponazoritev tega, bi torej dodal še to dejstvo, da nikjer v strategiji oziroma
               je samo z eno besedo pravzaprav omenjen lov kot tak. Mislim, da nekje v področju, ne
               vem, ali doživljajski turizem ali nekje na tem sektorju, ampak samo kot beseda lov.
               Dejstvo pa je, da v Sloveniji vendarle so izredno velike površine, ki so namenjene,
               ali gojitvenim loviščem ali pa upravljanje ali pa dane v upravljanje lovskim
               družinam. In dejstvo je, da je na teh območjih veliko objektov, tudi nastanitvenih,
               tudi zaposlenih ljudi, ki sprejemajo goste in servisirajo pravzaprav vse potrebe, ki
               so pač zaznane pri lovskem turizmu. Vendar ta odmaknjenost tega problema, da je to
               naravo varstvo, pravzaprav nekako izpuščeno iz te strategije, poskušam razumeti, da
               je to posledica tudi tega, da o lovskem turizmu v Sloveniji sploh ne govorimo kot o
               nekem izzivu. Gre pa za izredno velike površine, ki jih zaseda ta program.</p>
               <p>Zato bi po mojem mnenju moralo biti bolj jasno zapisano ali lovski turizem v
               Sloveniji je tisti produkt, na katerega lahko stavimo tudi v bodoče ali ne. Tudi sam
               sem uspel sicer resda v tem času nisem imel vsega gradiva na razpolago, vendar
               statistični podatki lovskih organizacij Slovenije kažejo na izredno zanimiv razkorak
               na območjih, kjer so gojitvena lovišča, kjer se ustvarja prihodek nenormalno višji v
               primerjavi z območji, kjer so samo lovske družine. Tako da bil eden od ključnih
               problemov seveda moral biti tukaj definiran tudi v tem ali bomo še naprej <stage type="mag">(Nadaljevanje)</stage> razvijali gojitvena lovišča, ki
               prinašajo dejansko tudi večji dohodek, ali bomo ta gojitvena lovišča seveda poskušali
               ukinjati, kajti nekatera zakonodaja, torej nekaj zakonov, predvsem s področja
               kmetijstva, kažejo v ta smer, gre v to smer, da se pravzaprav poskuša omejevati
               razvoj gojitvenih območij. Še posebej zaskrbljujoče pa je, ker se pa iz teh
               gojitvenih območij pravzaprav finančni viri stekajo neposredno v državni
               proračun.</p>
               <p>Torej vse, kar se ustvari v državnem lovišču, je prihodek pravzaprav državnega
               proračuna, kar je še huje, kot pa to, ko govorimo o turistični taksi, ki je vsaj
               sestavni del občinskega proračuna in ti vsaj nekako zmanjšuje tisti obseg lastnih
               prihodkov, v kolikor gre za občino, ki prejema finančno izravnavo, tako da lažje
               dosežeš pravzaprav izračunano primerno porabo. No, v teh primerih pa seveda niti ne
               gre za prihodek občin, ampak gre direktno za prihodek integralnega državnega
               proračuna, kjer se v celoti izgubi barva teh sredstev in je problem še večji, kot pa
               pri turistični taksi.</p>
               <p>Pri teh naravovarstvenih problemih bi opozoril še na nekaj, kajti zasledil sem, da
               se naj bi zagovarjalo recimo vsaj tri cone. Tudi sam podpiram, da je potrebno, če se
               že pogovarjamo, o tem govoriti, res o nekih conah, kajti so območja, ki jih je najbrž
               da res potrebno trajno zavarovati, vendar ob teh dosedanjih vedenjih na tem področju,
               se v Sloveniji vendarle še vedno razmišlja, po mojem mnenju napak. Vsa ta varovana
               območja bi morala nujno imeti štiri cone in ta četrta cona je razvojna cona. To se
               dosledno izpušča vvseh teh programih. Razvojna cona je pa seveda tista cona, kjer se
               nahaja naselje, kjer je neka industrija, kjer se organizira življenje in seveda
               dosledno se ta cona izpušča iz teh območij.</p>
               <p>Torej dvig življenjskega standarda na podeželju, ki je praktično izpraznjeno, je
               brez razvojne cone nemogoče. Kajti ni tudi nikogar, ki bi se lahko vključil v vse te
               izzive investiranja ali pa spremljanja pravzaprav teh sodobnih trendov, ki so pač
               pred nami.</p>
               <p>Opozoril bi pa še na en dokument, ki mislim, da ga ta strategija ne vsebuje. Gre pa
               za sporazum med Republiko Slovenijo in republiko Hrvaško o obmejnem prometu in
               sodelovanju. Namreč ta sporazum omogoča tudi oblikovanje skupne turistične cone.
               Torej ravno na področju Pokolpja, nekje od Snežnika do tistega dela meje, ki jo
               predstavlja Kolpa, je deset občin podpisalo pismo o nameri, kjer je zelo jasno se
               opredelilo za skupno turistično cono od Snežnika do celotnega območja, katero
               predstavlja Kolpa kot mejo med republiko Slovenijo in republiko Hrvaško.</p>
               <p>Ta projekt se mi zdi, da bi moral dobiti tudi v naši strategiji podporo, kajti to
               meddržavno sodelovanje<stage type="mag">(Nadaljevanje)</stage> pa tudi
               sicer, kako razvijati turizem ob shengenski meji, v kolikor ne bomo to sodelovanje
               med državami dovolj konkretno, podprto z investicijami in seveda spodbudno zato, da
               se tudi življenje v teh področjih ohranja, kajti gre tudi za običajno izredno redko
               poseljena območja in mislim, da bi v teh geografskih področjih, o katerih govorimo,
               morali po mojem mnenju zapisati tudi turistično območje ob meji z republiko Hrvaško.
               Teh bo najbrž da več, vendar konkretno govorim o tem, mislim pa, da bi jim morali
               posvetiti vsaj takšno pozornost, kot gre za območje Julijskih Alp, Pohorja in
               Maribora, Krasa ter obale. Ta so pač navedena kot geografska področja, vendar južna
               meja nam bo postajala problem, jutri zagotovo. Zato se mi zdi, da bi to morali
               zaznati že v strategiji in namenjati temu več pozornosti in pomagati pravzaprav pri
               oblikovanju, bodisi ustreznih ustanov, ki bodo lahko prevzele vsaj v začetni fazi,
               vzpodbudo za razvoj turizma na tem območju in seveda tudi pripeljale do tega, da bodo
               občine poskušale pripraviti svoje prostorske akte na način, da je potem možno
               vlaganje tudi privatnega in seveda tudi javnih sredstev. Torej privatnega kapitala in
               javnih sredstev v turistično infrastrukturo.</p>
               <p>Sicer se nam bo dogajalo to, da bo Kolpa in druga turistična zanimiva območja,
               prezasedena z obiskom, ki se že dogaja, torej frekvenca obiska je vse večja,
               infrastruktura pa seveda temu ne sledi in tisto, kar je mogoče danes izziv, kot čisto
               območje, ekološko izredno kvalitetno območje, jutri lahko postane problematično ravno
               zaradi neurejene infrastrukture in seveda nezmožnosti omogočanja vlaganja v ta
               naselja ob južni meji.</p>
               <p>Poleg tega bi opozoril še na to, da izredno dobro zaznam problem, oziroma niti ne
               problem, ampak razvoj, ki ga predstavlja igralništvo, je v tej strategiji vendarle
               potem omejeno zgolj in samo na pomembnejša turistična območja. Se mi zdi, da je to
               prestrog kriterij. Mislim, davendarle za te igralniške centre, ki so navedeni, je
               jasno, da je potrebno jih naprej razvijati in usposabljati zato, da bodo konkurenčni
               v sosednjih državah, vendarle nekoliko ohlapnejši kriteriji bi pa zagotovo morali
               biti pri oblikovanju igralnic, kot dopolnilnih turističnih ponudb in predvsem pri
               postavitvah igralniških salonov. Mislim, da pri salonih pa vendarle ne bi smeli
               govoriti o pomembnejšem turističnem območju, ampak vsaj o, bi rekel, nekem
               zaokroženem mogoče turističnem območju, ki ga predstavljajo občine na način, da se
               veda tudi jasno izrazijo interes, da to njih seveda tudi, da so zainteresirani, da se
               takšen salon pri njih tudi nahaja. V strategiji pa vedno in zelo jasno piše, da je
               tako pri igralnicah, kot pri salonih, to možno vzpostavljati predvsem v pomembnejših
               turističnih območjih ali pa mogoče detajlneje definirati, kaj je pomembnejše
               turistično območje, s čemer bi<stage type="mag">(Nadaljevanje)</stage>
               mogoče tudi bil ta problem razrešen. Vendar neka dodatna spodbuda za popestritev
               dogajanja v vsakem območju je zagotovo tudi igralništvo. Mislim, da bi ga v Sloveniji
               resnično morali bolj sprostiti, kot je bil do sedaj in da to prinaša tudi neko novo
               dinamiko, ki jo zagotovo v tem prostoru potrebujemo. Hvala.</p>
            </sp>
            <sp xml:id="SDT3-PZT-Redna-006-2002-07-02.sp21">

               <speaker>PREDSEDNIK VALENTIN POHOREC:</speaker>

               <p>Hvala tudi vam, gospod Veber. Še kdo želi besedo? Gospod Kelemina, prosim.</p>
            </sp>
            <sp xml:id="SDT3-PZT-Redna-006-2002-07-02.sp22">

               <speaker>BRANKO KELEMINA:</speaker>

               <p>Hvala lepa za besedo. Čisto na kratko mogoče. Ta dokument je precej obsežen. Za nas,
               amaterje se zdi tudi dokaj nerazumljiv. Veliko stvari se tudi mogoče ponavlja in tako
               naprej. Ampak dobro, nekaj pač mora biti napisano. Teh stvari smo že veliko slišali,
               ampak kakorkoli, jaz mislim, da je kot osnutek dobro pripravljen, zdaj bo mogoče
               treba še kaj izboljšati.</p>
               <p>Čisto konkretno bi nekaj stvari vprašal. Prej ste govorili predvsem o financiranju
               nekih razvojnih programov na vseh teh nivojih in tako naprej. Jaz se najprej
               sprašujem ali teh programov mi že do zdaj nimamo. Kolikor jaz vem, marsikje obstajajo
               razno razni programi, recimo na občinskem nivoju, razvoja turizma in tako naprej.
               Ogromno se zdaj dela, kolikor mi je znano, ravno o tem, kar je prej govoril moj
               kolega, na projektih skladnejšega regionalnega razvoja. Tam je eden od podprogramov
               recimo razvoj turizma v neki regiji, zelo pomembna komponenta, kjer se ti programi
               oziroma ti razvojni strateški dokumenti že dejansko vsebujejo vse te razne projekte
               na regionalnem razvoju in tako naprej.</p>
               <p>Jaz ne vem, ali ne bomo s tem, če želimo, da občine kot takšne, recimo če se
               spustimo na osnovno celico tako rekoč, z nekimi novimi programi, ali pa z nekimi
               novimi razvojnimi projekti in tako naprej, potem podvajale vsega tega dela, ali kako.
               In potem tiste projekte, ki so zdaj na regionalnih razvojnih agencijah že izvajajo,
               sicer nekje v izvedenih oziroma v idejnih projektih, strateških projektih, nekje so
               se začeli že delati izvedbeni projekti, jih je potrebno uresničiti.</p>
               <p>Vprašam se pa tudi zdaj nekaj. Dobro, s strani države so ti projekti, regionalni
               projekti financirani, tudi turistični projekti kot takšni oziroma turistični programi
               kot takšni, razvoja.</p>
               <p>Zanima me, mi bomo spet naredili ogromno teh raznih programov, projektov, za katere
               bodo vložena ogromna sredstva. Vidim pa, da so tukaj že ogromno prioritete, kot so že
               bile omenjene, recimo Hotel Palace v Portorožu in tako naprej. Nisem razbral iz
               uvodne predstavitve, kaj to pomeni, ko je bilo rečeno, da je nekako prednostna
               naloga, da se te stvari usposobijo. Ali to pomeni, da bo to s strani države
               sofinancirano ali kako? Ne vem, ni mi jasno, namreč kolikor jaz poznam ta objekt ima
               verjetno tudi svojo lastniško<stage type="mag">(Nadaljevanje)</stage>
               strukturo. Neki lastniki morajo videti svoj ekonomski interes. Če ga ne bodo videli,
               potem logično ne bodo investirali v ta projekt. Umetno ustvarjati oziroma vlagati v
               ta projekt neka družbena sredstva ali kakorkoli že, se mi zdi skoraj neupravičeno. Ne
               vem, kako ste si to zamislili, kaj to pomeni prioriteta in tako naprej, na katera
               druga področja. Jaz se popolnoma strinjam s kolegom Vebrom, da je dejansko te stvari
               treba bolj širokoopredeliti in zagotoviti potem tudi resnično ta finančna sredstva,
               da ne bomo naredili projektov, ki bodo vredni nekaj deset milijard, sredstva bomo pa
               pridobili milijardo ali pa dve, ali pa tri, ali pa deset milijard samo, ali pa recimo
               desetkrat, ali pa stokrat manj, kot so potrebe.</p>
               <p>Vi ste prej povedala, spoštovana gospa iz ministrstva, da se bo naredila selekcija
               teh pravih programov in tako naprej. Že, s temi stvarmi se strinjam. Ampak, te stvari
               bi bilo treba pravočasno usklajevati s tistimi, ki te programe pripravljajo. Da ne bi
               delali ne vem kakšne široke programe, pa ne vem kakšne iluzije si ustvarjali, potem
               pa se to ne bi dalo uresničiti. Te stvari je treba sproti usklajevati, da se ne bi
               metal denar po nepotrebnem, v take široke projekte. Jaz bom tudi s tem projektom, tem
               strateškim razvojem, bom šel tudi v našo regionalno razvojno agencijo, če ga nimajo
               tam, da jim te stvari predstavim oziroma pač pokažem, malo obrazložim, da bodo tudi
               sami preštudirali in da bodo tudi sami dali pripombe na te stvari, ker ne vem zdaj,
               koliko ste vi s temi regionalnimi razvojnimi agencijami, pa tudi z agencijo za
               regionalni razvoj na državnem nivoju te dokumente uskladili. Upam, da ste jih. Ampak
               vseeno. Torej, mene najbolj pri vseh teh zadevah zanima tisti izvedbeni del, sama
               teorija in leporečje, ki ga je seveda ogromno in je prav, da je in je optimistično
               zastavljeno, mora biti. Mene predvsem zanimajo finančna sredstva, koliko jih bo v to
               vloženo in enako regionalni razvoj cele Slovenije, ne samo nekih favoriziranih
               področij, kjer so mogoče res, kot je tukaj omenjeno, neki lobisti imeli zraven
               določeni vpliv in določene večje možnosti, da so prišli v ta dokument. Samo toliko.
               Jaz bi prosil, če mi na to kratko vprašanje lahko tudi daste kakšen odgovor. Hvala
               lepa.</p>
            </sp>
            <sp xml:id="SDT3-PZT-Redna-006-2002-07-02.sp23">

               <speaker>PREDSEDNIK VALENTIN POHOREC:</speaker>

               <p>Hvala lepa. Jaz bi še prej, če želita vidva kakšno razpravo, da bi potem skupaj
               odgovore oblikovali. Prosim, gospod Fabjan.</p>
            </sp>
            <sp xml:id="SDT3-PZT-Redna-006-2002-07-02.sp24">

               <speaker>ANDREJ FABJAN:</speaker>

               <p>Hvala lepa. Mene veseli vsaj ta informacija, da lokalne turistične informacije niso
               črtane s te strategije. TO me veseli, ker vem, kako je na lokalnih nivojih bilo
               potrebno veliko energije in veliko dela, da so se določeni segmenti za začetek
               razvoja turizma, tam kjer ga seveda ni bilo in veliko predelov v Sloveniji še je,
               kjer je ravno od tega STO-ja bilo odvisno, da so neke začetke začeli. To je prvo.</p>
               <p>Drugo bi se pa pridružil kolegu Vebru, ko je nekako zašel na ta obmejni <stage type="mag">(Nadaljevanje)</stage> oziroma ta Obkolpni del.
               Poglejte, tudi iz razprave gospoda direktorja oziroma iz Kompasa, ko je govoril, da
               je potrebno v strategiji nameniti veliko o tem čezmejnem ali regionalnem povezavam na
               tem turističnem delu. Mislim pa, da je ravno ta projekt Obkolpja ta primer
               čezmejnega, ne glede na to, ali bo Schengen ali ne, ta primer s sosednjo Republiko
               Hrvaško nekega čezmejnega sodelovanja tudi na tem turističnem področju. Ne vem, kako
               bi to potem opredelili, ali bi govorili o obmejnem turizmu, ali bi govorili o rečnem
               turizmu, da ne bi govorili o gorskem in kraškem in takšnem, ampak bi mogoče tudi v
               strategiji napisali, ali gre za res rečni ali obmejni turizem, čeprav tam govori tudi
               o koprskem oziroma primorskem. Vendar reka Kolpa, lahko rečem, da je največja in
               najdaljša obala v Sloveniji; s tem se sigurno strinjate, blizu 70 kilometrov je te
               reke, na kateri se tudi odvija veliko tega turističnega produkta. In se strinjam
               tukaj z gospodom Vebrom, da mora ta strategija tudi nakazati neko vizijo, kako se bo
               s tem predelom danes, jutri dogajalo. Hvala lepa.</p>
            </sp>
            <sp xml:id="SDT3-PZT-Redna-006-2002-07-02.sp25">

               <speaker>PREDSEDNIK VALENTIN POHOREC:</speaker>

               <p>Hvala tudi vam. Gospa Stopar, imate besedo.</p>
            </sp>
            <sp xml:id="SDT3-PZT-Redna-006-2002-07-02.sp26">

               <speaker>STANA STOPAR:</speaker>

               <p>Hvala lepa za besedo. Vsem prav lep pozdrav! Jaz bi malo podprla tista prizadevanja,
               ki so bila danes dana že v smeri večjega izobraževanja.</p>
               <p>Mislim, da prav tu nam strategija nosi še premalo izobraževanja, vse od
               osnovnošolske populacije, kjer vstopamo že tudi z določenimi turističnimi
               aktivnostmi, kot je na primer Turizmu pomaga lastna glava, do tistega izobraževanja,
               kjer bo prek turizma tudi naša država dobila dobro promocijo v svetu. To je
               podanašnji najhitrejši pošti računalniških sistemov. Tu mislim, da smo še premalo
               naredili.</p>
               <p>No, druga taka pripomba oziroma ne sama pripomba, kar bi morala verjetno že na
               začetku reči, se mi zdi, da pa je prvi korak z našo strategijo storjen. Jaz jo zelo
               pozdravljam in se mi zdi, da je v njej nekaj jasno začrtanih poti, tudi za mnoge
               tiste kritične pripombe, ki so bile že dane, dane v preteklem obdobju.</p>
               <p>Vsekakor podpiram ta povezovalni pristop, kjer naj bi do izraza prišli vsi, tako
               država kot lokalne skupnosti, do najmanjših društev, ker vemo, da prav ta najmanjša
               društva so veliki potenciali, ki z določenimi idejami spodbujajo turistični razvoj na
               posameznih področjih, tudi na regionalnem. In še več, da je še vedno ogromno, ogromno
               tega prostovoljnega pristopa ali brezplačnega dela, ki ga opravijo prav ta turistična
               društva, in se mi zdi, da marsikdaj tudi dvignejo določen teren ali določeno regijo v
               poznavanju v svetu. Tu se mi zdi, da bi morala imeti tudi veliko večjo vlogo država v
               sistemu svoje soudeležbe. Verjetno pa največ težav, ki jih bomo dobili, je pa pri
               prostorskih težavah oziroma <stage type="mag">(Nadaljevanje)</stage>
               pri teh osnovah, ob katerih bodo lahko posamezni kraji, regije, občine ali, če grem
               še dlje, država sama, res proniknile s programom, kot smo ga v strategiji napisali,
               naprej.</p>
               <p>Toliko bi imela pripomb. Hvala lepa.</p>
            </sp>
            <sp xml:id="SDT3-PZT-Redna-006-2002-07-02.sp27">

               <speaker>PREDSEDNIK VALENTIN POHOREC:</speaker>

               <p>Hvala lepa. Gospa Radičeva, ali lahko zdaj oblikujete oziroma podate nekaj odgovorov
               na konkretna vprašanja? Na vsa najbrž ne bo mogoče. Namreč, moram opozoriti na čas,
               ker imamo ob 12.00 že drugo sejo.</p>
            </sp>
            <sp xml:id="SDT3-PZT-Redna-006-2002-07-02.sp28">

               <speaker>DARJA RADIČ:</speaker>

               <p>Hvala lepa. Sem že nestrpna, ker predvsem pri gospodu Kelemini je bilo jasno, da -
               mislim, je bilo razumevanje vsega, kar sem govorila okrog projektov, napačno
               razumljeno. In se mi zdi, da je najbolje, da začnem pri odgovorih na njegova
               vprašanja.</p>
               <p>Res je, da obstajajo programi razvoja turizma, strategije lokalne, regionalne in
               tako dalje. Ampak res je tudi, da v večini primerov še niso sprejete in ta njihova
               masa ni taka. In jaz, ko govorim o tem, da bo naše ministrstvo spodbujalo pripravo
               projektov, ne govorim o teh strategijah. To so samo podlage, v katerih so določeni
               konkretni projekti. Jaz govorim o sofinanciranju konkretnih projektov, konkretnih
               investicij, projektov za konkretne investicije s področja turistične infrastrukture
               ali česarkoli drugega. In teh projektov, verjemite mi, gospod Kelemina, takih, ki bi
               jih lahko jutri vzeli v roke in šli z njimi kandidirati na sredstva Evropske unije,
               ni. Vedno se pojavljajo neki problemi. Saj imamo ideje, tudi o teh strateških
               programih lokalnih skupnosti napisane, ampak zmeraj nekaj manjka; ali manjkajo
               prostorski pogoji ali projektna dokumentacija, kjer govorim o tisti projektni
               dokumentaciji, investicijskem programu, tržnemu programu, se pravi, tržni preverbi
               investicije, ko govorimo o gradbenih projektih, projektnih za gradnjo - teh stvari
               nimamo, do te faze projekti niso pripravljeni. In se pravi, pripravo teh konkretnih
               projektov mislimo spodbuditi tudi s sofinanciranjem, predvsem pa pripravo prostorskih
               ureditvenih pogojev pri občinah želimo spodbuditi, zato da bodo tisti majhni
               projekti, ki jih imamo v Sloveniji res na področju turistične infrastrukture, lahko
               izvedljivi. Izvedljivi tudi v tem smislu, da bodo lahko kandidirali za sredstva
               Evropske unije. Jaz bom zelo hvaležna, mislim, vesela, gospod Kelemina, če bomo lahko
               delali selekcijo med projekti. Srečna bom, če bomo dobili par v redu projektov, s
               katerimi bomo lahko kandidirali na sredstva Evropske unije. Mogoče to zveni cinično
               ali kakorkoli drugače, ampak verjemite mi, da to je sedanja situacija v slovenskem
               turizmu.</p>
               <p>Ko smo iskali projekte zdaj za prijavo na program Phare 2003, smo ugotovili, da
               takih, ki lahko dobijo sredstva iz tega programa, praktično ni. Zaradi tega mislim,
               da - ne gre pa to za pripravo teh razvojnih programov. To, mislim, da tudi niso take
               številke, da jih ne bi mogle občine same financirati. Gre za pripravo teh bolj
               zahtevnih projektov, ki so tudi finančno bolj zahtevni. Predvsem pa, pravim, za
               pripravo prostorskih aktov, prostorskih ureditvenih pogojev, lokacijskih načrtov, ki
               bodo omogočili dejansko izvedbo projektov, za katere že nekje obstajajo neke ideje.
               In za to imamo zdaj, pravim, eno leto časa, če želimo leta 2004 kandidirati za
               določena sredstva.</p>
               <p>Tako da mislim, da o masi projektov, pripravljenih, ne moremo govoriti v tem
               trenutku. Jaz nasprotno <stage type="mag">(Nadaljevanje)</stage> lahko
               govorim o manjku dobrih, seveda tudi tržno primernih in izvedljivih projektov na
               področju slovenskega turizma.</p>
               <p>Kar se tiče hotela Palace, je seveda normalno, vsak projekt, tudi tiste projekte, ki
               jih bo podpirala država, morajo biti tržno zanimivi, se pravi morajo biti znani na
               trgu. Seveda, hotel Palace ima lastnika. To je občina Portorož, ki seveda išče še
               strateškega partnerja za obnovo hotela Palace. Država se bo v takih projektih
               vključevala v sofinananciranje predvsem v sofinanciranje tistih delov stroškov, ki se
               nanašajo na varovanje hotela Palace in tudi drugih objektov, kot tudi objektov
               kulturne dediščine. Se pravi, država spodbuja, ali pa tudi sovlaga v take objekte, ki
               so zavarovani, ki predstavljajo kulturno dediščino v tistem delu, pri katerih obnova
               teh objektov predstavlja višje stroške, kot bi bili v primeru novogradnje. Tako, da v
               tem kontekstu, mogoče iz strategije to ni jasno razvidno, v takem kontekstu bo država
               sodelovala s sofinanciranjem obnove kulturnih spomenikov. Tudi Lipica je kulturni
               spomenik, je kulturno zaščitena, zato tudi tem primeru tako sodelovanje države. Potem
               Rimske toplice so pa tako ali tako v lasti države in jih je s to kombinacijo, ki
               sedaj je, potrebno na način rešiti. Se pa strinjam, s to kombinacijo, ki sedaj je, je
               potrebno na neki način rešiti. Se pa strinjam s tem. Lani smo zelo dobre informacije,
               tudi mi smo zelo skeptični do tega programa, ki naj bi se zdaj izvajal v Rimskih
               toplicah, vendar pri tem bomo mi dokončno oceno prepustili strokovnim organizacijam,
               to so pa banke. In šele, če bodo oni rekli, da je projekt tržno sprejemljiv, se bo
               tudi država vključila v tak projekt. So pa tudi Rimske toplice v končni fazi pod
               zaščito, pod spomeniškim varstvom.</p>
               <p>S tega vidika, to so tisti projekti, v katere bo država direktno vlagala, se pravi
               objekti s področja kulturne dediščine. V druge projekte naj država ne bi vlagala
               posebej sredstev oziroma, naj ne bi bila lastnik takih objektov, ker to tudi v končni
               fazi ni v skladu z našo gospodarsko politiko, ki le kaže na umik države v čim večji
               meri iz gospodarstva. Ali sem vam pojasnila? Tako, da ne bi mislili, da bo šel denar
               spet za stragije. Ne, za konkretne projekte, za pripravo konkretnih projektov, ki jih
               potrebujemo za kandidiranje predvsem za sredstva EU. <stage>(Glas iz ozadja.)</stage> Zdaj delamo
               evidenco teh projektov. Kdo je rekel, če so vključene regionalne razvojne
                  agencije.<stage type="mag">(Nadaljevanje)</stage> Regionalne
               razvojne agencije so zelo vključene v pripravo teh projektov oziroma je od njih
               odvisno, kaj bo z njihovega območja tudi do nas prišlo. Mi zdaj delamo evidenco
               projektov. Za vsak projekt je treba vpisati, za kakšno vrsto projekta gre, do katere
               faze je projekt narejen, kaj manjka, katere so tiste kritične točke. Na podlagi
               identifikacije teh kritičnih točk, bomo pa potem mi oblikovali ustrezne ukrepe in pa
               spodbude, ki bodo veljale v letu 2003. Za letošnje leto lahko rečemo, da je zadeva
               zaključena.</p>
               <p>V same strategije pa ne bomo vlagali ogromna sredstva. Jih niti nimamo, če lahko po
               drugi strani tako rečem.</p>
               <p>Gospod Veber, če vam... Načela skladnega regionalnega razvoja niso upoštevana
               oziroma, bi po vašem mnenju morala biti bolj upoštevana. Jaz bi pri tem in nasploh,
               pri izvajanju tudi ostalih poslancev, rada povedala tole. Turizem je sigurno zelo
               kompleksna dejavnost, ki sega praktično na čisto vsa področja, tudi na vsa področja
               življenja in pa tudi na vsa področja drugih politik, ki jih izvaja država. Mi smo v
               tej strategiji turizma želeli izpostaviti res samo tiste direktne, ali pa konkretne
               turistične cilje. Seveda je tudi v regionalni politiki Slovenije vključen turizem. V
               regionalni politiki je upoštevana tudi ta komponenta oziroma turizem kot možnost za
               skladen regionalen razvoj. Mi smo nekje v uvodu te strategije zapisali, da je
               strategija slovenskega turizma direktno povezana tudi z ostalimi strategijami, z
               gospodarsko in pa z vsemi tistimi strategijami in razvojnimi programi, na katerih
               temelji, katere gradi ta država.</p>
               <p>Moram reči, kar se tiče predloga o lovskem turizmu, pa tudi kar se tiče predloga za
               oblikovanje skupnih turističnih con, mi je žal, da niste s temi predlogi prišli že
               mogoče v tisti fazi obravnave med turističnimi subjekti.</p>
               <p>Poleg tega pa tudi mislim, da tako oblikovanje skupnih turističnih con, kot tudi
               sama vključitev lovskega turizma ni sporna in da ni nobenih ovir, da se ne bi v
               primeru priprave enih konkretnih programov ali projektov obeh področij vključili
               letne turistične politike. Mi smo se namreč pri oblikovanju te turistične strategije
               zavzemali za to, da v njej nakažemo res tiste glavne strateške cilje. Mi smo že v
               tisti razpravi na terenu ugotovili, da če želimo upoštevati želje vseh turističnih
               subjektov, bo ta strategija res ena knjiga želja, debela pa še ene trikrat toliko,
               kot je ta. Mi smo dejansko želeli v tej strategiji poudariti tiste glavne smeri
               razvoja, glavna področja, na katerih Slovenija ima razvojne potenciale za turizem. In
               zaradi tega so tudi ta področja, katera niso izbrana, zaradi tega, ker je nekdo bolj
               ali manj vpliven, ampak zaradi tega, ker so ta območja <stage type="mag">(Nadaljevanje)</stage> tista, ki s svojimi produkti lahko konkurirajo na
               svetovnem trgu. In to se je treba priznati. Pokolpje, Posavje, Zasavje, na žalost
               nimajo turističnega potenciala, da bi lahko uspešno kandidirali na mednarodnih trgih.
               Zato v tej strategiji tudi niso tako močno izpostavljeni.</p>
               <p>Igralništvo. Kar se tiče igralništva smo že v sami strategiji igralništva, pa tudi v
               naši strategiji dejansko postavili omejitev, kar se tiče razvoja samega igralništva
               na področju Slovenije. Kajti igralništvo seveda je razvojna priložnost, vendar
               razvojna priložnost na tistih območjih, kjer obstaja dejansko trg za to področje. In
               analize na tem področju kažejo, da je trg za igralništvo dejansko koncentrirano ob
               naši zahodni meji in delno še ob severni meji. Celo ob meji z Madžarsko in Hrvaško.
               Zadnji podatki kažejo, da trg ni tako izrazit in tako velik,da bi prinašal kakšne
               večje pozitivne efekte na tem območju. Kjer pa je igralništvo po drugi strani mejna
               dejavnost, se nam zdi tudi z vidika turizma smiselno, da so omejuje dejansko na tista
               območja, kjer obstaja potencial.</p>
               <p>Zato je tudi v naši strategiji, pa tudi v strategiji igralništvo opredeljeno, da se
               ta dejavnost razvija ob meji, predvsem ob italijanski meji in pa ob velikih mestih,
               kjer je nek trg. V drugih krajih, verjemite mi, ta dejavnost prinaša poleg pozitivnih
               efektov, tudi veliko negativnih. Predvsem na tistih območjih, kjer lahko kot igralce
               pričakujete domače prebivalstvo. To z vidika turizma, sigurno ni ena prioriteta. In z
               vidika turistične strategije, sigurno ne zadeva, ki bi jo vključevali vanjo. Ker
               igralništvo v tem smislu ne predstavlja turizma, če lahko tako rečem.</p>
               <p>Za LTO-je je zadeva jasna. A ja, kar se tiče, zdaj kar se tiče pripomb gospoda
               Pergerja. Sva se na hitro zmenila, da bo v pisni obliki podal njegove predloge, za
               katere ocenjujem, da so bili zelo dobri. Moram reči, da sem po eni strani majhen
               razočarana, ker smo z velikimi, od danes prisotnih, pa ne mislim zdaj poslancev, s
               tistimi, bomo rekli partnerji pri oblikovanju strategije, sedeli že večkrat, celo
               pomlad, pa še vedno dobivamo nove predloge, nove dopolnitve. Če bomo nadaljevali v
               takem tempu in na tak način, bomo strategijo sprejeli na vladi verjetno ravno 2006.</p>
               <p>Zato zdaj ponovno vse tiste, ki ste pa mislim, da nosilci teh partnerskih skupin,
               pozivam, da končno res podate vse tiste predloge še, ki jih imate za dopolnitev
               strategije, v pisni obliki in jih bomo pač vključili v ta predlog in ga dali že v
               potrditev na vladi. Ker verjemite<stage type="mag">(Nadaljevanje)</stage> mi, če kaj želim, si želim, da bi začeli dejansko z uresničevanjem
               strategije, da ne bo tako kot je gospod Kelemina rekel, to ena teorija, ampak da bomo
               dejansko lahko tudi pristopili k uresničevanju teh ciljev. In jaz mislim, da smo na
               našem ministrstvu že nekaj korak v tej smeri naredili. Lahko jih bomo pa tudi veliko
               lažje, ko bo ta strategija dobila en uraden pečat še na vladi.</p>
               <p>Zato jaz tudi mislim, da moramo počasi s to razpravo zaključiti, pa da če katero
               področje ni vključeno v tej strategiji ali pa napisano na treh, štirih ... <stage>(?)</stage>, to še
               ne pomeni, da pa v primeru, da se bo pojavil en dober program od zadaj, ne bo podprt.</p>
               <p>Kot sem rekla, strategija je odprta knjiga. Upošteva se drseče planiranje.
               Pripravljale se bojo letne turistične politike in dobri programi, ki jih, verjemite
               mi, jih res ni na zalogi, bodo sigurno podprti skozi letne turistične politike.</p>
               <p>Torej jaz bi prosila, da bi bil ta poziv tudi nekje zapisan, sicer našim partnerjem
               tega projekta, strategije, seveda pa tudi gospodje poslanci, vaše pripombe in
               predloge bodo dobrodošli. Ampak resnično vas pa prosim, da to storitev rečmo roku 14
               dni, potem bi pa dejansko mi tole zadevo zaključili, pa dali na vlado. Hvala.</p>
            </sp>
            <sp xml:id="SDT3-PZT-Redna-006-2002-07-02.sp29">

               <speaker>PREDSEDNIK VALENTIN POHOREC:</speaker>

               <p>Hvala lepa. S tem bi jaz zaključil razpravo z ozirom na čas, ki je, koliko traja že
               ta seja. In je mislim, bila zelo kvalitetna, zelo veliko dobrih stvari smo slišali.
               Kar pomeni, da turizem ima svoje mesto v slovenskem gospodarstvu in da je izredno
               pomembna panoga. Mi danes kot smo pripravili to sejo, ne bi oblikovali zaključkov,
               ker je veliko teh pripomb in predlogov prišlo. Proučili bomo magnetogram in vse
               zapiske, ki so bili podani iz razprave.</p>
               <p>Zato bi danes predlagal samo naslednji zaključek. Pododbor za turizem se je seznanil
               s strategijo slovenskega turizma, z vsemi pripombami, ki so bile podane do današnje
               seje in seveda na sami seji in bo na svoji prihodnji seji oblikoval predlog oziroma
               predloge in stališča k strategiji slovenskega turizma 2002-2006. Tako, da bi se na
               naslednji seji skoncentrirali samo na to, ne 50 zaključkov, ampak tistih nekaj, kar
               pomeni en prispevek z današnje razprave k sami strategiji. Ima kdo drugačno mnenje,
               da ne bi o tem rabili posebej glasovati. Če ne pa lahko tudi. Se strinjate s takim?
               Nihče proti. Dejavnost, tako. Znotraj. Ja, znotraj je pa dosti panog.</p>
               <p>Hvala lepa vsem za sodelovanje, vsem, predvsem izven parlamentarnih krogov. Bilo je
               zelo koristno, plodno in se še kdaj na tem odboru srečamo. Hvala lepa. Zaključujem to
               sejo.</p>
               <stage type="time">(Seja je bila zaključena 2. julij 2002 ob 11.53 uri.)</stage>
            </sp>
         </div>
      </body>
   </text>
</TEI>
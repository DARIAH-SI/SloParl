<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-KZEZ-Redna-005-2001-10-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za evropske zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8843FD3B4CF7CF7DC1256AE6003208DE</idno>
               <idno type="custom" subtype="day">019319E5CD91FBF9C1256AED0023A99B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=019319E5CD91FBF9C1256AED0023A99B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KZEZ-Redna-005-2001-10-18.KZEZ" n="005">
               <name>Redna</name>
               <date when="2001-10-18"/>
            </setting>
         </settingDesc>
         <particDesc>
            <listOrg>
               <org xml:id="SDT3-KZEZ-Redna-005-2001-10-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KZEZ-Redna-005-2001-10-18.KZEZ">
                        <orgName key="KZEZ">Komisija za evropske zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA EVROPSKE ZADEVE</stage>
            <stage type="session">5. seja</stage>
            <stage type="date">(18. oktober 2001)</stage>
            <stage type="chairman">Sejo je vodil Alojz Peterle, predsednik komisije.</stage>
            <stage type="time">Seja se je pričela ob 15.09 uri.</stage>


            <sp xml:id="SDT3-KZEZ-Redna-005-2001-10-18.sp1">

               <speaker>PRESDEDNIK ALOJZ PETERLE:</speaker>

               <p>Spoštovani. Pričenjamo 5. redno sejo komisije za evropske zadeve. Lepo pozdravljam
               vse člane komisije in gospoda ministra in druge vabljene na sejo po vladni in
               nevladni strani. Obveščen sem bil, da so zadržani in se ne bodo udeležili seje
               poslanci Fabijan, Štemberger in Gaber. S sklicem ste prejeli dnevni red seje. Ima kdo
               pripombe? Ne.</p>
               <p>Pričenjamo <title>1. TOČKO DNEVNEGA REDA, PREDLOG PRORAČUNA REPUBLIKE SLOVENIJE ZA
                  LETO 2002.</title> Glede na to, da smo uvodno predstavitev že doživeli, razpolagamo
               z materiali. Mislim, da ni potrebno, da bi s strani predsedujočega še kakšne posebne
               uvode dajali in dajem besedo kar gospodu ministru, odgovornemu za evropske
               zadeve.</p>
            </sp>
            <sp xml:id="SDT3-KZEZ-Redna-005-2001-10-18.sp2">

               <speaker>IGOR BAVČAR:</speaker>

               <p>Hvala, gospod predsednik. Poslanke in poslanci. Moj uvod bo zadeval tako proračun
               službe vlade za evropske zadeve kot tudi kratko predstavitev proračuna, ki zadeva
               delež sredstev namenjenih vključevanju Slovenije v Evropsko unijo v celoti.</p>
               <p>Najprej bi rad rekel, da naloge službe vlade za evropske zadeve ostajajo tudi v
               prihodnjih dveh letih enake. Temeljna naloga bo seveda zaključek pogajanj in pa
               aktivnosti, ki zadevajo konec pogajanj, pripravo predpristopne pogodbe in podpis.
               Pomembna naloga države, ki je novost morda in kateri posvečamo posebno pozornost v
               zadnjem času je priprava države na delovanje v pogojih članstva. V ta namen bo
               proračun službe vlade za evropske zadeve namenjen predvsem usposabljanju,
               izobraževanju podiplomskemu študiju prava, ekonomije, politologije, drugih
               humanističnih ved tudi na tujih univerzah in institucijah v ... in Natalinu. Nadalje,
               nadaljnje financiranje evropskega dokumentacijskega centra pri ekonomski fakulteti v
               Ljubljani, sodelovanje v upravnem odboru College of Europe<stage>/?/</stage> in pa seveda tudi
               sodelovanje na konferenci evropskega združenja raziskovalnih in izobraževalnih
               organizacij. V letošnjem letu začenjamo s projektom oziroma nadaljujemo v prihodnjih
               dveh letih s projektom financiranja, sofinanciranja in sodelovanja s centrom
               nevladnih organizacij kot tudi sofinanciramo različne akcije študentov, različnih
               fakultet, regionalnih združenj, v okviru ciljnega raziskovalnega programa pa
               podpiramo projekte na izdelavi in podpori strateškega razvoja Republike Slovenije.</p>
               <p>Posebna finančna sredstva so namenjena izpeljavi programa informacijske podpore
               delovanja Slovenije v pogojih polnopravnega članstva v Evropski uniji, ta je tako
               imenovan projekt IDC 10, projekt, ki se je začel že pred nekaj leti. Pomemben del
               naših sredstev namenjamo prevajanju, deloma povečujemo sredstva, predvsem za uspešno
               izpeljavo novega javnega razpisa, s katerim želimo pospešiti delo na temprojektu, ki
               ne tečejo najbolje.</p>
               <p>V predlogu proračuna za leto 2002 so predvidena sredstva v višini 1,5 milijarde. V
               letu 2003 pa 1,6 milijarde. Kar pomeni v prvem letu 10 odstotno povečanje v
               primerjavi z enakim, z letošnjem obdobjem, v naslednjem letu pa gre za realno
               nespremenjeno količino sredstev.</p>
               <p>Moja ocena je, da je na tej podlagi tako pripravljenega proračuna, služba vlade
                   za evropske zadeve
               usposobljena, da realizira naloge iz njene pristojnosti.</p>
               <p>Če rečem v nadaljevanju nekaj o nalogah, ki zadevajo delo vlade na celotnem projektu
               vključevanje Slovenije v Evropsko unijo, potem bi rad rekel, da sem sodijo vse
               naloge, ki jih je potrebno izpeljati na podlagi državnega programa, skladno z zavezo,
               ki ostaja enaka. Namreč da bo Slovenija notranje pripravljena na članstvo v Evropski
               uniji do konca prihodnjega leta. Služba vlade je sodelovala pri usklajevanju
               proračuna, zato ugotavljamo, da je predlog proračuna v delu, ki zadeva realizacijo
               teh nalog, ustrezen in da bo na tej podlagi mogoče naloge, ki jih je potrebno
               speljati za doseganje tega cilja, torej da jih bo tudi mogoče izpeljati.</p>
               <p>Posebej naj omenim reformo kmetijske politike, ki se v predlaganem proračunskem
               tekstu nadaljuje. In seveda temu primerno postavko na ministrstvu za kmetijstvo,
               gozdarstvo in prehrano v višini 24,6 milijard tolarjev v letu 2002 in 28,3 milijarde
               tolarjev v letu 2003. Tudi ostale postavke na tem ministrstvu so pomembne za
               usposobitev te branže proizvajalcev prehrambene predelovalne industrije in drugih, ki
               na področju prestrukturiranja kmetijstva in živilstva, podatkovne baze, fitosanitarne
               ter veterinarskih zadev, pa tudi sofinanciranja pri projektih Separd in Phare, kjer
               gre za ... v letu 2002 za okoli 3,8 milijard tolarjev, v letu 2003 pa kar za 5,7
               milijard tolarjev.</p>
               <p>Poleg nadaljevanja kmetijske reforme je stališča celotnega evropskega projekta
               pomembno nadaljevanje avtocestnega programa, ki seveda zadeva vzpostavitev in
               nadaljnjo izgradnjo avtocestnega križa na koridorju, evropskem koridorju 5 in 10,
               prav tako pa posebej izpostavljam tudi projekt, ki zadeva vzpostavitev bodoče zunanje
               meje z Evropsko unijo, projekt, ki mu je v prihodnjem letu namenjenih 4,4 milijarde
               tolarjev, v naslednjem letu pa 4,1 milijarde tolarjev. In mislim, da je k temu
               potrebno prišteti tudi sredstva, ki so za celoten projekt vzpostavitve schengenske
               meje, namenjena tudi nekaterim drugim ministrstvom. Mednje vsekakor štejem opremo za
               mejne točke, ki ni vključena v postavke servisa skupnih služb, kamor sicer spada
               denar, o katerem sem govoril. To so predvsem ministrstvo za zdravstvo, ministrstvo za
               notranje zadeve, delno tudi s precejšnjim sredstvom tudi ministrstvo za kmetijstvo,
               gozdarstvo in prehrano, predvsem v tistem delu, ki zadeva fitosanitarno in
               veterinarsko zaščito. Ta del projekta je v zastavljenem načinu, ki bo omogočal
               realizacijo tega programa. Ob tem naj rečem tudi, da pričakujemo ob končni evalvaciji
               postavitve maloobmejnih cestnih prehodov, ki jih je potrebno oziroma prehodne točke,
               ki jih je potrebno zagotoviti skladno s sporazumom, ki je bil ratificiran o
               maloobmejnem prometu, da bomo verjetno v letu 2003 po zasedanju in  sklepih mešane komisije, ki bo seveda
               ugotovila natančen predosled izgradnje tudi tega dela naše meje, in potem seveda
               prišli v diskusijo o proračunu za leto 2003 z bolj konkretnimi številkami.</p>
               <p>Pomemben projekt zadeva vzpostavitev misije oziroma njeno preoblikovanje v Bruslju v
               stalno predstavništvo. V letu 2002 je ta del sredstev planiran znotraj sredstev
               ministrstva za zunanje zadeve. Realno je namreč pričakovati, da bo Slovenija v drugem
               letu podpisala pristopno pogodbo, da bo na ta način povabljena, da bodo njeni
               predstavniki povabljeni k delu teles Evropske unije, predvsem kot opazovalci pri delu
               koreperja 1 in 2 in pa tudi ministri bodo vabljeni ne sejo sveta ministrov predvidoma
               šest mesecev pred vstopom. V ta namen je potrebno vzpostaviti po eni strani notranjo
               koordinacijo nalog v Sloveniji v pogojih članstva, po drugi strani pa seveda tudi
               usposobiti stalno predstavništvo v Bruslju, zato da bo kos izjemnemu povečanju obsega
               nalog, ki bo nastopilo neposredno po našem vstopu v Evropsko unijo in ki bo seveda
               predstavljalo tudi za našo predstavništvo poseben izziv.</p>
               <p>Danes sprejeti predlog zakona o izvrševanju proračuna, sprejet na vladi omogoča
               rešitve, ki bodo seveda omogočile lažjo porabo in prenos sredstev iz enega v drugo
               proračunsko leto. To se nam zdi pomembno za nekatere projekte, ki tečejo prav v tem
               evropskem delu. Mislimo, da bo nata način mogoče lažje izpeljati realizacijo
               celotnega programa.</p>
               <p>V celoti je v predlogu proračuna za leto 2002 za naloge, ki so povezane z vstopom v
               Evropsko unijo predvidenih okoli 95,5 milijarde tolarjev. Približno podobna številka
               velja tudi za leto 2003.</p>
               <p>Naj na koncu rečem, da je članom in članicam komisije popolnoma jasno, da so v
               pripravi dokumenti, ki bodo podlaga za dokončanje pogajanj na treh ključnih
               področjih, kmetijstvo, regionalna politika in proračun. To je tako imenovan finančni
               paket pogajanj, ki bo utegnil imeti ob zaključku prihodnje leto tudi že, pa na to
               posebej opozarjam, vpliv na proračun za obdobje za leto 2003. V primeru, da se bo to
               zgodilo, bo o tem itak odločal državni zbor in v tem primeru se utegne zgoditi, da bi
               bilo potrebnodopolniti proračun za leto 2003.</p>
               <p>Ob proračunu za dve leti je slovenska vlada pripravila tudi tri med seboj usklajene
               dokumente. Dva izmed teh je poleg državnega proračuna in predpristopnega ekonomskega
               programa, ki ga je sprejela, tudi že osnutek državnega razvojnega programa, ki je bil
               posredovan skupaj s predpristopnim ekonomskim programom v Bruselj. Mi pričakujemo
               dokončno tehnično uskladitev in končno verzijo državnega razvojnega programa do konca
               prihodnjega meseca.</p>
               <p>Naj na koncu rečem še to, da 
               pričakujemo, da bomo v naslednjih dveh letih lahko črpali tudi dodatna sredstva iz
               sklada združenih narodov, namenjena za sofinanciranje nevladnih organizacij. To je
               bil tudi eden od razlogov, da smo s tem projektom slovenskih nevladnih organizacij,
               projektom, ki je v veliki meri vzpostavljen s pomočjo angažmajem in seveda tudi
               denarjem, službe vlade za evropske zadeve v letošnjem letu tako pohiteli. Toliko za
               uvod.</p>
            </sp>
            <sp xml:id="SDT3-KZEZ-Redna-005-2001-10-18.sp3">

               <speaker>PREDSEDNIK ALOJZ PETERLE:</speaker>

               <p>Hvala lepa, gospod minister. Pred našo komisijo predlog proračuna ni prvič.
               Spominjate se, člani, ali vsaj nekateri, kako smo o tem razpravljali kdaj prej. Jaz
               mislim, da je pomembna razlika glede na prejšnja leta ta, da je makroekonomski ali
               mednarodni kontekst sprejemanja proračuna nekoliko drugačen, mogoče manj naravnan na
               optimizem, čeprav nekateri sedanje številke oziroma indikatorje ocenjujejo izrazito
               optimistično. Mi imamo precejšen pojav recesije in seveda tudi vpliv terorizma na
               ekonomijo. V tem smislu se mi zdi, posebej z oziromna to, da so bila izhodišča za
               proračun že za leto 2001 nerealna, se mi zdi, da so v tem primeru še bolj. Jaz
               mislim, da bi letos potrebovali najprej rebalans za letošnje leto in potem seveda
               naprej in za leto 2002. Z nekaterih vidikov se mi zdi dvoletni proračun utemeljen in
               sprejemljiv. V kolikor pa bo postal to predvsem instrument neke vrste poljubnosti v
               smislu premikanja postavk po horizontali, po vertikali in po času, pa se mi zdi, da
               to ne bi bil dober pristop, tudi ne pred članicami Evropske zveze oziroma pred
               Evropsko komisijo. Namreč, po mojem mnenju ta proračun gledajo z Bruslja vsaj z dveh
               vidikov.</p>
               <p>Prvič, z vidika ene splošne urejenosti javnih financ pri nas, transparentnosti in
               upoštevanja že tudi dogovorjenega oziroma kritik v poročilih Evropske komisije.</p>
               <p>Drugo pa je, kako je zajet projekt vstopanja Slovenije v Evropsko zvezo preko
               resorjev in preko finančnih potreb posebne službe za evropske zadeve. Nam je nedvomno
               lepo slišati, da je služba ocenila, kot ustrezen delež, ki gre za evropske zadeve.
                   Mene samo zanima, gospod
               minister, ali je ta ustreznost stabilna oziroma zagotovljena tudi v primeru, če bo
               treba močno spreminjati izhodišča, kar se utegne zgoditi v teh dveh letih; ali so
               evropske zadeve taka prioriteta, da ne bi tega ujela kakšna linearnost. In me zanima,
               če je na to temo v vladi tekel kakšen pogovor.</p>
               <p>Glede prvega vidika, se pravi splošne urejenosti in indikatorjev, bi rekel naslednje
               - da se mi zdi transparentnost ključna. Moram reči, da je ne vidim, z ozirom na to,
               kaj vse je parlament s strani vlade zahteval, da dobi v roke, pa doslej še ni dobil.
               Ta čas trdim, da vlada oziroma da ta država ali pa vsaj tisti, ki smo prosili za te
               številke, ne vemo, koliko znaša na dan, ko je vlada proračun sprejela, naša notranja
               zadolženost; mogoče je bolj gotovo, kako je z našo zunanjo zadolženostjo. Ampak ta
               čas, sem prepričan, slovenska država ne ve, koliko so njeni lastni zavodi zadolženi
               pri kom, pri bankah in še pri kom.</p>
               <p>To je ena stvar, ki mislim, da je zelo problematična. Zato tudi sam menim, da celo
               niso izpolnjeni pogoji, da bi parlament to že obravnaval, vendar zadeva je v
               proceduri, to damo v oklepaj.</p>
               <p>Druga stvar je deficit. Deficit imamo od leta 1996. Vsako leto je večji, kot je
               napovedan oziroma vnaprej ocenjene. Mislim, da bo tako tudi v naslednjih dveh letih.</p>
               <p>Naslednja zadeva, in s tem tudi končujem, je pa inflacija. Veste, kakšni cilji so
               povezani z zbijanjem inflacije. Inflacija ne gre del. Mislim, da se jo preveč razlaga
               z dviganjem cen nafte. Če ste gledali zadnje podatke za Evropsko zvezo, so uspeli
               inflacijo nekoliko zbiti. Skratka, mislim, da se odmikamo od našega cilja, kar se
               naših monetarnih namenov tiče, in me to zelo skrbi. Nimam vtisa, da bi bil proračun
               naravnan na to, kolikor jepač v njegovi moči, da bi inflacijo zbijali. S tem smo spet
               pri tej, bi rekel, širši vlogi proračuna v okviru javnih financ in našega vstopanja v
               Evropsko zvezo.</p>
               <p>Jaz podpiram to, da služba nekatere stvari s pomočjo večjega obsega financ želi
               pospeševati ali razširjati. Menim, da je to potrebno, in me ta ožja linija samega
               SVEZ-a ne skrbi; skrbijo me, recimo, avtoceste, kjer je očitno, da pač denar, za
               katerega vozniki menijo, da gre od vsakega litra na ceste, torej se po neki logiki
               premika tja, kjer je tisti hip največja potreba - in veste, v kakšnem procentu
               realizacije na temo avtocest smo.</p>
               <p>Torej, nas zanima ta celota, ker celota bo tista, ki bo delovala na Bruselj oziroma
               na vse, kar smo napovedali, obljubili oziroma si sami naložili.</p>
               <p>Toliko imam jaz splošnega komentarja k temu.</p>
               <p>Želi kdo drug od članov komisije besedo? Ali kdo drug od vabljenih? Izvolite. 
               </p>
            </sp>
            <sp xml:id="SDT3-KZEZ-Redna-005-2001-10-18.sp4">

               <speaker>GORAN BIZJAK:</speaker>

               <p>Hvala za besedo, gospod predsednik. Sem Goran Bizjak, z ministrstva za finance, in
               vodim sektor za pripravo in opravljanje proračuna.</p>
               <p>Moram reči, da sem presenečen - slišal sem nekaj dosti težkih besed predvsem glede
               izvrševanja proračuna v letu 2001. V tem sektorju sem delal tudi v prejšnjem letu in
               vemo, s kakšnimi težavami smo se soočali, ko smo napisali celo morje poročil za
               vlado, brez ukrepov.</p>
               <p>Letos, do zdaj zadeve potekajo dokaj v red. Imamo nekatere mesece, ko so prilivi
               boljši, nekatere, ko so slabši. Seveda bomo zadevo - spremljamo vsakodnevno in vlada
               oziroma ministrstvo za finance bo v primeru, da bodo prilivi bistveno odstopili od
               plana, seveda ukrepali in ukrepali tako, da deficit ne bo presežen.</p>
               <p>Potem naslednja točka glede urejenosti javnih financ. Zadnji dve leti smo vlagali
               ogromno naporov v proračunu, da smo proračun naredili tak, da je mednarodno
               primerljiv. Uvedli smo nove klasifikacije; imamo štiri klasifikacije. Model, ki smo
               ga vzeli glede priprave, je švedski model - Švedska ima eno od najnaprednejših praks
               glede priprave proračuna. In moram reči, da tudi Evropska skupnost, bruseljski
               proračun sledi švedski primer. Tako da glede tega so te kritike, moram reči, vsaj z
               mojega vidika precej neupravičene.</p>
               <p>Javne finance so dosti pregledne, številke so znane v vsakem trenutku in so, seveda,
               tudi dosegljive, če se za njih zahteva.</p>
               <p>Zdaj, ker so bile, moram reči, dosti težke besede, sem moral glede tega pač dati
               svoj komentar, ker konec koncev na tem delam vsakodnevno in seveda delam ne osem ur,
               ampak še kakšno zraven. Hvala.</p>
            </sp>
            <sp xml:id="SDT3-KZEZ-Redna-005-2001-10-18.sp5">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod Vizjak.</p>
            </sp>
            <sp xml:id="SDT3-KZEZ-Redna-005-2001-10-18.sp6">

               <speaker>MAG. ANDREJ VIZJAK:</speaker>

               <p>Hvala lepa. Nisem se mislil oglasiti, vendar se moram, glede na kar precejšnje
               dezinformacije gospoda z ministrstva za finance.</p>
               <p>Bil sem na Švedskem, v delegaciji odbora za finance, in sem se dal podučiti tako s
               strani švedske vlade kot tudi s strani švedskega parlamenta, kako pri njih to poteka.
               In mi nimamo tega modela, žal. Res, da poteka twinning z njimi, res, da poteka
               določeno sodelovanje s Švedi, vendar tistih rešitev, ki jih imajo Švedi in za katere
               mi smo kar soglasni bili iz te delegacije odbora za finance, žal ni v našem sistemu.
               Jaz to razpravo jemljem zdaj kot repliko gospodu. Predvsem zaradi tega, ker marsikdo
               - imamo mi "bottom-up" sistem planiranja javnih financ, to je dejstvo  kajti štrikamo od spod navzgor in
               potem vidimo ta disproporc in seveda se usklajujemo. Oni imajo "top-down" princip in
               je zaradi tega tudi mogoče nekoliko drugače.</p>
               <p>Pri samem sprejemanju proračuna imajo pa eno veliko razliko, za katero sem jaz tudi
               sugeriral pri spremembi zakona o javnih financah, da bi mi v njo šli in za katero
               mislim, da je zelo dobra in ki tudi povzroča kasneje manj težav. To je pa ta
               spomladanski del razprave o proračunu, ki je načelne narave in gre bolj za
               makrofiskalni scenarij oziroma za postavljanje tega okvirja, makrofiskalnega okvirja.
               Te razprave mi nimamo v parlamentu, to zgolj vlada počne z nekimi memorandumu, ki so
               bolj spisek nekih želja kot pa nekako realne ocene. To se kaže tudi v končni fazi
               letos pri napovedih rasti bruto družbenega proizvoda, pri napovedi pobiranja
               prihodkov v proračun iz naslova DDV in trošarin. In žal mi je, da ne kopiramo tega
               švedskega modela dosledno, ampak mogoče v nekaterih segmentih, kjer nam pač to paše.</p>
               <p>Tako da se ne morem strinjati s tem, da je naš sistem identičen njihovemu oziroma da
               smo ga povzeli, kajti čisto enostavno dejstvo je, da mi nimamo spomladanske
               proračunske razprave, nimamo triletnega proračunskega planiranja, kot ga imajo oni,
               nimamo marsičesa, kar imajo oni.</p>
               <p>Mislim pa, da bi bilo dobrodošlo v bodoče govoriti o tem, da bi se v parlamentu
               odvijala dejansko kdaj tudi razprava o teh globalnih ciljih ekonomske in fiskalne
               politike v Sloveniji in ne da bi bili zgolj - da so to zgolj dokumenti vlade in da
               parlament o tem nič ne reče in doreče ter da seveda potem dobivamo na mizo zgolj
               izvedbene dokumente v obliki proračuna. Hvala.</p>
            </sp>
            <sp xml:id="SDT3-KZEZ-Redna-005-2001-10-18.sp7">

               <speaker>PREDSEDNIK ALOJZ PETERLE:</speaker>

               <p>Gospa Pozsončeva. Aja, imate repliko? Izvolite.</p>
            </sp>
            <sp xml:id="SDT3-KZEZ-Redna-005-2001-10-18.sp8">

               <speaker>GORAN BIZJAK:</speaker>

               <p>Žal se moram spet oglasiti. Nisem se hotel oglašati, niti vpadati v neko polemiko.</p>
               <p>Gospod poslanec je bil enkrat na Švedskem, sam sem bil najmanj petkrat na Švedskem
               po več dni. Res je, nimamo spomladanske parlamentarne debate, ampak vse drugo, kar se
               je dalo, smo smiselno povzeli. Imamo "top-down procedure", imamo ga, je v vladni
               uredbi zapisan, in seveda se držimo "top down".</p>
               <p>Glede teorije, seveda, oni imajo T + 3 planirane, tako imenovano, ampak v teoriji
               imamo makrofiskalno prognoziranje, makrofiskalno planiranje , in potem imamo lahko
               enoletne ali večletne proračune. In ti večletni proračunu so lahko enoletni, lahko je
               pa en proračun za dve leti.</p>
               <p>Od vseh teh sistemov imamo mi vsekakor makrofiskalno napovedovanje, ker naša
               projekcija v memorandumu gre do leta 2005. Imamo planiranje, ker imamo načrt
               razvojnih programov, ki ga Švedi nimajo - prosim lepo, nimajo ga, mi ga imamo. In
               imamo dvoletni proračun, ki ga Švedi tudi nimajo, po sistemu dvakrat po eno leto.
               Obstaja še sistem, recimo, dvoletnih proračunov, ki ga imajo zvezne države v Ameriki,
               vendar je za države neprimeren, ker ne moreš ugotavljati deficita.</p>
               <p>Torej glede tega je ta država zelo napredna, zelo napredna. Hvala.</p>
            </sp>
            <sp xml:id="SDT3-KZEZ-Redna-005-2001-10-18.sp9">

               <speaker>PREDSEDNIK ALOJZ PETERLE:</speaker>

               <p>Hvala. Gospa Pozsončeva.</p>
            </sp>
            <sp xml:id="SDT3-KZEZ-Redna-005-2001-10-18.sp10">

               <speaker>MARIA POZSONEC:</speaker>

               <p>Hvala lepa. Mene tudi čudi tale užaljenost  v glasu gospoda, ki je ravno zdaj končal svoje pripombe.</p>
               <p>Seveda imajo, in čudijo me vse te silne teorije tudi. Samo to je razlika med nami in
               med Švedi, da mi imamo vsega, samo denarja ne, oni pa verjetno imajo denar. <stage>/Smeh./</stage>
               To je in nobene druge razlike. In če greste enkrat ali desetkrat na Švedsko, to tudi
               iz te razdalje vidite. To je eno.</p>
               <p>Drugo. To tako izgleda v praksi, gospod, veste, da - to tako izgleda v praksi,
               recimo, na demografsko in gospodarsko ogroženem območju, da je nezaposlenost 20%.
               Recimo, v Lendavi, da niti ne govorim o Goričkem, kjer se ne da izračunati, ker
               nikdar niso bili v službi. In lahko bi še nadaljevala v tem smislu.</p>
               <p>To pomeni, da en sistem je tam najboljši, tak, kot njen najšibkejši člen. No, to smo
               mi, in toliko napredka - leto dni, je ena četrtina že minila - in toliko napredka
               nismo videli. Tako da mislim, da je s temi očali treba gledati pripravljenost in vso
               to dobroto, kar nam prinaša ta proračun. Hvala.</p>
               <p>O desetem koridorju pa že davno ne moremo govoriti; zdaj že gradijo vsevprek v
               Sloveniji, ceste, samo nismo na desetem koridorju.</p>
            </sp>
            <sp xml:id="SDT3-KZEZ-Redna-005-2001-10-18.sp11">

               <speaker>PREDSEDNIK ALOJZ PETERLE:</speaker>

               <p>Gospod Vizjak, še enkrat.</p>
            </sp>
            <sp xml:id="SDT3-KZEZ-Redna-005-2001-10-18.sp12">

               <speaker>MAG. ANDREJ VIZJAK:</speaker>

               <p>Hvala lepa. Jaz bi imel za gospoda ministra oziroma za... <stage>/Govoril je brez
               mikrofona!/</stage> eno vprašanje.</p>
               <p>In sicer, zanima me dinamika investicije v tako imenovano schengensko mejo, predvsem
               na tistih mejnih kontrolnih točkah. In sicer, konkretno me zanima za mejno kontrolno
               točko na Obrežju in mejno kontrolno točko v Dobovi, kakšna je zamišljena dinamika
               investicij v ti dve mejnikontrolni točki v sklopu oblikovanja te schengenske meje.
               Hvala.</p>
            </sp>
            <sp xml:id="SDT3-KZEZ-Redna-005-2001-10-18.sp13">

               <speaker>PREDSEDNIK ALOJZ PETERLE:</speaker>

               <p>Še kdo? Če ne, bi jaz tudi še nekoliko komentiral besede gospoda Vizjaka.</p>
               <p>Glejte, jaz vem, da je Slovenija marsikateri sistem ali instrument ali pripomoček
               vzela na zahodu, pa vendar vem tudi to, da lahko stroj istega porekla v eni državi
               daje nekoliko drugačne proizvode kot v neki drugi državi, zato, ker se ga različno vzdržuje, uporablja in tako
               naprej. Skratka, ampak to je, ne bi rad dociral na to temo, to vsi vemo, kako to gre.
               Mi imamo lahko tudi švedski stroj v smislu sistema, vendar bi morali imeti še vse
               drugo švedsko, en osnoven pogled na javne finance kot velja na švedskem. Od
               transparentnosti naprej. In jaz seveda vem, da inflacija ni čisti proizvod v tem
               strojnem smislu, ampak vendar ima tudi neko zvezo s tem. In seveda jaz vam svetujem,
               da ne jemljete nase kritike, ki ne gre na vas kot uradnika te države. Ne, ker vi
               mislim, da niste tisti, ki sprejema politične odločitve, pač vladi služite na svojem
               mestu, po moji predpostavki, z najboljšimi močmi. In seveda vi niste nič rekli, da ni
               z inflacijo tako kot sem rekel, da ni z deficitom tako kot sem rekel.</p>
               <p>Poglejte, ko se je minister zapletal pri razlagah o deficitu, kako je govoril o
               strukturnih problemih proračuna in tako naprej. Tega nam švedski pristop ne more
               rešiti, če ga ne jemljemo v celem. In torej mene pri vsem tem zanima, ne samo kot
               človeka iz te komisije, tudi v drugih svojstvih, kam vse skupaj gre. In moj, jazsem
               uporabil zelo blage besede prej. Po mojem gredo slovenske javne finance, če ne bo
               prišlo do resnih sprememb, gredo k zlomu, ne v Evropo. K zlomu. In ker smo tukaj
               ljudje iz evropske komisije, me seveda zanima kako te zadeve tako peljati, da bomo
               prišli z inflacijo tja kamor je treba, da nas ne bo "matral" deficit, ki narašča, ima
               trend naraščanja kot ga ima inflacija. In nisem prej veliko govoril, sem samo o tem,
               da nimamo natančnih podatkov o zadolževanju. To trdi predsednik komisije za nadzor
               proračuna, ki je večji mojster za to kot sem jaz. In jaz bi bil zelo vesel, če bi te
               številke komisija, ki je prosila, tudi res hitro dobila, če so na razpolago.</p>
               <p>Jaz govorim o teh stvareh tako, ker sem sam na terenu slišal, kjer se gibljem, da se
               določeni zavodi, ki jim država lastna ne plačuje, zadolžuje jo, kjer se pač ..., ali
               pa poslušam obrtnike, ki mesece traja, da jim država izplača, torej "špara" na nek
               način na njihov račun, a ne. In teh primerov iz Švedske ne poznam, da bi se obrtniki
               pritoževali, da je država slab plačnik in da vodi v plačilni nedisciplini. To so
               stvari, ki tolčejo ven iz tega sistema ali iz te prakse in na katero vi verjetno na
               mestu, kjer ste, nimate izrazitega vpliva. Jaz bi si želel, da bi ga imel.</p>
               <p>In tole, ta dvoletni proračun, bom še enkrat rekel, meni je načeloma simpatičen,
               ampak bi raje videl, da bi se za njega odločili v ponavljajočih se vladah, več ali
               manj iste barve, takrat že, ko je vse drugače kazalo navzgor, ne v času recisije, ko
               moraš biti ti zelo fleksibilen. In drugo leto se nam zgodi, če bomo sledili zakon, da
               bo treba poročilo oziroma popravljati leto 2002 in seveda za to popravljati tudi
               številke za leto 2003 in bomo imeli mogoče dvakrat delo ali dvakrat razpravo, namesto
               da bi imeli en proračun.</p>
               <p>Pa še nekaj glede fleksibilnosti. Če bo fleksibilnost tega proračunskega pristopa predvsem v tem, da bo
               vladi omogočala veliko večji obseg, seveda v povezavi z zakonom o izvrševanju
               proračuna, večjo možnost premikanja postavk sem in tja, kot sem prej rekel, potem
               mislim, da razumemo fleksibilnost narobe ali pa preozko. Jaz mislim, da se s takim
               zakonom in s takim proračunom širi obseg poljubnosti in čedalje večje postavke
               oziroma večja količina denarja iz leta v leto večja, to boste lahko videli, če boste
               pogledali zakone in številke, uhaja iz rok odločanja parlamenta. To je moje
               prepričanje na podlagi številk in zakonskih določil, ker bodo imeli, zato ker se
               lahko nekaj zgodi, bodo imeli ministri oziroma vlada večjo fleksibilnost ko se reče,
               pri razporejanju, jaz bi rekel prerazporejanju zadev. Zato se lahko zgodi, da bo eden
               redkih relativno stabilnih virov za proračun, se pravi tako imenovani bencinski
               tolar, kar v bistvu ni več, še bolj krožil po drugih postavkah, kakor je krožil
               doslej in bo tisto, na kar opozarja gospa Pozsončeva, še manj realizirano, ker bo pač
               potreben denar drugje oziroma na drugih prioritetah. In kar naenkrat bomo ugotovili,
               da je ta pristop verjetno zelo daleč od švedskega. Hvala. Minister, bi rad odgovoril
               mogoče na vprašanje gospoda Vizjaka.</p>
            </sp>
            <sp xml:id="SDT3-KZEZ-Redna-005-2001-10-18.sp14">

               <speaker>IGOR BAVČAR:</speaker>

               <p>Kar zadeva celoten projekt vzpostavitve schengenske meje, bo vlada prihodnji teden
               obravnavala celovito informacijo, ki bo zadevala praktično vse mejne kontrolne točke,
               se pravi šest mejnih kontrolnih točk, potem pa tudi vse ostale mejne prehode in tudi
               informacijo o vzpostavitvi maloobmejnih prehodov. Tako, da bi mogoče bilo smiselno,
               glede na to, da imam sam namen po tem sestanku na vladi o tej informaciji celovito, s
               to informacijo seznaniti tudi župane obmejnih občin. Mislim, da bi bilo seveda zelo
               pomembno, če bi tudi pristojna telesa državnega zbora to informacijo uvrstila na
               dnevni red in mislim, da bi bilo prav, da se parlament s tem seznani.</p>
               <p>Kar zadeva Obrežje, moram reči, da na Obrežju poteka celoten projekt zelo dobro. In
               smo že pri odkupu zemljišč, nekaterih arheoloških odkopanjih, glavne probleme z
               dokumentacijo smo rešili v začetku, v prvi polovici letošnjega leta. Praktično
               ocenjujem, da je po sprejeti dinamiki projekt na tem, da ji skoraj da v celoti sledi.
               In z Obrežjem ne pričakujemo velikih problemov.</p>
               <p>... večji problem. Kajti v tem trenutku je vlada pred tem, da se odloči o tem ali bo
               mejno kontrolno točko vzpostavili na isti lokaciji kot je sedanji železniški mejni
               prehod. Bile so ideje o tem, da bi ga prestavili, delno tudi zaradi zahtev lokalne
               skupnosti, ki je, ima določene zahteve, glede cestnih in železniških križanj in
               težav, ki s tem v zvezi nastopajo, delno tudi zaradi novih kapacitet, ki jih bi
               morali zagotoviti, predvsem za fitosanitarno in veterinarsko zaščito. O tem bomo
               odločali prihodnji teden. 
               Delno se na to lokacijo nanaša tudi odločitev o eventualni izgradnji skupnih mejnih
               prehodov z Republiko Hrvaško, ne sicer za fitosanitarno in veterinarsko zaščito,
               ampak za potrebe carine in policije, kar bi utegnilo zmanjšati stroške. Pa vendarle
               glede na dosedanji odziv hrvaške strani, ki sicer načeloma tako idejo podpira, po
               drugi strani pa na konkretni ravni ni dobrega sodelovanja, in pa glede na zastoj pri
               doseganju sporazuma o meji, je pred vlado, da ponovno odloči o teh dilemah. Tako da
               je Dobova tudi še v dinamiki.</p>
               <p>Res pa je, da, kot veste, vlada pripravlja in zelo intenzivno razmišlja o tem, da bi
               parlamentu predložila zakon, ki bi nekatere zakonske postopke, ki zadevajo prostorsko
               zakonodajo, prav posebej za vzpostavitev celotne meje, pospešili, kar pomeni, da bi v
               tem primeru seveda bistveno lažje in prej lahko realizirali tudi mejno prehodnost
               oziroma mejno kontrolno točko Dobovo.</p>
               <p>Podoben problem kot z Dobovo imamo z Gruškovjem, kjer je celotna konfiguracija
               terena dosti zahtevna, v nekem useku, in kjer je tudi dejstvo, da nimamo sporazuma o
               meji, bom rekel, tisto, kar narekuje poseben ponoven premislek, ampak generalno, bom
               rekel splošno vzeto, mislim, da celoten projekt zadovoljivo poteka. Bi pa več o tem
               govoril v trenutku, ko bo vlada to informacijo, o kateri govorim, sprejela; to bo
               prihodnji teden in v razmeroma kratkem času. Potem lahko še teden za tem obravnavamo
               to informacijo tudi na pristojnih telesih ali pa na komisiji za evropske zadeve.</p>
            </sp>
            <sp xml:id="SDT3-KZEZ-Redna-005-2001-10-18.sp15">

               <speaker>PREDSEDNIK ALOJZ PETERLE:</speaker>

               <p>Minister, hvala lepa za to pojasnilo. Glede tega velja veliko zanimanje in se
               vsekakor priporočamo za informacijo, ko jo boste na vladi obravnavali in
               sprejeli.</p>
               <p>Je poslanec zadovoljen z odgovorom? <stage>(Da.)</stage> Želi še kdo besedo? Izvolite.</p>
            </sp>
            <sp xml:id="SDT3-KZEZ-Redna-005-2001-10-18.sp16">

               <speaker>IGOR BAVČAR:</speaker>

               <p>Vprašanja nisem izpustil. Za to vprašanje me nihče ni vprašal, kot me ni vprašal za
               Luko Koper pa Brnik, ki sta tudi mejni kontrolni točki.</p>
               <p>Jelšane - je manj problemov. Gradimo na obstoječem platoju, kar pomeni, da ga širimo
               za potrebe usposobitve za celoten nadzor nad prehodom blaga in ljudi. Smo v dinamiki
               tudi s tem mejnim prehodom, tako da tu ne vidim kakšnih resnejših problemov. Ravno
               tako ne v Kopru in na Brniku. Zato mislim, da bo seveda dosežen cilj, ki smo si ga
               zastavili, da bomo torej usposobljeni ob vstopu opraviti popolno kontrolo.</p>
               <p>Veste pa, da nekatere zadnje najave komisije, predvsem nekaj kratkih stavkov
               komisarja za širitev Guenterja Verheugena napovedujejo nekatere določene zaostritve
               pri poglavju pravosodje in notranje zadeve, poglavje, ki je v tem trenutku še odprto
               v pogajanjih in katerega del je tudi vprašanje nadzora nad prihodnjo zunanjo mejo
               Evropske unije. Ne glede na te zaostritve mi pričakujemo, da bo ta del aktivnosti pri
               nas potekal brez problema. Smo tudi edina država kandidatka, ki je do zdaj podpisala
               sporazum z Europolom, kar pomeni, da po teh standardih dosegamo pripravljenost, ki je
               vsaj primerljiva z državami članicami. Tako da na tem celotnem področju, moram reči,
               da ta ministrska koordinacija, ki jo vodim, za vzpostavitev južne meje, deluje dobro
               in da pričakujem, da bo to seveda, ker je že v sedanjem proračunu in pa tudi v
               proračunu za prihodnje leto in leto za tem, ne pričakujem bistvenih problemov.</p>
               <p>Naj rečem še to, da smo na tem področju pridobili razmeroma ustrezna sredstva iz
               Evropske unije, ki je v nasprotju z nekaterimi prejšnjimi praksami  pripravljena sofinancirati ta projekt že v
               prihodnjem letu. Pripravljamo tudi nove projekte in jih skušamo izgotoviti do časa,
               da bi celo delež sredstev Evropske unije povečali za sofinanciranje celotnega
               projekta. Tako da mislim, da bo ta del, ki je pomemben za naš vstop, izgotovljen
               tako, kot mora biti.</p>
            </sp>
            <sp xml:id="SDT3-KZEZ-Redna-005-2001-10-18.sp17">

               <speaker>PREDSEDNIK ALOJZ PETERLE:</speaker>

               <p>Hvala lepa. Ni več prijavljenih k razpravi.</p>
               <p>Glede na to, da ni bilo predlaganih s strani članov komisije nobenih amandmajev, in
               glede na to, da mi nismo za proračun matično delovno telo, ampak smo formalno
               obvezani oziroma lahko obravnavamo pač določeno dimenzijo proračuna, ne mislim
               predlagati nobenih sklepov v zvezi z mojo splošno diskusijo na temo proračuna.</p>
               <p>Predlagam pa, z ozirom na naš delokrog, naslednji predlog sklepa:</p>
               <p>"Komisija za evropske zadeve se je seznanila s predlogom proračuna Republike
               Slovenije za leto 2002 in proračuna za leto 2003 ter s postavkami SVEZ in se zavzema
               za stabilnost finančnih postavk, povezanih z vstopanjem Slovenije v Evropsko zvezo, v
               primeru spremenjenih okvirov za izvajanje proračuna."</p>
               <p>Želi kdo razpravljati o takem predlogu sklepa? Ne.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Hvala lepa. Ta sklep je sprejet.</p>
               <p>S tem je končana ta točka dnevnega reda. Gospod minister in drugi s strani vlade,
               lepa hvala za sodelovanje.</p>
               <p>Pod <title>2. TOČKO DNEVNEGA REDA - RAZNO.</title>
               </p>
               <p>Najprej obisk komisije za evropske zadeve v Španiji. Končno je prišlo do dogovora, da
               bi se to dogajalo med 12. in 14. novembrom v tem letu. Program še ni dokončno
               izoblikovan, bo pa to znano prihodnji teden; ko ga bomo dodelali do konca, ga bomo
               poslali članom komisije in potem tudi odločali o tem, kako bi delegacija izgledala
               oziroma če želi kdo pri obisku sodelovati.</p>
               <p>Potem je druga stvar, konferenca Projekti 21. stoletja, parlamenti v procesu širitve
               Evropske unije, bo potekala v državnem zboru 15. in 16. novembra. To je že druga
               konferenca, ki bo organizirana v sodelovanju s švedsko vlado. V njenem okviru bomo
               imeli tri okrogle mize: Jelko Kacin, Izzivi in perspektive parlamentov jugovzhodne
               Evrope, Slavko Gaber, Finančni vidik širitve Evropske unije, Peterle, Prihodnost
               Evropske unije in vloga nacionalnih parlamentov.</p>
               <p>Po vseh treh linijah, zunanjepolitičnega odbora, evropske komisije in
               pridružitvenega parlamentarnega odbora, smo povabili naše partnerje oziroma
               predsednike k sodelovanju. Seveda priporočamo udeležbo na konferenci, kjer bodo
               govorili poleg Slovencev in Švedov tudi razni drugi vabljenih iz bližnjih in dalnjih
               dežel z ozirom na predmet, ki bo obravnavan.  To bo tudi ena posebna prilika, da ponudimo možnost v jugovzhodni
               smeri, kar se od nas tudi pričakuje, da bi določene vidike evropske širitve
               obravnavali na tej konferenci. Je v zvezi z obojim kakšno vprašanje? Ne, potem
               zaključujem to točko in to sejo. Hvala lepa.</p>
               <stage type="time">(Seja je bila zaključena 18. oktobra 2001 ob 15.54 uri.)</stage>
            </sp>
         </div>
      </body>
   </text>
</TEI>
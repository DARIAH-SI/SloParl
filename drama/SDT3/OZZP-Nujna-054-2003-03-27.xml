<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZZP-Nujna-054-2003-03-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F3A7D3DD74EF18F0C1256CF6003E90CD</idno>
               <idno type="custom" subtype="day">F53A9EFCBCB76EFDC1256CF70039DC0C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=F53A9EFCBCB76EFDC1256CF70039DC0C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZZP-Nujna-054-2003-03-27.OZZP" n="054">
               <name>Nujna</name>
               <date when="2003-03-27"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZZP-Nujna-054-2003-03-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZZP-Nujna-054-2003-03-27.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">54. nujna seja</stage>
            <stage type="date">(27. marec 2003)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 16.46 uri. </stage>


            <sp xml:id="SDT3-OZZP-Nujna-054-2003-03-27.sp1">

               <speaker>PREDSEDNIK JELKO KACIN:</speaker>

               <p>Spoštovane kolegice in kolegi! Pričenjam 54. nujno sejo odbora za zunanjo
               politiko.</p>
               <p>Obveščam vas, da so zadržani in se seje ne morejo udeležiti gospod Anderlič, ki naj
               bi ga nadomestil gospod Školč, če se pojavi, gospod Ciril Pucko, ki ga nadomešča
               gospod Aleksander Merlo, dr. Miha Brejc, ki ga nadomešča gospod Cukjati, gospod Samo
               Bevk, ki ga nadomešča gospod Grošelj, mag. Janez Kramberger, ki ga nadomešča gospod
               Kangler, gospod Lojze Peterle, ki nima nadomestila, in gospod Kebrič, ki ga nadomešča
               gospod Čeligoj. Drugih opravičil do tega trenutka še nimam.</p>
               <p>Obveščam vas, da sem na seji povabil predstavnike vlade, ministra za zunanje zadeve,
               gospoda Rupla, ki ga pozdravljam v naši sredini, skupaj s sodelavkama, potem
               državnega sekretarja za letalstvo z ministrstva za promet, gospoda Babiča, ki se nam
               bo pridružil v naslednjih minutah, in gospoda Gabrovca, ministra svetnika, visokega
               predstavnika vlade v pogajanjih o nasledstvu, da bi sodeloval pri 2. točki dnevnega
               reda; kot ste bili obveščeni, so se včeraj, kot kaže, dogovorili o delitvi salda
               klirinškega dolga Ruske federacije do držav naslednic SFRJ.</p>
               <p>Z današnjim sklicem ste dobili tudi predlog dnevnega reda seje odbora. Ali kdo
               predlaga razširitev dnevnega reda oziroma umik katere od predlaganih točk? Ne. Ker ni
               predlogov, je določen dnevni red seje, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - SKLEP O SOGLASJU ZA PRELETE LETAL ZDA ZA
                  HUMANITARNE NAMENE.</title>
               </p>
               <p>Gradivo ste prejeli na klopi. Z nami je minister za zunanje zadeve, ki ga prosim za
               uvodno predstavitev gradiva.</p>
            </sp>
            <sp xml:id="SDT3-OZZP-Nujna-054-2003-03-27.sp2">

               <speaker>DR. DIMITRIJ RUPEL:</speaker>

               <p>Spoštovane poslanke in poslanci, kolegice in kolegi, spoštovani gospod predsednik!
               Pred vami je sklep vlade Republike Slovenije o soglasju za prelete letal Združenih
               držav Amerike v humanitarne namene. Rad bi vam z nekaj besedami opisal celo zadevo.</p>
               <p>In sicer se ta najnovejši del zgodbe začne z noto, ki smo jo dobili od Združenih
               držav Amerike 25. marca, se pravi, tri dni nazaj. Združene države so nas zaprosile za
               dovolitev preleta transportnih letal Združenih držav Amerike skozi slovenski zračni
               prostor za humanitarne namene. Kot veste tudi iz medijskih poročil in kot smo
               ugotovili s pomočjo naših različnih služb, ambasad in tako naprej, se humanitarne
               razmere v Iraku in tudi v severnem Iraku zelo hitro slabšajo in so vedno težje za
               civilno prebivalstvo. Po poročanju Organizacije združenih narodov in nevladnih  organizacij, med njimi
               mednarodnega odbora Rdečega križa, potem recimo organizacije Human Rights Watch, je
               več tisoč iraških družin potrebnih nujne in takojšnje humanitarne pomoči. In slabe
               varnostne razmere še otežujejo dostavo humanitarne pomoči civilnemu prebivalstvu na
               terenu.</p>
               <p>Generalni sekretar Združenih narodov Kofi Annan se je v zvezi s humanitarno
               situacijo v Iraku 25. marca srečal s svetovalko ameriškega predsednika za nacionalno
               varnost Condoleezo Rice. Generalni sekretar je poudaril, da bo Organizacija združenih
               narodov storila vse, kar je v njeni moči, da bi iraškemu ljudstvu zagotovila
               humanitarno pomoč, vendar pa varnostne razmere v tem trenutku ne omogočajo varne
               vrnitve osebja Organizacije združenih narodov na prizadeta območja. Dolžnost
               zagotoviti humanitarno pomoč na območjih pod njihovim nadzorom je doslej na strani
               Združenih držav Amerike in njenih koalicijskih zaveznic, skladno s celovito
               odgovornostjo po mednarodnem pravu.</p>
               <p>Zaskrbljenost s humanitarnimi razmerami v Iraku in pripravljenost za aktivno
               sodelovanje pri zagotovitvi humanitarne pomoči so izrazili v svojih izjavah tudi
               Evropski svet, vlada Republike Slovenije, tudi ta državni zbor in seveda mnoge druge
               države, medvladne in nevladne organizacije. Naša država je od 27. marca 1992
               pogodbenica vseh štirih ženevskih konvencij in dveh dopolnilnih protokolov. Drugi
               oddelek dopolnilnega protokola k ženevskim konvencijam z dne 12. avgusta1949 o
               zaščiti žrtev mednarodnih oboroženih spopadov, to je protokol številka 1, predvideva
               v korist civilnega prebivalstva akcije pomoči, ki so humanitarnega in nepristranskega
               značaja in se izvajajo brez kakršnegakoli sovražnega značaja. Republika Slovenija kot
               pogodbenica tega protokola v skladu z njegovim 70. členom dovoli in olajša hiter in
               neoviran prehod vseh pošiljk pomoči, opreme in osebja, kadar je takšna pomoč
               namenjena civilnemu prebivalstvu. Notranjepravno podlago za spoštovanje običajnega
               mednarodnega prava in mednarodnih pogodb v Republiki Sloveniji predstavlja 8. člen
               naše ustave. V vladi menimo, da lahko soglašamo, v skladu z navedeno pravno podlago,
               s preleti letal Združenih držav Amerike skozi slovenski zračni prostor v humanitarne
               namene v skladu z mednarodnim humanitarnim pravom, pri čemer tako rešitev potrjuje
               tudi praksa drugih držav, ki so te odločitve že sprejele.</p>
               <p>Vlada Republike Slovenije je pri sprejemanju soglasja za dovolitev preletov med
               zadnjimi državami. To so pred nami storile že vse zaprošene evropske države, vključno
               s Francijo, Belgijo in Nemčijo in, recimo, vključno s Švico, Švica je odobrila
               humanitarne prelete in transport ranjencev, Avstrija pa bi, po naših informacijah, ki
               so zanesljive, gre za sporočila sveta za nacionalno varnost, v primeru zaprosila prav
               tako odobrila humanitarne prelete.</p>
               <p>Včeraj sem bil v družbi s predsednikom tega odbora in sem prepričan, da vam bo sam
               tudi kaj o tem povedal, v Bruslju, kjer smo govorili tako z generalnim sekretarjem
               severnoatlantskega zavezništva kot tudi z generalnim sekretarjem Evropske unije
               Javierjem Solano. V teh pogovorih smo postavili tudi vprašanje našega angažiranja pri
               reševanju humanitarne krize v Iraku in  moram reči, da so naši predlogi oziroma naši pogledi, ki
               sem jih tule približno predstavil in ki jih predstavljajo naši sklepi, torej ti
               predstavniki, ti funkcionarji, tako Nata kot Evropske unije, so se s temi našimi
               ukrepi in predlogi strinjali, celo spodbujali so nas k ekspeditivnemu ravnanju, čim
               hitrejšim odločitvam. Zaradi tega je tudi najbrž ta današnji sestanek sklican
               relativno na hitro in danes ob tej uri.</p>
               <p>Vlada je torej svojo odločitev sprejela. Sprejela jo je potem, ko je o tem
               razpravljal tudi svet za nacionalno varnost in, kot rečeno, ko smo se posvetovali z
               nekaterimi mednarodnimi faktorji.</p>
               <p>Slovenija je v zadnjem času napredovala v mednarodnem življenju, mednarodnih odnosih,
               in je na nek način bolj vključena vanje, kot je bila kadarkoli prej. To prinaša s
               seboj tudi določene odgovornosti. Ena od odgovornosti, ki jih imamo, je tudi aktivno
               poseganje v reševanju humanitarne krize v Iraku.</p>
               <p>Naj ob tem rečem še to, da smo danes na vladi govorili še o drugih možnostih za
               humanitarno pomoč prizadetemu prebivalstvu v Iraku. Mislim, da sem o tem sicer že
               nekaj javno rekel. V teh dneh bomo angažirali skupino držav, ki tvorijo tako
               imenovano Mrežo za človekovo varnost, Human Security Network, zato da bi v tej mreži
               z državami, ki tvorijo to mrežo, nudili kar najbolj učinkovito pomoč. In sicer, gre
               za angažiranje v našem primeru nekaj institucij, ki so že uveljavljene v tem
               humanitarnem pogledu. Recimo, gre za organizacijo Skupaj, ki skrbi za rehabilitacijo
               otrok, ki so bili prizadeti od vojn, gre za našo organizacijo za razminiranje in tako
               naprej.</p>
               <p>Skratka, vlada in naše ministrstvo, z menoj vred, smo zdaj obrnjeni v prihodnost in
               skušamo v času, ki je pred nami, ravnati tako, kot je v skladu z našo politiko, kot
               je v skladu z našim položajem in kot se neki moderni, demokratični, angažirani državi
               spodobi.</p>
               <p>Zdaj, ko je Slovenija praktično vključena tako že v Evropsko unijo kot v Nato, si vsi
               postavljamo vprašanje, kako naprej oziroma kako to naše angažiranje oziroma članstvo
               izkoristiti dejansko za neko višjo in bolj intenzivno vlogo v mednarodnih odnosih. Mi
               vidimo to vlogo predvsem v doseganju nekaterih načelnih ciljev zunanje politike naše
               države. Ne gre toliko več za to, da bi se vključili v eno ali drugo organizacijo,
               kajti tam že smo, ampak gre za to, da poskušamo z ostalimi, da tako rečem,
               progresivnimi državami v svetu zavarovati demokracijo, da skušamo uveljavljati
               principe mednarodnega sožitja, tudi mednarodne solidarnosti, kjerkoli je to le
               mogoče.</p>
               <p>Mislim, da bi v tem trenutku naredil premor, pa bi, če bi, predsednik, še kdo želel,
               lahko kasneje kaj pojasnil. Hvala lepa.</p>
            </sp>
            <sp xml:id="SDT3-OZZP-Nujna-054-2003-03-27.sp3">

               <speaker>PREDSEDNIK JELKO KACIN:</speaker>

               <p>Hvala lepa.  Kot je razvidno iz
               gradiva, ki ste ga prejeli na klopi, je vlada Republike Slovenije sprejela tri
               sklepe:</p>
               <p>"1. Vlada Republike Slovenije soglaša s preleti letal ZDA v humanitarne namene skozi
               slovenski zračni prostor, v skladu z mednarodnim humanitarnim pravom.</p>
               <p>2. Vlada Republike Slovenije to odločitev pošlje v seznanitev odboru za zunanjo
               politiko državnega zbora Republike Slovenije.</p>
               <p>3. Vlada Republike Slovenije se je seznanila z ustno informacijo ministra za zunanje
               zadeve o humanitarnih aktivnostih v zvezi z iraško krizo."</p>
               <p>To, kar je pravkar povedal minister za zunanje zadeve, je v duhu tega tretjega
               sklepa vlade, tako da je tudi odbor za zunanjo politiko seznanjen z vsemi
               okoliščinami in načrtovanimi ukrepi.</p>
               <p>Sam bi temu, kar je bilo povedano uvodoma, dodal samo nekaj spoznanj in ugotovitev,
               ki izhajajo iz najinega včerajšnjega skupnega bivanja v Bruslju.</p>
               <p>Zdi se mi pomembno opozoriti, da tudi na podlagi tistega, kar sami lahko spremljate
               prek elektronskih medijev, vojaška operacija ne napreduje tako hitro, kot bi si kdo
               želel. Zato se mi zdi pomembno, da se od vsega začetka zavedamo, da se Združene
               države Amerike in članice koalicije izogibajo neposrednim spopadom v mestih; to pa
               podaljšuje vojno in to tudi povečuje socialne stiske in potrebo po humanitarni
               pomoči. Na pogovorih z visokim predstavnikom Evropske unije je bilo rečeno kar nekaj
               podrobnosti o tem, na kakšen način naj bi spravili nujno potrebno pomoč v Irak, kjer
               je kar 55.000 mest, kjer so doslej delili humanitarno pomoč. Skratka, ko se bodo
               vojaške operacije ustavile, bo to zahtevna operacija, ki bo zahtevala logistiko,
               distribucijo in seveda veliko neposrednega dela na terenu. Zato bo vsaka akcija
               izjemno dobrodošla. Midva sva se pogovarjala še pred začetkom seje Varnostnega sveta,
               na kateri je generalni sekretar Kofi Annan posebej opozoril na potrebo in vlogo
               Organizacije združenih narodov pri humanitarni pomoči. Zatoje v tej luči odločitev,
               ki jo je sprejela vlada, povsem na mestu in v skladu z 2. točko, v kateri je vlada
               odločila, da pošlje svoje sklepe v seznanitev odboru za zunanjo politiko državnega
               zbora Republike Slovenije, sem današnjo sejo tudi sklical.</p>
               <p>Zdaj pa odpiram razpravo. Med navzočimi se je prvi priglasil k razpravi kolega
               Roberto Battelli, za njim kolega Aurelio Juri, ostali pa se bost, kot pričakujem, še
               priglasili. Roberto, prosim.</p>
            </sp>
            <sp xml:id="SDT3-OZZP-Nujna-054-2003-03-27.sp4">

               <speaker>ROBERTO BATTELLI:</speaker>

               <p>Hvala lepa, gospod predsednik. Vse do zadnjega odstavka pod <stage>(rimsko)</stage> II zadeva
               pravzaprav možnost Republike Slovenije, da nudi in posreduje humanitarno pomoč tem,
               ki jo rabijo. Relevantno vprašanje je v zadnjem odstavku pod <stage>(rimsko)</stage> II. Zdaj bi
               skrajšal to, kar sem mislil povedati, na naslednje vprašanje: katera določba
               mednarodnega humanitarnega prava nas zavezuje k temu, da  omeji posledice lastnega ravnanja, torej kaj nas v
               tem kontekstu zavezuje, da mu v tej njegovi intenci pomagajo. Jaz pogrešal, slišal
               sem, da bo Republika Slovenija pomagala pri rehabilitaciji žrtev min in to je seveda
               hvalevredno in to pozdravljam. Pogrešam pa kakršenkoli drug sklep vlade Republike
               Slovenije v zvezi z lastnim slovenskim naporom za posredovanje lastne humanitarne
               pomoči žrtvam vojne v Iraku. Hvala.</p>
            </sp>
            <sp xml:id="SDT3-OZZP-Nujna-054-2003-03-27.sp5">

               <speaker>PREDSEDNIK JELKO KACIN:</speaker>

               <p>Hvala lepa, Roberto. Naslednji je gospod Juri.</p>
            </sp>
            <sp xml:id="SDT3-OZZP-Nujna-054-2003-03-27.sp6">

               <speaker>AURELIO JURI:</speaker>

               <p>Hvala, predsednik. Naj takoj povem, da jaz tega sklepa ne bom podprl, pa ne zaradi
               tega, ker ne želim, da bi prispevali k humanitarni pomoči v Iraku, ampak ker se mi
               zdi zgodba čedalje bolj perverzna. Nekaj o tem je že kolega Battelli povedal.</p>
               <p>Najboljša humanitarna gesta bi bila, ko bi seveda napadalec v tem trenutku prekinil
               napad in omogočil, da Združeni narodi vstopijo in sanirajo situacijo, ki jo je sam
               napadalec povzročil. To je ena moja ocena.</p>
               <p>Naslednja. Zaprosilo prihaja s strani napadalca, s strani Združenih držav Amerike in
               brez ustrezne verifikacije Organizacije združenih narodov, zato bom jaz seveda
               pristal na tovrstna zaprosila takrat, ko bodo imela, če poenostavljam, žegen, pečat
               OZN ali pa Evropske unije in, ko bodo taka zaprosila usklajena z Evropsko unijo.</p>
               <p>Tretje. Glede na dosedanje početje, sami veste, da jaz to vojno in to agresijo
               obsojam. Tisti, ki je zaprosilo dal, Združene države Amerike, niso zame verodostojni,
               se sprašujem ali, glede na to, da so bile kršena s to vojno mnoga mednarodna pravila
               od 2. člena ustanovne listine Organizacije združenih narodov, do 1. člena, če hočemo
               tudi Severnoatlantske pogodbe, se sprašujem, ali mu lahko verjamem, da bo prevažal
               preko našega neba humanitarno pomoč, pa nekaj drugega, morda tudi hrano in zdravila
               in pomoč za lastne vojake. Torej iz tega naslova seveda zame ni utemeljena ta prošnja
               in zaradi tega bo moj glas proti. Hvala.</p>
            </sp>
            <sp xml:id="SDT3-OZZP-Nujna-054-2003-03-27.sp7">

               <speaker>PREDSEDNIK JELKO KACIN:</speaker>

               <p>Hvala lepa. Naslednji prijavljeni je kolega Podobnik? Še kdo? Potem Školč. Še kdo?
               Gospod Bernik. Prosim, najprej kolega Podobnik.</p>
            </sp>
            <sp xml:id="SDT3-OZZP-Nujna-054-2003-03-27.sp8">

               <speaker>JANEZ PODOBNIK:</speaker>

               <p>Hvala, predsednik. Spoštovani
               minister, poslanski kolegi, vsi prisotni! Pred seboj imam, danes smo prejeli na klop
               sklep vlade in pod točko 2 piše, da vlada Republike Slovenije to seznanitev pošlje v
               seznanitev odboru za zunanjo politiko državnega zbora Republike Slovenije. Ko pa je
               sama točka intonirana sklep o soglasju s preleti letal ZDA v humanitarne namene skozi
               slovenski zračni prostor, v skladu z mednarodnim humanitarnim pravom. Jaz bi v skladu
               z določeno točko dnevnega reda predlagal, da se vendar tudi odbor opredeli, torej da
               glasujemo o tem soglasju. In, če bo do takega sklepa prišlo, bom jaz, pa tudi
               poslanski kolega Kangler, ki predstavljava Slovensko ljudsko stranko tak sklep
               podprla.</p>
               <p>Samo na kratko. Podlaga za tak sklep je brez dvoma v mednarodnih konvencijah, ki jih
               je Slovenija podpisala. Ena od podlag za tak sklep je brez dvoma tudi v ravnanjih
               evropskih držav, ki so bile za podoben sklep zaprošene, ne samo držav članic Evropske
               unije, tudi nekaterih nevtralnih držav. Zame ima posebno težo ravnanje nevtralnih
               držav pri takovrstnem sklepanju in odobritvi</p>
               <p>Eno izkušnjo bi rad povedal. Včeraj je bilo, ko smo na tem mestu imeli pogovor s
               predsednikom nemškega zveznega parlamenta, gospod Thiersejem, zelo odkrito je najprej
               tukaj v razpravi, potem pa tudi na delovnem kosilu govoril o teh vprašanjih. Namreč,
               vprašal sem ga dvakrat, da je znano stališče Nemčije do tega posega, da ga ne
               podpira. Po drugi strani pa ima Nemčija seveda odprt zračni prostor za ameriška
               letala in seveda tudi vse letalske baze je dala na razpolago in ne samo za
               humanitarne namene. Njegov odgovor je bil naslednji in se mi zdi pomemben tudi za
               naše razmere, da se mi ne strinjamo z vojaškim posegom v Iraku, toda mi imamo
               sporazum, smo člani neke asociacije in seveda, ta sporazum še vedno za nas velja in v
               primeru, ko smo zaprošeni za tako rešitev, se odločamo tudi na podlagi sporazuma,
               kateri je za nas obvezujoč. Rekel je, da je to bila težka situacija za našo
               koalicijo, imamo tudi prerekanje o tem, ampak Nemčija se je odločila tako. Torej, to
               je zame dodaten argument, da tak predlog podprem.</p>
               <p>In še enega bi omenil. Ko smo pred nekaj dnevi v državnem zboru na dokaj konflikten
               način sprejemali resolucijo oziroma deklaracijo o odnosu do te vojne v Iraku, nimam
               pred seboj naše resolucije, imam pa v spominu, da smo v tretji alinei zapisali, da še
               posebej podpiramo resolucijo Evropskega sveta, še posebej tisti del, ki je vezan prav
               na odgovornost in pomoč glede humanitarnih razlogov za prebivalstvo v Iraku. Ta del
               resolucije Evropskega sveta je zelo jasen. Torej, predlog te resolucije glasi:
               Državni zbor podpira izjavo Evropskega sveta o Iraku z dne 20.3., še zlasti zavezo
               Evropske unije k aktivni vključitvi v reševanju humanitarnega položaja v Iraku. In ta
               naš današnji sklep vsekakor sledi temu delu resolucije Evropskega sveta, ki je potem
               postaltudi del resolucije državnega zbora. To so trije razlogi, na podlagi katerih
               bom sam tak sklep podprl. Hvala lepa.</p>
            </sp>
            <sp xml:id="SDT3-OZZP-Nujna-054-2003-03-27.sp9">

               <speaker>PREDSEDNIK JELKO KACIN:</speaker>

               <p>Hvala lepa. Naslednji je kolega Školč. Prosim.</p>
            </sp>
            <sp xml:id="SDT3-OZZP-Nujna-054-2003-03-27.sp10">

               <speaker>JOŽEF ŠKOLČ:</speaker>

               <p>Hvala lepa. Seveda menim, da je v izhodišču pač potrebno le razčistiti to, ali bomo
               ostali pri tem, kar je predlagala vlada, ali kar mislim, da se je nesrečno zapisalo
               sklicatelju tega odbora, da bomo potrjevali sklep. Ker vlada državnega zbora in niti
                   odbora ne prosi za
               potrditev tega sklepa, ampak pošilja to v seznanitev. Od tega je seveda odvisen tudi
               potek diskusije, ne glede na to, da se seveda postavljajo zelo podobna vprašanja.
               Ampak, če bo ostalo pri tem, kar je predlagala vlada, potem mi lahko sklepamo na
               koncu, da smo se seznanili s podatki, ki jih je posredovala vlada, da smo jo
               eventualno opozorili na določene momente, da smo dobili ustrezna pojasnila in tako
               naprej.</p>
               <p>V drugem primeru, da bomo mi sklepali o tem, potem bo verjetno ta postopek
               zahtevnejši in daljši, ker bo potrebno formulirati eventualne sklepe odbora. Zato to
               ni tako nepomembno. Kot veste, je bila podobna situacija tudi v tisti deklaraciji, ki
               smo jo sprejemali pred parimi dnevi.</p>
               <p>Jaz bom v tem trenutku razpravljal na izhodišču, ki ga je pač ponudila vlada in iz
               tega naslova poskušal predvsem pridobiti dodatne informacije, tako za odbor, kot za
               zainteresirano javnost. In tudi se mi zdi, če smo pošteni, je za državni zbor in ta
               odbor še posebej bistveno lažje, da ostanemo na tem, kar predlaga vlada, kot če se
               teža odločitve prenaša na sam odbor.</p>
               <p>Mi smo se dva dni nazaj uskladili o tem v deklaraciji, da v tej vojni, ki ni imela
               soglasja varnostnega sveta nasprotujemo. To smo pač rekli z besedami, da obžalujemo.
               To je del problema. Sedaj smo se znašli v tisti situaciji, ki se ji pač reče
               situacija, ki jo je povzročila vojna sama, kjer pravzaprav, ne da bi opredelili to,
               kar je ponavadi potrebno, kdo je kdo v tej vojni, v skladu s tem kar piše v tem
               materialu, s temi štirimi konvencijami in dvemi protokoli rešujemo oziroma poskušamo
               sodelovati pri reševanju humanitarnih problemov. To se mi zdi razumen okvir za
               današnjo razpravo. Vse drugo bi povzročilo pomembna vprašanja, ampak vprašanja, ki
               gredo čez to. Ampak tudi, ko gremo na to, bi vas opozoril, da jedržavni zbor v tej
               diskusiji sprejel dva sklepa, ki sta do neke mere omejujoča in tudi zavezujoča za
               vlado, če ju seveda hoče upoštevati, ker je to v smislu deklaracije in to ni zakon,
               je to seveda stvar interpretacije.</p>
               <p>Vi veste, da smo tudi na tem
               odboru in na zboru govorili hipotetično o teh stvareh, ki zdaj sledijo in ki jih
               zaenkrat obravnavamo samo kot soglasje o posredovanju humanitarni pomoči. Ampak naša
               dva sklepa sta bila, prvi je bil nedvoumen, da naj vlada Republike Slovenije poskuša
               vse stvari spraviti nazaj v okrilje Združenih narodov ali pa večino teh akcij poskuša
               peljati v okviru te organizacije.</p>
               <p>Kaj se v tem trenutku dogaja v Združenih narodih bi lažje povedal minister Rupel,
               ampak skupina držav je včeraj že začela ravno to diskusijo o tem humanitarnem
               problemu v Iraku in možnostih za posredovanje.</p>
               <p>Tisto, kar se zastavlja kot vprašanje je, ali glede na to, kar smo sprejeli dan
               nazaj, obesiti ta soglasja na čimprejšnjo uskladitev teh vprašanj znotraj varnostnega
               sveta, ali oceniti to situacijo kot tako, da lahko mimo varnostnega sveta odobrimo ob
               vprašanjih, ki so bila tu že postavljena prelete v humanitarne namene.</p>
               <p>Kar se tiče te znamenite 3. točke, bi vas spomnil najprej na besede ministra Rupla,
               da je Evropska unija obrnjena in prihodnost in njene akcije, kar se tega tičejo. Ergo
               iz tega sklepa ni mogoče potegniti direktne povezave na odločitev, ki jo imamo danes,
               razen po terminih. Ker, tudi ko smo razpravljali o tem, smo razpravljali na način, da
               je potrebno usklajevati akcije znotraj unije oziroma Evropskega sveta. Tako, da se mi
               to, ko se citira kot podlaga za to odločitev, če boste šli natančno proučiti ta
               dokument, ne zdi zadostna podlaga. Sam nimam na razpolago tako velikega aparata kot
               drugi, da bi lahko trdil kaj več v povezavi s tem, ampak vsekakor pa je bila volja
               državnega zbora, da to sprejme na način, da se slovenska politika vizavi Amerike in
               vizavi Iraka, da tako rečem, poskuša koordinirati z Evropo, kolikor je to mogoče, to
               dodajam, ker to ni bilo rečeno in, absolutno, kar se tiče Združenih narodov.  Tako da, ko prihajamo na to
               zaprosilo in se tu sklicujemo na to mednarodnopravno podlago obstaja seveda zelo
               resen problem in ko ostajamo znotraj tega, da verjamemo da gre izključno za
               humanitarne akcije. Te štiri konvencije in dva protokola, ki sta podlaga za to, na
               kar se sklicujemo, za Slovenijo veljata. Tisti člen protokola, na katerega se pač ta
               material pač sklicuje, je člen iz protokola, ki ga Združene države niso ratificirale.
               Tu seveda piše da velja običajno mednarodno pravo. Seveda je to prikladna slovenska
               interpretacija in jaz si poskušam, jaz sem samo rekel da niso ratificirale teh dveh
               protokolov, na katerega enega podlago mi to obešamo. Mislim da jeto točno. To
               citirajo isto materiali, ki jih je pripravila vlada, oziroma zunanje ministrstvo. Jaz
               sem pripravljen tudi verjeti, da se bodo Američani podvrgli vsem tem določilom teh
               dveh protokolov ne glede na to, da jih niso podpisali. Recimo da moram pač verjeti
               zunanjemu ministrstvu in vladi. Ampak tu sigurno nastopa nek problem. Ker poglejte ta
               70. člen o katerem govori ta podlaga, tu bi bilo nujno upoštevati vsaj še 69. člen.
               Ker predvsem 69. člen je tisti, ki bo pomiril našo javnost. 69. člen, za tiste, ki
               pač nimate teh papirjev pred sabo, govori o tem, kaj vse se lahko smatra za
               humanitarno pomoč. Od oblek, sanitete, ne vem, šotorov in tako naprej. In tako da je
               ta terminologija v kolikor mi naše soglasje povezujemo s temi štirimi konvencijami in
               dvemi protokoli, terminologija, ki dejansko onemogoča transport kakršnihkoli verjetno
               vojaških sredstev. To se mi zdi nujno tu povedati, če se sklicujemo na te stvari. In
               to tudi za nas velja, in ne vem zakaj bi bilo za koga sporno. In če dajemo soglasja
               nepovezano s tem protokolom, potem bi rad tu prisotne opozoril, da ta protokol
               dopušča tudi mehanizme kontrole. Tisto kar jaz sprašujem je, ali je vlada, glede na
               to da je pri nas javno mnenje zelo razburkano, predvsem v teh vprašanjih ali smo na
               nekih seznamih ali nismo in da ne vemo, ali so to krivi novinarji ali je to kriva
               Bela hiša, ali je Bush, ali so kakšni drugi ljudje, vsak dan je zjutraj vznemirjanje,
               popoldne pomirjanje, ampak to
               dejansko vzpostavlja situacijo ko je treba biti zelo natančen. Vizavi državnega
               zbora, vizavi javnosti in tudi vizavi mednarodne skupnosti. In v teh dveh sklepih,
               oziroma treh, ki jih je vlada sprejela ni popolnoma jasno, ali je pripravljena
               sprožiti te mehanizme nadzora, če se bo postavil dvom Je pa to pomembno. Seveda smo
               tu na tisti točki, kjer sem začel. Ali se mi seznanjamo s temi stvarmi, ali dajemo
               soglasje. Če bomo dajali soglasje, potem sem jaz pripravljen oblikovati določene
               sklepe, da se uporabijo tudi mehanizmi, ki jih predvidevajo ti protokoli, za katere
               verjamem ministru Ruplu in njegovi ekipi, da jih je mogoče izterjati, ne glede na to,
               da jih Američani niso ratificirali. Ker poglejte, da se ne bi pretirano slepili. Te
               stvari so ključnega pomena. Iz preprostega razloga to ni bilo izrečeno, bo pa takoj,
               ko bodo nastopili manj fini ljudje. Ali obstoji možnost, da se v kontekstu teh
               preletov opravljajo tudi transport sil in opreme, ki v kontekst humanitarnega prava
               ne sodijo. In mi tu rabimo, bom rekel, zagotovilo vlade, da v noti, kije nismo videli
               na tem odboru Američani tega ne zahtevajo. Potem bo naša javnost mirna. Sicer bo dvom
               obstajal. Ker jaz bi rad, da tiste stvari, da če rečemo da odobravamo humanitarno
               pomoč v skladu z veljavnimi konvencijami in protokoli, da tega ni mogoče uporabljati
               za kakršnokoli drugo akcijo. Sicer dajemo razmišljati o tem, da vlado pozovemo, naj
               sklepa drugačne vrste aranžmaja. Ne vem kaj to pomeni kljub vsemu, ker to pa imate vi
               več pravnikov, ampak za določene tipe preletov, tudi ko se sklicujemo na ta dva
               protokola in štiri konvencije, je ne glede na veljavno pravo potrebno izvesti
               sporazume. Za sanitetna letala na primer.  Ampak to so stvari, ki se, mi postajamo pač v globalnem
               svetu, smo vpleteni v reševanje nekih globalnih problemov in moramo paziti, da vsak
               korak, ki ga naredimo, da nam omogoča naslednje. In iz tega vidika se mi zdi, da je
               potrebno predvsem od vlade dobiti odgovore na to, ali ima, gospod Rupel, če se vam
               kam mudi, potem povejte, potem mi lahko tudigremo, ker smo to slišali. Če pa hočete,
               da mi pojasnimo si nekatere stvari, se vam zahvaljujem.</p>
            </sp>
            <sp xml:id="SDT3-OZZP-Nujna-054-2003-03-27.sp11">

               <speaker>DR. DIMITRIJ RUPEL:</speaker>

               <p>Ali to ni dovoljeno tu?</p>
            </sp>
            <sp xml:id="SDT3-OZZP-Nujna-054-2003-03-27.sp12">

               <speaker>JOŽEF ŠKOLČ:</speaker>

               <p>Vse je dovoljeno. Saj veste. Gre enostavno za to, da mi rabimo tudi preko tega odbora
               dati popolnoma jasna zagotovila, da če je vlada zagotovila prelete<stage>(?)</stage> v humanitarne
               namene, da ti preleti, ne bodo, da skrajšam, ne bodo pokrivali tudi drugih operacij.
               To se mi zdi vloga parlamenta v enem in drugem kontekstu. In mislim, da tudi vlada ne
               more imeti bistveno drugačnega mnenja, ker sicer je bolj pošteno do parlamenta in do
               javnosti, da te stvari predstavi. Hvala lepa.</p>
            </sp>
            <sp xml:id="SDT3-OZZP-Nujna-054-2003-03-27.sp13">

               <speaker>PREDSEDNIK JELKO KACIN:</speaker>

               <p>Hvala lepa kolega Školč. Rekli ste, da je javno mnenje razburkano. Jaz dopuščam, da
               je tudi razburkano, ampak dovolim si izjavo, da ga tudi vi burkate v vseh pomenskih
               odtenkih tega glagola. Zato vas res prosim, da tako kot mi vas poslušamo, dovolite
               tudi drugim, da tukaj sedijo za mizo in vas poslušajo brez vaših medklicev.</p>
               <p>Zdaj vam bom pa ugovarjal v nekaterih vaših trditvah. V prvem stavku ste rekli, da
               se je ta točka nesrečno zapisala sklicatelju. Ta točka je samo prepisana iz gradiva
               vlade, ki ga imate pred seboj in tam piše, da je vlada sprejela, citiram sklep <q>"za
               prelete letal ZDA v humanitarne namene"</q>. Intako tudi piše. Tako, da ne razumem, kaj
               se je tako nesrečno zapisalo sklicatelju, če gre za gradivo vlade.</p>
               <p>Drugič, ne razumem vas, kaj je za odbor lažje ali težje, če se breme te odločitve
               prenaša na odbor, zame to ni nobena teža, gre za vlado Republike Slovenije, gre tudi
               za to koalicijsko vlado in jaz nimam čisto nobene teže in težav obravnavati to točko
               in sprejeti te sklepe naše in tudi moje vlade. Tega preprosto ne razumem v čem bi
               imeli mi tukaj težave.</p>
               <p>In tretja korekcija, rekli ste, da v naši deklaraciji piše, da ZDA niso imele
               soglasja varnostnega sveta. V naši deklaraciji piše, da se je reakcija zgodila brez
               podpore varnostnega sveta, tako da bodo stvari korektne in da ne bi razpravljali o
               rečeh, ki tukaj ne obstajajo. Zdaj ima pa repliko gospod Battelli na gospoda
               Podobnika, ki že nekaj časa čaka na repliko. Prosim.
               </p>
            </sp>
            <sp xml:id="SDT3-OZZP-Nujna-054-2003-03-27.sp14">

               <speaker>ROBERTO BATTELLI:</speaker>

               <p>Hvala lepa. Janez mi ne bo zameril, malo uporabljam njegovo izvajanje zato, da
               pojasnim določene stvari. Evropski svet, pravzaprav pravi, da je treba uporabiti 69.
               člen. To je pošiljanje nekaj ton zdravil, hrane, dek, oblačil, ali šotorov, nekaj ton
               vsega tega skupaj v humanitarne namene. To je odločitev evropskega sveta.</p>
               <p>Evropski svet pravi, da je treba dovoljevati prelete Amerike v te ali one namene, to
               hočem povedati. Kar zadeva te, se pravi, odločitve Nemčije, Belgije in pa Francije,
               seveda, oni imajo sporazume, ki izhajajo iz njihovega članstva v Nato. Iz teh
               razlogov so tudi oni dali na razpolago baze. To so sporazumu, ki izhajajo iz članstva
               v Natu. Kar zadeva pa sklepe, jaz se bom zavzel za to, če bo do te točke prišlo, zato
               da se je odbor seznanil pač s tem, kar je vlada že odločila, pa bi potem, seveda, jaz
               bom predlaga, da odbor poziva vlado, da Republika Slovenija naredi vse, kar je v
               njeni moči znotraj združenih narodov, zato da se humanitarne intervencije uskladijo v
               Združenih narodih, in da je zato mandat pač varnostnega sveta v tem smislu in da
               izdela tudi ... program pošiljanja humanitarne pomoči v Irak. Hvala.</p>
            </sp>
            <sp xml:id="SDT3-OZZP-Nujna-054-2003-03-27.sp15">

               <speaker>PREDSEDNIK JELKO KACIN:</speaker>

               <p>Hvala lepa. Zdaj replicira nazaj Janez Podobnik.</p>
            </sp>
            <sp xml:id="SDT3-OZZP-Nujna-054-2003-03-27.sp16">

               <speaker>JANEZ PODOBNIK:</speaker>

               <p>Zelo kratka replika. Potem se ne bom v tem smislu več oglašal. Jaz bi rad repliciral
               kolegu Battelliju, upam, da govoriva o isti deklaraciji evropskega sveta.</p>
               <p>Ne, ne kolega Battelli, to je original zapisana in podlaga za to je, ki imamo v
               angleščini, tretja alinea te deklaracije, ki govori področje odnosa do Iraka, drugo
               področje je odnos regionalno in tretje je pa mednarodno. In v tretji alinei je zadeva
               jasna, in tukaj je podlaga tudi za tako odločanje državnega zbora, če smo rekli, da
               je to naša resolucija oziroma deklaracija. Kar se pa tiče, lahko pogledaš, kolega
               Battelli. Kar se pa tiče vprašanje uporabe vojaških baz, bi pa rad povedal naslednje:
               jaz sem povedal, da so lahko izkušnje evropskih držav še posebej držav Evropske
               unije, lahko za nas pozitivna motivacija, še posebej tistih držav, ki so tudi v
               varnostnem svetu dosledno nasprotovale vojaškemu posegu v Irak. In te države, kot je
               rekel predsednik nemškega parlamenta, bi lahko na podlagi relacij, ki jih imajo
               znotraj veze Nato, morda tudi nekoliko drugače se odločile, ampak to ni pomembno, da
               bi izdale svoje zaveznike v zvezi Nato, na tem področju, a tega niso storile. To so
               besede predsednika nemškega zveznega parlamenta. Zame je tudi pomembna izkušnja
               nevtralnih držav. Vsaj ena je bila že omenjena, morda pa je še kakšna...</p>
            </sp>
            <sp xml:id="SDT3-OZZP-Nujna-054-2003-03-27.sp17">

               <speaker>GOSPOD ____________:</speaker>

               <p>Irska...</p>
            </sp>
            <sp xml:id="SDT3-OZZP-Nujna-054-2003-03-27.sp18">

               <speaker>JANEZ PODOBNIK:</speaker>

               <p>Torej, vsaj dve sta taki. Hvala lepa.</p>
            </sp>
            <sp xml:id="SDT3-OZZP-Nujna-054-2003-03-27.sp19">

               <speaker>PREDSEDNIK JELKO KACIN:</speaker>

               <p>Kolega Battelli, jaz bom prebral samo tisti del, ki odgovarja na vaš ugovor o
               Združenih narodih oziroma zahtevo, da moramo delati v okviru Združenih narodov. We
               belive that the United nations must continue to play a central role during and after
               the current crisis. The UN system has a unique capacity and practical experience in
               coordinatin assistance in postconflict states. The security council should give the
               United nations a strong mandate for this mission. Zato smo izbrali to odločitev
               evropskega sveta, ki se navezuje na vse ostalo, da smo skrajšali našo deklaracijo in
               da naši vladi nismo dajali preveč natančnih usmeritev, pač pa smo jo napotili, da naj
               v skladu s sklepom evropskega sveta se vključi v te aktivnosti na najbolj optimalen
               način. S tem smo skrajšali morebitno podaljšanje besedila deklaracije, ki smo jo
               sprejeli v torek zvečer.</p>
            </sp>
            <sp xml:id="SDT3-OZZP-Nujna-054-2003-03-27.sp20">

               <speaker>ROBERTO BATTELLI:</speaker>

               <p>To bo zdaj čisto kratko predsednik. Ampak zdaj je zadeva res ...<stage>/NErazumljivo./</stage>...
               Ker vi ponavljate to, kar sem jaz povedal in predstavljate to, kot da je bil to nek
               moj ugovor in ali gre za globoki nesporazum ali ne vem, za kaj gre ta trenutek. Jaz
               sem samo rekel, to kar je evropski svet sprejel, ni enako kot dovoljevati Američanom,
               da vozijo svojo pomoč skozi naše ozemlje. O tem govorim in tega ni tam notri.  Je pa zaveza vseh držav, da
               sodelujejo in uporabijo vsa sredstva za humanitarno pomoč Iraku skozi Združene
               narode. To je deklaracija Evropskega sveta.</p>
            </sp>
            <sp xml:id="SDT3-OZZP-Nujna-054-2003-03-27.sp21">

               <speaker>PREDSEDNIK JELKO KACIN:</speaker>

               <p>Jaz predlagam, da se o tem ne pogovarjamo, predlagam pa kolega Batteli, da naredimo
               kopijo tega dokumenta in si ga prebereš. Zdaj pa je naslednji razpravljavec doktor
               Jožef Bernik.</p>
            </sp>
            <sp xml:id="SDT3-OZZP-Nujna-054-2003-03-27.sp22">

               <speaker>DR. JOŽEF BERNIK:</speaker>

               <p>Hvala lepa gospod predsednik. Gospod minister, spremstvo, druga ministrstva in
               kolegice in kolegi. Ta sklep v treh točkah je jasen, vendar ne pove zadosti. V
               smislu, da je potreben, ga podpiram. Vendar bi bilo zelo dobro, če bi bil boljše
               artikuliran in nekoliko bolj razčlenjen. Namreč, nisem siguren, kakšno kompetenco ima
               naš odbor za zunanjo politiko pri teh stvareh, ali to samo vzamemo na znanje ali smo,
               se pričakuje, da bomo odobrili ali karkoli?</p>
               <p>Vendar, kakorkoli že, tukaj se mi zdi, da je vredno govoriti in debatirati o teh
               točkah, kajti so izredno važne. Me pa moti to, da recimo, ko prihaja do drugih
               stvari, ki jih vlada dela, recimo korupcije in tako naprej, ne vidim niti en procent
               te navdušenosti, da gremo v dno kot je danes prisotna tukaj. Vendar, pametno je, da
               se o tej zadevi pogovorimo in jaz to prošnjo ameriške vlade gotovo podpiram, jo je pa
               treba spraviti v primeren pravni okvir. Jaz sem gleda vse te konvencije, specifično
               nisem videl omenjanja pa tudi nisem imel, da so bila, ki bi govorila o tem
               ...<stage>/Nerazumljivo./</stage>...in tako dalje. Vendar nismo tukaj brez nekega ..., ko je šlo za
               Kosovo in Makedonijo smo imeli sporazum za prevoz za prelet ameriških letal v te
               kraje in sicer za razne take potrebe in pa tudi mislim, da je šlo za vojaške artikle.
               Ne vem, nisem bil v tem parlamentu, da moral vedeti, kaj ste takrat govorili in
               kakšno nasprotovanje je bilo temu, ampak mislim, da bi lahko si ogledali ta sporazum,
               pa potem morda kakšno analogijo glede tega naleteli.</p>
               <p>Naša deklaracija, ki smo jo pred nekaj dnevi sprejeli se mi zdi, da je bila zelo
               nespretna in nevtralna, pasivna in brez vsake vrednosti razen morda to da dobro
               izgleda. Zakaj to pravim? Pravim to, da Slovenija ni tam v tisti deklaraciji zavzela
               nobene odgovornosti za to, da bo recimo predlagal to varnostnemu svetu ali kaj
               podobnega ali pa da bi rekla, se bomo pridružili humanitarni akciji in tako naprej.
               Če se motim, upam, da mi kdo razložil. Ampak,  tako je bilo. Tista deklaracija sedaj visi v zraku in
               bi lahko bila precej bolj koristna, če recimo bi rekla, da imamo tudi vladi Združenih
               držav Amerike posredovali naše mnenje in poskušali sodelovati pri doseganju miru.
               Dobro.</p>
               <p>Sedaj pa iz tega delamo tako veliko tragedijo, da je neverjetno. Ko je šlo za
               odločitve varnostnega sveta vsi vemo, da so vsi sprejeli dejstvo, da je Sadam Husein
               in pa Irak nevarna zadeva, da je treba nekaj narediti in tako dalje in tako dalje.
               Vsi vemo, da tiste države, ki so nasprotovale kakšnemu vojaškemu posegu niso imele
               nobenega načrta, kaj bodo po tistem, če bodo poslali te inšpektorje v Irak za dva
               tedna, za dva meseca, za dva leti ali kaj. Kaj bodo potem naredili?</p>
               <p>Torej, ni bilo nobenega načrta. Jaz obžalujem vojno. Nikdar nisem bil v nobeni
               oziroma nikdar nisem sodeloval v nobeni vojni in nikdar nisem imel orožje v rokah in
               tako dalje, mi je žal. Ampak, realnost kakršna je se mi zdi, da jo je treba sprejeti
               in narediti vse, da se to čimprej konča. Da ja tisti, ki so bili mirovniki pri nas,
               so prišli nazaj in sedaj so začeli zbirati denar za to, da bodo humanitarno akcijo
               začeli tam. Dobro, to je velik paradoks, ker prišli so nazaj zato ker so videli, da
               jimSadam Husein ni všeč in sedaj pa hočejo povedati, kako človekoljubni so. O takih
               ljudeh ima človek zelo težko oziroma ne more imeti posebnega spoštovanja zlasti, ker
               se nikdar v preteklosti niso o nobeni taki stvari oglasili. Zdaj se pa oglašajo in
               sevedatisti sovražniki so Združene države Amerike, za temi so pa vsi tisti, ki so
               izgubili takrat kaj...</p>
            </sp>
            <sp xml:id="SDT3-OZZP-Nujna-054-2003-03-27.sp23">

               <speaker>PREDSEDNIK JELKO KACIN:</speaker>

               <p>Kolega Zlobec, tukaj ima vaš kolega besedo in prosim, da mi ne skačete v besedo, kar
               se od diplomata ne spodobi. Hvala lepa.</p>
            </sp>
            <sp xml:id="SDT3-OZZP-Nujna-054-2003-03-27.sp24">

               <speaker>DR. JOŽEF BERNIK:</speaker>

               <p>Hvala lepa gospodu diplomatu, da me je zmotil. Ampak, gremo naprej. No, in tukaj
               zadaj je nakopičen del in tako dalje in tako dalje, tu je cela vrsta kompleksnih
               zadev. In, mi Slovenci, kar lahko, pa naša vlada, lahko naredimo, da postavimo čisto
               jasne kriterije, da če prav obžalujemo vojno bomo naredili vse, kar se da tako za
               Združene države kot z varnostnim svetom in tako dalje, da se ta zadeva konča čimbolj,
               čim hitreje in čimbolj humano. In, potem je pa seveda še drugo vprašanje, bi rekel.
               In, to vprašanje je to, slovenska podjetja že gledajo, kako se bodo vključili v
               rekonstrukcijo Irana. Če bi naši ljudje bili resnično tako zagroženi nad celo
               stvarjo, potem ne bi podjetja že začela planirati, kako se bodo vključila in dobila
               večji delež Tam od tistih
               stvareh, ki jih je vaša bivša vlada gradila je v Iranu. Tu niso bile humanitarne
               ustanove, ampak so bile vse druge ustanove, ki jih je danes vojska morala razbijati.</p>
               <p>Tako da, jaz sam sem bil žrtev tistega, kar so naši predniki delali ali pa tudi mi
               delali do 1920 leta in zato nimam čisto nobene simpatije za tiste, ki jokajo danes o
               gotovih stvareh. Takrat, ko smo bili mi Slovenci zunaj po svetu zločinci pa smo bili,
               nismo bili Slovenci, nobenega od vas ni bilo nikogar tukaj, hvala lepa, za vse to.
               Zato tudi, ne bom ničesar, nič sodeloval z vašimi idejami v tem primeru. Hvala.</p>
            </sp>
            <sp xml:id="SDT3-OZZP-Nujna-054-2003-03-27.sp25">

               <speaker>PREDSEDNIK JELKO KACIN:</speaker>

               <p>Hvala lepa. Kolega Bernik, v zvezi z vašo razpravo, ko ste omenjali soglasje vlade
               Republike Slovenije v letu 1999, ko je šlo za operacijo nad Jugoslavijo, takrat je
               Slovenija dala zračni prostor v neomejenem obsegu in nedvomno je šlo za prelete
               vojaških borbenih letal, ki so odhajala v bojne akcije na zvezo Republiko
               Jugoslavijo, kar smo lahko s prostim očesom videli nad Ljubljano, ker so se ravno
               tukaj oskrbovala z gorivom.</p>
               <p>Tako da, tukaj je velika razlika, tukaj pa gre za operacijo v skladu z mednarodnim
               humanitarnim pravom, zato se mi zdi, da je to treba kategorično povedati, da je
               soglasje, sklep vlade, ki ga je sprejela danes zelo omejevalen, takrat pa smo se v
               skladu z drugačnim potekom dogodkov odločali tako, kot smo se.</p>
               <p>Če sem prav razumel opozorilo, bi rad, kolega Školč repliciral.</p>
            </sp>
            <sp xml:id="SDT3-OZZP-Nujna-054-2003-03-27.sp26">

               <speaker>JOŽEF ŠKOLČ:</speaker>

               <p>Hvaležen sem, da vsaj drugi se pač s tem lažje strinjate, vidite, kot meni, ampak jaz
               nisem vedel, da je ta odbor organiziran, kot krožek za rezervne oficirje.</p>
               <p>Tako da, moram le povedati, da tista pripomba, ki se je nanašala na to, da jaz nisem
               koga poslušal, verjetno ste koga drugega videli, jaz sem v diskusiji vse pozorno
               poslušal in v tem smislu ne vidim razloga, da bi me k temu posebej opozarjali.</p>
               <p>Tisto, kar sem pa vprašal, je imel enako težavo, če prav razumem, gospod Podobnik. Vi
               ste v sklic seje napisali tisto, kar je naslov materiala, ki ga je poslala vlada,
               vprašanje pa je, o čem bomo mi odločali? V materialu vlade, pa piše naj se odbor
               seznani z določitvami vlade.</p>
               <p>Verjemite mi, da je nekaj parlamentarnih izkušenj imam, sem precej potrpežljiv v teh
               stvareh, vztrajen in tudi natančen in menim, da bi bilo korektno, če bi se točka
               imenovala <q>"seznanitev s sklepi vlade"</q>, priložen material, pa bi bil označen tako, kot
               je bil. Iz tega vidika, ne bi bilo nesporazumov in na to se nanaša tudi ta moja
               pripomba, da se vam je v naglici, ki vam je lastna to pač nesrečno zapisalo.</p>
               <p>Če je ta material prehud se vam, zaradi njega opravičujem, ampak, zaradi, bom
               povedal, teh površnosti smo na temo deklaracije zadnjič izgubili dve uri, ker niste poslali na zbor tistega kar
               smo se odločili na odboru in zato je zelo važno, da se stvari procesirajo tako, kot
               se morajo procesirati.</p>
               <p>Prosim vas, jemljite te stvari, kot dobronamerne, če jih ne jemljete, kot
               dobronamerne jih jemljite, kot predsednik odbora, ki mora biti nevtralen v tej
               diskusiji o procedurah. Hvala lepa.</p>
            </sp>
            <sp xml:id="SDT3-OZZP-Nujna-054-2003-03-27.sp27">

               <speaker>PREDSEDNIK JELKO KACIN:</speaker>

               <p>Kolega Školč, v pojasnilo in v izogib nesporazumov.</p>
               <p>Jaz predloga sklepa še nisem predstavil. Predlog sklepa o katerem bi na koncu
               razpravljali in potem tudi odločali se glasi - berem iz mojega opomnika - <q>"Odbor se
               je seznanil z omenjenim sklepom vlade Republike Slovenije."</q> Če, pa upoštevam
               razpravo, ki je bila do sedaj opravljena, pa moram upoštevati predlog kolega
               Podobnika, ki je povedal, da bi on tak sklep podprl in potem bi, če bi povzeli ta
               njegov predlog namesto pike sledilo - <q>"in ga podprl"</q> -, ampak to je posledica
               razprave, kot ste vi povedali v krožku za rezervne oficirje. Ampak v opomniku piše
               prva verzija.</p>
               <p>Kar zadeva poslovnik, kolega Školč. Mi smo opravili razpravo na odboru za zunanjo
               politiko na način, kot smo jo opravili in zapis skupaj z amandmaji je natančno povzel
               točno to, kar smo mi tam storili. Z intervencijo, ki se je zgodila v nadaljevanju, o
               čem bomo glasovali, pa se je v državnem zboru izpostavil neki prejudic, nikoli do
               sedaj nismo odločali tako, ampak nekdo je pač presodil, da v poslovniku piše nekaj,
               kar je sedaj postalo prejudic, zato se je zgodil ta nadaljnji vložek.</p>
               <p>Obstoji več možnosti, po dveh poteh lahko pridemo pri deklaracijah do konca in nekdo
               se je pač odločil za alternativno pot, zato ni potrebno očitati, da smo naredili
               deklaracijo kaj slabšo, če smo se z njo ukvarjali več časa. Očitek prvoten je bil, da
               bi si morali vzeti več časa in ob drugi uri, ne pa takrat, ko smo to počeli. To je v
               zvezi s proceduro pa ssklepi, ki so predlagani ob naši razpravi. Kdo želi besedo?</p>
               <p>Mislim, gospod minister, da je bilo zastavljenih nekaj vprašanj na katere bi veljalo
               odgovorili, eno je proceduralno. Nota o katerih je bilo govora in o kateri je kolega
               Školč zastavil vprašanje ima oznako zaupnosti. Če bi želeli tukaj prebirati to noto
               moramo sejo zapreti za javnosti, zato se mi zdi, da je boljša varianta kolega Školč,
               da si preberete to noto in vidite, kaj v njej piše, mi pa s sejo med tem nadaljujemo,
               se mi zdi, da ne bomo proceduralno izgubljali časa in da bo vašemu pričakovanju
               zadoščeno. Eksplicitno piše, da gre za humanitarne prelete. Kolega minister.</p>
            </sp>
            <sp xml:id="SDT3-OZZP-Nujna-054-2003-03-27.sp28">

               <speaker>DR. DIMITRIJ RUPEL:</speaker>

               <p>Jaz bi rad opozoril najprej na vprašanje statusa tega pogovora oziroma tega sestanka.</p>
               <p>Na tem sestanku seveda lahko poslanci potrdijo, se pridružijo sklepom  vlade ali pa se z njimi samo
               seznanijo. Mi nimamo nobene poslovniške možnosti, da bi temu odboru predlagali,
               nobene zakonske možnosti, da bi temu odboru predlagali potrditev teh naših sklepov.
               Seveda, če se boste pa odločili, da jih boste potrdili oziroma se jim pridružili bomo
               veseli.</p>
               <p>Drugo. Mi smo že večkrat na tem odboru govorili, zunanje ministrstvo in vlada sta
               večkrat izjavljali, da je v interesu Republike Slovenije in torej predvsem vlade in
               zunanje politike, da se krepijo velike multilateralne ustanove, kot so varnostni
               svet, Nato in Evropska unija in v tem smislu seveda pritrjujem k temu, kar je govoril
               kolega Juri in kar je govoril kolega Battelli. V okviru teh velikih organizacij
               skušamo iskati svoje mesto in mi še vedno mislimo, da je treba te multilateralne
               ustanove krepiti, podpirati itd.</p>
               <p>O samem napadu oziroma samem oboroženem spopadu, vojni v Iraku, krizi v Iraku, smo
               že veliko govorili o tem, najbrž nima smisla govoriti več, stališča naše vlade tudi
               našega ministrstva, moje izjave so jasne in tudi navsezadnje parlamenta so jasne.
               Sedajgre za to, da se poskušamo ukvarjati s tem, kar se dogaja v Iraku in kar se bo
               dogajalo še najprej, vsaj nekaj časa še in vprašanja glede tega so precej jasna.</p>
               <p>Vlada je bila danes pred vprašanjem oziroma pred dilemo ali naj odobri, ali naj
               soglaša s prileti letal ZDA v humanitarne namene ali ne. Rad bi vam zagotovil, da je
               vlada želela povedati samo to, kar piše o teh sklepih in da gre samo za soglasje s
               preleti letal v humanitarne namene skozi slovenski zračni prostor v skladu z
               mednarodnim humanitarnimpravom in nič drugega.</p>
               <p>Zagotavljam vam, da so ZDA v noti, ki sem jo omenil zaprosile natančno za to stvar,
               za dovolitev preleta transportnih letal skozi slovenski zračni prostor za humanitarne
               namene. Jaz seveda lahko tudi preberem noto, če bi ta seja bila zaprta, ampak vam
               zagotavljam, da v tej noti je točno taka formulacija.</p>
               <p>Naslednje. Jaz sem tu poslušal misel oziroma predlog naj bi pozvali ali naj bi
               poskušali doseči, da ZDA prekinejo vojno oziroma prekinejo napad. Ta misel se mi ne
               zdi posebno dobra, zaradi tega, ker bi v tem primeru Sadam Husein zmagal.  Jaz mislim da smo kot demokratična
               država seveda in kot država, ki se opredeljuje zoper nedemokratične režime in tako
               naprej, da ne moremo biti zainteresirani, da se posreči zmaga takšnemu režimu. Kar
               zadeva Evropsko unijo, sklepe evropskega sveta in tako naprej, bi rekel to da je
               popolnoma jasno, da Evropska unija dajanju dovoljenj za prelete ne nasprotuje, kajti
               vse države Evropske unije so takšne prelete že omogočile, celo nevtralne države, ki
               niso članice Nata, so takšne prelete omogočile. In prej sem prebral nekaj elementov
               iz seznama teh držav, med drugim sem omenil, da so se tako odločile celo tiste
               države, ki so nasprotovale vojni kot se je pač razvila. Kar zadeva predlog oziroma
               zahtevo, naj bi vlada kontrolirala ali se v našem zračnem prostoru dogaja natanko to
               kar v noti predlagajo oziroma prosijo in kar vlada, s čimer vlada soglaša. Moram reči
               da najbrž neko zaupanje v zaveznike moramo imeti inda seveda nimam nobene iluzije o
               tem, da ne bi bilo mogoče tega kontrolirati oziroma tega demantirati, če bi dejansko
               prišlo do kršitev. O tem jaz mislim da imamo zelo razvito javno sfero, medije,
               navsezadnje bi, če bi prišlo do kršitev, bi se to prej alislej izvedelo in seveda bi
               v tem primeru morali mi protestirati. Tisto ključno vprašanje, ki se potemtakem
               postavlja, ki se postavlja pred nami na tem sestanku je, ali ta odbor podpira sklepe,
               ki jih je danes sprejela vlada, ali jih ne podpira. In jaz seveda bi bil zelo vesel
               in bi prosil kolege poslance, če je mogoče, da takšne sklepe podprejo. To bi bilo za
               verodostojnost naše države, našega mednarodnega položaja najbrž zelo koristno. Hvala
               lepa.</p>
            </sp>
            <sp xml:id="SDT3-OZZP-Nujna-054-2003-03-27.sp29">

               <speaker>PREDSEDNIK JELKO KACIN:</speaker>

               <p>Hvala lepa. Repliko ima kolega Juri, potem pa verjetno repliko kolega Školč, ali
               želite razpravljati?. Razpravljali bi. Najprej kolega Juri.</p>
            </sp>
            <sp xml:id="SDT3-OZZP-Nujna-054-2003-03-27.sp30">

               <speaker>AURELIO JURI:</speaker>

               <p>Če mi je dovoljen ugovor na ministrovo izvajanje, ki je v določenem delu, seveda po
               mojem zelo vprašljivo in sporno. Spregovoril bi o tem, seveda, da v kolikor bi se
               vojna ustavila, bi zmagal Sadam Husein, pri čemer je dodal da tak diktator ne sme v
               tem primeru odnesti, če poenostavim, glavo celo, ampak je treba iti do konca. Problematičnost te trditve, ali
               kakorkoli že, seveda ni opravičilo da bi dovolili, da zmaga ta diktat. To je bilo
               sporočilo zelo jasno. Vprašanje je, ta vojna naj bi bila utemeljena po trditvah
               Združenih držav Amerike na resolucije 1441 varnostnega sveta organizacije Združenih
               narodov. Ta resolucija seveda govori o tem, da mora Huseinov režim se razorožiti. In
               svetovna organizacija mora to razorožiti. To bo prav, ker so Združene države Amerike
               ocenile da to ni potekalo v skladu z njihovimi pričakovanji, so začeli vojno. Zgodbo
               o tem da je to nedemokratični sistem in da si zasluži <q>"skenslanje"</q> je druga zgodba in
               nima veze z našimi pogledi. Mi smo zadnjič nasprotovali tej vojni, in jaz sem samo
               trdil na samem začetku, da največja humanitarna gesta bi bila ta, da se ta vojna
               prekine inustvarijo pogoji za humanitarno pomoč pod vodstvom organizacije Združenih
               narodov. Hvala.</p>
            </sp>
            <sp xml:id="SDT3-OZZP-Nujna-054-2003-03-27.sp31">

               <speaker>PREDSEDNIK JELKO KACIN:</speaker>

               <p>Hvala lepa. Sedaj okrog te dileme, kaj pravzaprav mi lahko storimo. 32. člen našega
               poslovnika o splošnih določbah pravi, da se v državnem zboru ustanovijo delovna
               telesa za spremljanje stanja na posameznih področjih za pripravo odločitev o politiki
               na teh področjih, za oblikovanje stališč do posameznih vprašanj, ter za obravnavo
               predloga o zakonu in drugih aktov državnega zbora. Torej mi smo tukaj tudi zato, da
               se opredelimo in s tem oblikujemo ustrezna stališča, oziroma se opredelimo do
               posameznih vprašanj, v tem primeru do odločitve vlade, zato bi vprašal predlagatelja,
               koleg Podobnika, ali vztraja na tem, da podpremo predlog sklepa, ki sem ga
               predstavil. Da se opredelimo na način, da sklepu, ,ki se glasi: odbor se je seznanil
               z omenjenim sklepom vlade Republike Slovenije, dodamo, in ga podprl. Prosim.</p>
            </sp>
            <sp xml:id="SDT3-OZZP-Nujna-054-2003-03-27.sp32">

               <speaker>JANEZ PODOBNIK:</speaker>

               <p>Predsednik, meni se zdi to nekaj najbolj normalnega. Jaz sem v poročilu vlade
               prebral, da je vlada ta sklep sprejela soglasno. Torej tudi trije ministri Slovenske
               ljudske stranke so bili za. Jaz jih podpiram. Jaz se ne želim skrivati v neko
               poslansko neopredeljenost. Jaz predlagam, da torej podpremo sklep vlade z
               glasovanjem, tako kot sem predlagal. In ga bom tudi osebno podprl.</p>
            </sp>
            <sp xml:id="SDT3-OZZP-Nujna-054-2003-03-27.sp33">

               <speaker>PREDSEDNIK JELKO KACIN:</speaker>

               <p>Prav. Sedaj pa nadaljujemo z razpravo. Najprej kolega Školč, potem kolega Bernik,
               potem kolega Jakič.</p>
            </sp>
            <sp xml:id="SDT3-OZZP-Nujna-054-2003-03-27.sp34">

               <speaker>JOŽEF ŠKOLČ:</speaker>

               <p>Gospod Kacin, če bi normalno dajal besedo, potem mogoče ne bi bilo potrebno
               spraševati kolega Podobnika, ali pa bi se kolega Podobnik odločil drugače. Ker
               poglejte. Podlage za odločanje v odborih in v državnem zboru morajo biti podane
               naprej. V tem primeru imamo predlog vlade, da se odbor s tem seznani. Če bi vlada
               ubrala neko drugo podlago za odobritev teh preletov ali pa za druge akcije, potem bi
               imela eno možnost še delovati v drugih smereh. Vlada lahko pride tudi po določena
               izhodišča na odbor za mednarodne odnose za določena svoja ravnanja. Govorim na
               splošno. In ima možnost predlagati tudi zakon v določenih situacijah. Seveda ima, kar
               je mogoče slabo, redke priložnosti, da odloči sama. In to je ena tistih redkih
               priložnosti, ko je poiskala nišo, da lahko odloči sama. Tako da bi jaz le insistiral,
               da ostanemopri tem, ker sicer je smiselno odpreti še druge stvari, ampak kakorkoli.
               Ne vem, gospod predsednik zakaj nas silite, da odločamo tudi o tistem ,za kar nas v
               tem trenutku nihče ne prosi. Ampak na to vprašanje niti ni potrebno odgovoriti. Jaz se bom, bom pač to argumentiral naprej tudi zaradi tega, če
               ostanemo pri tem, da se seznanimo, potem seveda jaz kolegu ministru Ruplu verjamem,
               da bo šlo samo za humanitarno pomoč. Sicer pa bi morali imeti tudi druge materiale na
               razpolago. Seja ni bila procesirana tako. Jaz pač verjamem da gre za to in sem
               spraševal da gre za to in mu tudi verjamem da ni potrebno potegniti teh eventuelnih
               mehanizmov kontrole iz teh protokolov na katere se sklicujemo. Tudi na tem ne
               insistiram, če se mi stem seznanjamo. Tisto kar me je pa znotraj tega zbodlo, in ker
               ne vem ali je bil lapsus, ali je to neko stališče, ki ga vlada stalno taji, da je
               minister Rupel rekel da imamo zaupanje v zaveznike. Če sem jaz prav razumel
               predsednika vlade in če sem prav razumel večino v državnem zboru smo se zelo trudili,
               da se ne bi uvrstili v tej vojni.</p>
            </sp>
            <sp xml:id="SDT3-OZZP-Nujna-054-2003-03-27.sp35">

               <speaker>GOSPOD _________:</speaker>

               <p>Nismo v vojni.</p>
            </sp>
            <sp xml:id="SDT3-OZZP-Nujna-054-2003-03-27.sp36">

               <speaker>JOŽEF ŠKOLČ:</speaker>

               <p>Prosim. Tisti, ki jej zaveznik, ima tudi neke obveze iz zavezništva, medtem ko, kdor
               pač pomaga pri humanitarni pomoči, je lahko tudi nevtralen, ima lahko neko stališče
               in tako naprej. To je termin, ki vrača diskusijo nekam drugam. Če smo mi zavezniki,
               da tako rečem, potem sploh ne vidim razlogov, da o tem razpravljamo, ker bi verjetno
               morali pustiti tudi kaj več. Hvala lepa.</p>
            </sp>
            <sp xml:id="SDT3-OZZP-Nujna-054-2003-03-27.sp37">

               <speaker>PREDSEDNIK JELKO KACIN:</speaker>

               <p>Hvala lepa. Gospod Bernik.</p>
            </sp>
            <sp xml:id="SDT3-OZZP-Nujna-054-2003-03-27.sp38">

               <speaker>DR. JOŽEF BERNIK:</speaker>

               <p>Hvala lepa. Gospodu ministru bi rad zastavil eno vprašanje. Prvič bi rad rekel, da se
               zahvaljujem gospodu predsedniku, da je pojasnil, da sta ti, Kosovo situacija in pa
               to, da sta to različni, seveda to dobro vem, ker sem prebral pogodbo, ki je bila
               takrat podpisana med vladi in Natom. Sedaj me pa zanima to, ali bo morda vlada tukaj
               šla v pogodbeno razmerje ali kakšno drugo razmerje, in kako misli to reševati. Kar se
               tiče enih stvari, ki smo jih ravno rekli glede zaveznikov in tako dalje, mi se
               obnašamo torej, kot bi bili sami na svetu, pa da si lahko izbiramo te zaveznike. Jaz
               mislim zavezniki vemo kdo so, čeprav je razburkano morje med nami, vendar to moramo
               pač enostavno znati kontrolirati kot, jaz upam, država ki je dorasla, ker bomo te
               zaveznike še rabili. In drugih pa ne moremo ustvarjati, razen če bi iz lune prišli.
               In tako da bi želel da razmišljamo to, kje, v kakšnem svetu živimo in koga bomo
               rabili, koga smo potrebovali in koga še bomo potrebovali.</p>
            </sp>
            <sp xml:id="SDT3-OZZP-Nujna-054-2003-03-27.sp39">

               <speaker>PREDSEDNIK JELKO KACIN:</speaker>

               <p>Hvala lepa. Kolega Jakič.
               </p>
            </sp>
            <sp xml:id="SDT3-OZZP-Nujna-054-2003-03-27.sp40">

               <speaker>ROMAN JAKIČ:</speaker>

               <p>Predsednik, hvala za besedo. Glejte, moje osebno stališče je, da je vlada ravnala
               prav danes, ko je sprejela ta sklep, ker bi bilo zelo težko nasprotovati preletom
               letal v humanitarne namene, v skladu z mednarodnim humanitarnim pravom.</p>
               <p>Mislim, da je tudi v slovenskem interesu, da se vključimo v pomoč civilnemu
               prebivalstvu, sploh če gre ob tem tudi za reševanje oziroma zaščito kurdskega
               prebivalstva na severu Iraka pred morebitnimi napadi Huseinovih enot ali pa, če
               hočete, morebitnim vkorakanjem specialnih enot turške vojske.</p>
               <p>Vprašanja, ki se tu postavljajo glede note, sam ne vidim nobenega problema glede na
               to. Tudi, če bi bil okvir note Združenih držav Amerike širši, je za nas pomembno, kaj
               mi ponujamo kot sprejemljivo rešitev. In v tem kontekstu zapis, da vlada Republike
               Slovenije soglaša s preleti letal Združenih držav Amerike v humanitarne namene skozi
               slovenski zračni prostor, v skladu z mednarodnim humanitarnim pravom, se mi zdi
               okvir, ki je zame sprejemljiv. In ne bom in ne želim razpravljati o kakršnihkoli
               širših okvirih.</p>
               <p>Seveda se postavlja vprašanje, ki ga je odprl kolega Battelli, kakšna je vloga
               Združenih narodov v tem kontekstu. Tudi iz obrazložitve sklepa, ki ga je vlada
               sprejela, je evidentno, da je po pogovoru, ki ga je imel Kofi Annan z gospo
               Condoleezo Rice, pač jasno povedano, da Združeni narodi, prvič, oziroma Kofi Annan
               kot generalni sekretar želi, da se spoštujejo obveznosti v skladu s humanitarnim
               pravom zlasti do civilnega prebivalstva, ampak istočasno sam pove, da varnostne
               razmere v tem trenutku ne omogočajo vrnitve osebja Združenih narodov na prizadeta
               območja in da je dolžnost zagotoviti humanitarno pomoč na območjih pod njihovim
               nadzorom do tedaj na strani ZDA in njenih koalicijskih zaveznic skladna s celovito
               odgovornostjo po mednarodnem pravu <stage>(seveda govorim o koalicijskih zavezanicah,
               tistih, ki so v koaliciji v tej vojni)</stage>. In do tega trenutka se tu popolnoma strinjam,
               da je treba vse napore dati - in tu ima Roberto prav - da je to stvar treba vrniti
               nazaj pod okrilje Združenih narodov, in to v bistvu ta evropski svet, njihovo
               stališče z 20.3., če se ne motim, ali kdaj je bil ta sklep sprejet, govori.</p>
               <p>Zato bi v resnici ob sklepu, ki je na mizi, predvsem mislim, da bi bilo pomembno, da
               ta odbor, odbor za zunanjo politiko, v bistvu povzame sklep, ki ga je Roberto
               Battelli dal, da se mora Slovenija v resnici - poleg tega, da seveda odpira zračni
               prostor za prelete transporterjev v humanitarne namene - tudi aktivno začeti neko
               politiko ali pa nek program bilateralne pomoči, če hočete, bilateralne oziroma
               znotraj Organizacije združenih narodov, seveda lasten program. In mislim, da je tak
               sklep treba artikulirati zelo jasno ob sklepih, o katerih govorite.</p>
               <p>In ne nazadnje, kot sem rekel, če je vlada, in je prav, kot sem rekel, dala, ponudila
               kot za nas sprejemljivo rešitev odobritev teh preletov, je potem na strani Združenih
               držav Amerike ob morebitnem - in tu špekuliramo, ker veje iz nas neko nezaupanje - je
               seveda potem to stvar, da so Združene države Amerike kršile ženevsko konvencijo, če
               bi izkoristile zeleno luč, ki jim jo dajemo za prelete v humanitarne namene v skladu
               z mednarodnim humanitarnim pravom, prelete izkoriščala za kaj drugega. Osebno mislim,
               da temu ni tako in v resnici želijo zagotoviti na severu Iraka neko civilizirano
               klimo za tiste begunce, ki so tam, in obvarovati Kurde pred morebitnim vkorakanjem
               tistih 1.500 specialnih enot turške vojske.</p>
            </sp>
            <sp xml:id="SDT3-OZZP-Nujna-054-2003-03-27.sp41">

               <speaker>PREDSEDNIK JELKO KACIN:</speaker>

               <p>Spoštovani! Zato, da ne bi po nepotrebnem ponavljali, bi zdaj izkoristil priložnost,
               pa vam predstavil, kaj smo si uspeli zapisati po razpravi Roberta Battellija, kar bi
               lahko bil dodaten sklep. Ampak dodaten sklep je posledica opredeljevanja. Potem vas
               bom formalno vprašal, kdo je za to, da se opredelimo do sklepa vlade, in temu
               primerno bomo potem oblikovali oziroma dopolnili prvotni sklep, ki sem ga že
               predstavil. Ampak to, kar je dodatno, o čemer je govoril Roberto, govori o tem, da
               <stage>(citiram)</stage>:  <q>"Odbor poziva
               vlado Republike Slovenije, naj naredi vse, kar je mogoče, za uskladitev humanitarnih
               akcij pod okriljem OZN in naj pripravi svoj program humanitarne pomoči za Irak."</q> To
               je bil predlog. Tudi o tem sklepu bi lahko glasovali v nadaljevanju.</p>
            </sp>
            <sp xml:id="SDT3-OZZP-Nujna-054-2003-03-27.sp42">

               <speaker>DR. DIMITRIJ RUPEL:</speaker>

               <p>To je že bilo narejeno. Sklep vlade 20.3. nam je to že naložil in to delamo.</p>
            </sp>
            <sp xml:id="SDT3-OZZP-Nujna-054-2003-03-27.sp43">

               <speaker>PREDSEDNIK JELKO KACIN:</speaker>

               <p>Sklep vlade. Ampak Roberto Battelli je predlagal tak sklep. Če to povzema duh tvoje
               razprave, zato sprašujem. Prej si prosil za besedo.</p>
            </sp>
            <sp xml:id="SDT3-OZZP-Nujna-054-2003-03-27.sp44">

               <speaker>ROBERTO BATTELLI:</speaker>

               <p>Ja, ravno v zvezi s tem. Hvala, predsednik.</p>
               <p>Torej, jaz še zmeraj verjamem, še zmeraj verjamem, da obstajajo trenutki, ko v tej
               državi obstaja pač delitev med vejami oblasti. Vsak nosi svojo odgovornost, tudi s
               tega vidika. In glede, kako bi rekel, treba je tudi gledati naprej in na možne
               presedane, ki se lahko po določeni poti pač ustvarijo, tudi s tega vidika, ampak
               vendarle. Sam ne bom glasoval za to, da odbor podpira sklepe vlade, glasoval bom za
               varianto, po kateri se odbor seznanja s tem. Ne nazadnje je sklep vlade že sprejet in
               operativen - saj o tem govorim. Torej, podpiram do pike, ne pa dodatka.</p>
               <p>In mislim, da to, kar si prebral, predsednik, povzema nekako moj predlog. Hvala.
           </p>
            </sp>
            <sp xml:id="SDT3-OZZP-Nujna-054-2003-03-27.sp45">

               <speaker>PREDSEDNIK JELKO KACIN:</speaker>

               <p>Kolega Juri.</p>
            </sp>
            <sp xml:id="SDT3-OZZP-Nujna-054-2003-03-27.sp46">

               <speaker>AURELIO JURI:</speaker>

               <p><stage>/Brez mikrofona - nerazumljivo./</stage></p>
            </sp>
            <sp xml:id="SDT3-OZZP-Nujna-054-2003-03-27.sp47">

               <speaker>PREDSEDNIK JELKO KACIN:</speaker>

               <p>Aha. No, poglejte, potem bi vam v pomoč za nadaljnje delo predlagal, da se najprej
               opredelite do mojega vprašanja, kdo je za to, da se odbor opredeli do sklepa vlade.
               In ta predlog bom dal na glasovanje in s tem bom izmeril voljo, in od tam naprej bomo
               oblikovali sklep.</p>
               <p>Kdo je za to, da se odbor opredeli do sklepa vlade? Kolega Školč.</p>
            </sp>
            <sp xml:id="SDT3-OZZP-Nujna-054-2003-03-27.sp48">

               <speaker>JOŽEF ŠKOLČ:</speaker>

               <p>Rad bi vam dobronamerno ponudil nekaj te nujne proceduralne pomoči.</p>
               <p>Imate predlog sklepa in imate dopolnitev predloga sklepa. Predlagajte ta osnovni
               sklep in dopolnitev, in najprej se glasuje o dopolnitvi in potem o osnovnem sklepu.
               To je edino korektna procedura, ki jo vsi razumemo v tem državnem zboru, in boste
               prišli do istega.</p>
            </sp>
            <sp xml:id="SDT3-OZZP-Nujna-054-2003-03-27.sp49">

               <speaker>PREDSEDNIK JELKO KACIN:</speaker>

               <p>Torej, predlog, na katerem je prej vztrajal kolega Podobnik, se glasi, da je zraven
               dodatek <q>"in ga podprl"</q>.</p>
            </sp>
            <sp xml:id="SDT3-OZZP-Nujna-054-2003-03-27.sp50">

               <speaker>JOŽEF ŠKOLČ:</speaker>

               <p>To je amandma.</p>
            </sp>
            <sp xml:id="SDT3-OZZP-Nujna-054-2003-03-27.sp51">

               <speaker>PREDSEDNIK JELKO KACIN:</speaker>

               <p>V redu.</p>
            </sp>
            <sp xml:id="SDT3-OZZP-Nujna-054-2003-03-27.sp52">

               <speaker>JOŽEF ŠKOLČ:</speaker>

               <p>Se opravičujem, obljubim, da bom še kdaj prišel na odbor, ker vidim, da to tudi
               mogoče koristi, ne glede na to, da to koga iritira in dolgočasi. Ampak sklepi se v
               državnem zboru sprejemajo na način, da se ponudi osnovni sklep, ki ste ga prebrali, k
               temu osnovnemu sklepu se daje dopolnila, dodatne sklepe, in tako naprej. In, gospod
               predsednik, ker ste slučajno v Sloveniji, vam povem, da je ta trenutek, sem razumel,
               da je osnovni sklep, da se odbor seznanja s temi sklepi vlade, da je na ta sklep
               podan amandma kolega Podobnika <q>"in jih podpira"</q>, in imamo še dodaten sklep kolega
               Battellija. In prosim vas, da ne bo nesporazumov, da vodite proceduro tako.</p>
            </sp>
            <sp xml:id="SDT3-OZZP-Nujna-054-2003-03-27.sp53">

               <speaker>PREDSEDNIK JELKO KACIN:</speaker>

               <p>Hvala lepa, kolega Školč. Če boste prebrali magnetogram, sem vam prej bral opomni,
               povedal sem, kaj piše v opomniku. Zdaj sem vam pa dolžan predstaviti predlog besedila
               sklepa. Predlog se glasi: <q>"Odbor se je seznanil z omenjenim sklepom vlade Republike
               Slovenije."</q> Pika. Na ta predlog sklepa je dal kolega Podobnik dopolnilo, amandma,
               dodatek, da se namesto pike doda <q>"in ga podprl"</q> in potem pika. To je amandma.</p>
               <p>Najprej glasujemo o amandmaju, ki je bolj oddaljen.</p>
               <p>Kdo je za amandma <q>"in ga podprl"</q>?  <stage>(16 članov.)</stage> Je kdo proti amandmaju? <stage>(3 člani.)</stage></p>
               <p>Zdaj glasujemo še o prvotnem besedilu sklepa.</p>
               <p>Kdo je za predlagani sklep, za sklep v celoti, da skrajšam? <stage>(17 članov.)</stage> Je kdo
               proti? <stage>(1 član.)</stage></p>
               <p>In zdaj imamo še dodaten predlog sklepa, ki ga še enkrat preberem:</p>
               <p><q>"Odbor poziva vlado Republike Slovenije, naj naredi vse, kar je mogoče, za uskladitev
               humanitarnih akcij pod okriljem OZN in naj pripravi svoj program humanitarne pomoči
               za Irak."</q></p>
               <p>Želi kdo razpravljati o predlogu sklepa? Kolega Battelli, lahko dam na glasovanje?
               Minister Rupel.</p>
            </sp>
            <sp xml:id="SDT3-OZZP-Nujna-054-2003-03-27.sp54">

               <speaker>DR. DIMITRIJ RUPEL:</speaker>

               <p>Samo to bi rad pojasnil, da je želja kolega Battellija že uslišana. Vlada je najprej
               20.3. sklenila, kaj je treba narediti v zvezi s humanitarno pomočjo prizadetemu
               prebivalstvu v Iraku, in v zvezi s tem imamo, recimo, nekaj sklepov, od razminiranja
               - nekaj tega sem že omenil- potem Mreža za človekovo varnost, to so vse zadeve, ki
               potekajo prek Organizacije združenih narodov. Republika Slovenija bo s sredstvi in
               kolikor je mogoče z materialom sodelovala pri projektih, predvsem ICRC in Unicef, in
               tako naprej. To so sklepi, ki so bili danes vladi sporočeni, skratka, to poteka. Tako
               da če želite to podkrepiti ali pa se s temi aktivnostmi strinjati, je dobro, ampak v
               bistvu ni treba pozivati, ker vlada to že sama počne, od 20. marca naprej.</p>
            </sp>
            <sp xml:id="SDT3-OZZP-Nujna-054-2003-03-27.sp55">

               <speaker>PREDSEDNIK JELKO KACIN:</speaker>

               <p>Kolega Jakič.</p>
            </sp>
            <sp xml:id="SDT3-OZZP-Nujna-054-2003-03-27.sp56">

               <speaker>ROMAN JAKIČ:</speaker>

               <p>Mislim, da ni nič narobe. Glede na to, da smo tudi zdaj, če pravilno razumem,
               glasovali, da podpiramo vlado v teh naporih oziroma pri odprtju zračnega prostora, je
               prav, da odbor za zunanjo politiko sprejme poseben odstavek, kjer poziva vlado, da
               nadaljuje s temi aktivnostmi.</p>
            </sp>
            <sp xml:id="SDT3-OZZP-Nujna-054-2003-03-27.sp57">

               <speaker>PREDSEDNIK JELKO KACIN:</speaker>

               <p>Kolega Školč.</p>
            </sp>
            <sp xml:id="SDT3-OZZP-Nujna-054-2003-03-27.sp58">

               <speaker>JOŽEF ŠKOLČ:</speaker>

               <p>Glejte, minister ima prav. Mi smo s tistim, ko smo tiste tri sklepe podprli, podprli
               tudi to, če boste pogledali, in ni treba še enkrat. Ampak če nihče ne posluša, so pač
               te vrste problemi.</p>
            </sp>
            <sp xml:id="SDT3-OZZP-Nujna-054-2003-03-27.sp59">

               <speaker>PREDSEDNIK JELKO KACIN:</speaker>

               <p>Kolega Battelli umika svoj predlog. Nimamo besedila nobenega dodatnega sklepa, zato
               zaključujem to točko dnevnega reda.</p>
               <p>Prehajamo na naslednjo točko, v kateri nas bo minister svetnik dr. Gabrovec seznanil
               z rezultati pogajanj in izplenom o razdelitvi klirinškega dolga Ruske federacije, o
               čemer je bil načelen dogovor dosežen včeraj.</p>
               <p>Za to točko niste dobili dodatnega gradiva, gre za ustno informacijo, ki se mi zdi
               aktualna, zato sem to točko tudi uvrstil na dnevni red. Prosim, da prevzamete besedo.
           </p>
            </sp>
            <sp xml:id="SDT3-OZZP-Nujna-054-2003-03-27.sp60">

               <speaker>GOSPOD DR. GABROVEC:</speaker>

               <p>Predsednik, hvala. 12.7.2002 je državni zbor ratificiral sporazum o vprašanjih
               nasledstva in vsa delovna telesa, ki se ukvarjajo z vprašanjem nasledstva, so
               delovala še naprej in delujejo še naprej v okviru in z ostalimi državami naslednicami
               za razrešitev te problematike.</p>
               <p>Do sedaj so ratificirale ta sporazum vse države naslednice, razen Republike
               Hrvaške...</p>
            </sp>
            <sp xml:id="SDT3-OZZP-Nujna-054-2003-03-27.sp61">

               <speaker>JANEZ PODOBNIK:</speaker>

               <p>Dr. Gabrovec, ali lahko 
               glasneje, ker se ne sliši. Se opravičujem!</p>
            </sp>
            <sp xml:id="SDT3-OZZP-Nujna-054-2003-03-27.sp62">

               <speaker>GOSPOD DR. GABROVEC:</speaker>

               <p>Do sedaj so ratificirale ta sporazum vse države naslednice, razen Republike Hrvaške,
               in to povzroča kar nekaj zapletov in težav pri realizaciji tistega, kar je možno
               dogovoriti ali kjer prihaja do končnih rešitev.</p>
               <p>Eno od poglavij, zelo pomembno poglavje, je bilo vprašanje klirinškega salda Ruske
               federacije oziroma bivše Sovjetske zveze do bivše Jugoslavije. Približno leto in pol
               so potekala zelo intenzivna pogajanja okrog tega, kakšno je dejansko stanje tega
               salda. Pri tem smo naleteli na množico težav, vključno s čisto navadnimi
               knjigovodskimi zgodbami in problemi vknjižb, zaknjižb in še marsičesa drugega.
               Ekspertne skupine so imele v začetku dosti težav tudi s koordinacijo znotraj med
               seboj, vendar so te zadeve bile na koncu usklajene na nivoju vseh petih držav
               naslednic, niso pa bile usklajene z Rusko federacijo. V lanskem letu in potem
               januarja letošnje leto so bili poskusi, da bi prišlo do te uskladitve. Dvodnevni
               razgovori v Moskvi sopripeljali do tega, da smo samo nekatere zadeve lahko uskladili,
               nekatere so ostale odprte. Vendar smo bili pa v stanju v Moskvi evidentirati vse
               tiste, ki so ostale odprte. V času od konca januarja pa do včeraj oziroma
               predvčerajšnjim so potem eksperti šli od postavke do postavke in prišli do spoznanj
               in ugotovitev, ki smo jih potem kot pogajalci poskušali saldirati in konsolidirati
               tekom včerajšnjega dne in na koncu prišli do teksta memoranduma med predstavniki
               Ruske federacije oziroma vlado Ruske federacije in pa vladami vseh držav naslednic o
               reguliranju medsebojnih finančnih povpraševanj po obračunu, vezanih na blagovni
               promet med bivšo Sovjetsko zvezo in bivšo Socialistično republiko Jugoslavijo.</p>
               <p>Končni saldo je tako ugotovljen in potrjen na nivoju milijarde 291 milijonov 951
               tisoč 839 klirinških dolarjev. Republiki Sloveniji od tega pripada 16% oziroma da
               povem točno številko, je to 206 milijonov 712 tisoč 294,20 klirinških dolarjev.</p>
               <p>Način ali pa osnova, ki je bila za sklenitev tega memoranduma, je sklep oziroma
               deklaracija Ruske federacije z dne 2. aprila 1993, da Ruska federacija prevzema
               obveznosti na sebe po posameznih kategorijah dolgovanja bivše Sovjetske zveze tujim
               kreditorjem, in pa sporazum o vprašanju nasledstva. Torej, tu bi rad poudaril, da ne
               gre za to, kar so mediji rekli, da je bila delitev potem tega salda narejena na
               osnovi IMF ključa. Ne gre za IMF ključ, gre za sporazum o vprašanjih nasledstva in za
               ta ključ.</p>
               <p>Prej sem omenil, da je bila to precej komplicirana zgodba, in v preambuli tega
               memoranduma je naštetih 29 sporazumov, ki so urejali trgovske odnose med Jugoslavijo
               in bivšo Sovjetsko zvezo, in vsa zadeva se začne s 5. januarjem 1955 in se potem
               konča z zadnjim dokumentom 18. december 1985, čeprav je bilo še potem nekaj
               dokumentov, ki se tičejo 7. avgusta 1991 in pa 26. aprila 1991. Problematičen je
               lahko ta 7. avgust 1991, vendar je to samo nadaljevanje nečesa, kar je bil amandma
               26. aprila narejen, leta 1991, ko je bila Slovenija še del Jugoslavije. Torej, iz
               tehničnih razlogov mislim, da tu ne bo nekih težav.</p>
               <p>V nadaljevanju je zdaj dogovorjeno tako, da bo Ruska federacija na osnovi sklepa
               vlade v naslednjih 30 dneh ugotovila potrditev tega salda in potem sprejela tudi
               sklep, da bo bilateralno z vsako državo naslednico sklenjen meddržavni sporazum o
               poravnavi, o pogasitvi te obveznosti.  Prej sem omenil problem Hrvaške in dikcija v tem
               memorandumu je oblikovana tako, da omogoča prehod preko tega problema zato, ker je
               želja, ki je bila včeraj izražena s strani ruske federacije, da bi to poravnala tekom
               letošnjega leta.</p>
               <p>Verjetnost, da bo Hrvaška ratificirala letos pa je omejena. In, bi prebral ta pasus
               zaradi tega, ker se mi zdi, da je pomemben za vaše vedenje in ni nujno, da bo široki
               javnosti znan. <q>"Ovaj memorandum stupa na snagu"</q> To je prevod srbohrvaški.</p>
               <p><q>"Ovaj memorandum stupa na snagu od trenutka kada vlada ruske federacije dobije
               obaveštenje od ovlaštenih organa vlada država pravnih slednice bivše Jugoslavije
               utone, da su obavljene sve potrebne unutar državne i međudržavne procedure, a koje su
               neobhodne, da bi on stupio na snagu. Ostavke ovog memoranduma, če se privremeno
               primenjivati od datuma kada ga sve strane potpišu, pa do završetka spomenutih
               procedura."</q></p>
               <p>O parafiranju tega sem bil posebej opozorjen na ta zadnji del stavka. Glede na to, da
               je pač zakonodaja takšna, da predvideva, da mora, da ni možno začasna uporaba nekih
               mednarodnih sporazumov. Ampak, tukaj gre za memorandum, ki samo opredeljuje, kako ta
               saldo prerazporediti in ko bom prebral naslednji stavek bo pojasnjeno, zakaj je bil
               potreben ta stavek.</p>
               <p>...<stage>/Nerazumljivo./</stage>... banka, ki vodi ta saldo "če u svojim knjigama otvoriti
               jedinstveni račun na ime narodne banke Jugoslavije na koji če se knjižiti iznos
               završnog salda s ...<stage>/Nerazumljivo./</stage>.... ovog memoranduma. ...<stage>/Nerazumljivo./</stage>... i
               države pravne slednice bivše Jugoslavije, če preko banaka ovlaštenih od vlada tih
               država otvoriti pet podračuna i manjine svake države pravne slednice bivše
               Jugoslavije i na te račune knjižiti iznose spomenute od tačke
               ...<stage>/Nerazumljivo./</stage>..."</p>
               <p>Torej, ob tem, da bo odprt en račun bo tudi z Republiko Slovenijo odprt podračun. In,
               zaradi tega, da se to lahko izvede je potreben tisti zadnji del stavka, torej, da se
               lahko ta knjižna zgodba zaključi. V tem trenutku se potem tudi obveznosti iz
               sporazuma pravzaprav končajo, ker je klirinški saldo razdeljen in to je dogovor, ki
               ga sporazum predvideva. Ob tem pa potem nastane bilateralna pogodba, ki pa je del
               mednarodna pogodba bo predmet obravnave na tem odboru in potem v državnem zboru, kako
               teh 206,7 milijonov klirinških dolarjev pogasiti.</p>
               <p>Mi smo se pogovarjali neformalno o zadevi, kakšen bi bil primeren menjalni tečaj v
               primeru, da bi prišlo do plačila v konvertibilnih dolarjih. In, mislim, da tukaj
               prisotni veste, da je dolar v letu 1990, ko se je klirinški saldo zaključil bil v
               odnosu do nemške marke okrog 1,5 se pravi okrog 1,49 do 1,51 podatke, ki jih imam
               danes zadnji dan v letu so 1,50 22 za dolar v odnosu do marke. Vendar pri klirinškem
               saldu je problem, da so bila vsa izplačila v dinarjih. Torej, če bi hotel nekdo
               korektno vključiti v celo kalkulacijo zgodbo bi moral še Markovičeve dinarje
               vključiti zraven.</p>
               <p>Sporazum je bil pa podpisan 29. junija 2001 in seveda takrat je bil dolar nekje okrog
               2,30 marke in seveda dolar iz leta 2001 ni identičen dolar iz leta 1990. In, seveda
               skozi to nastaja neka obveza, da bo verjetno pri preračunu prišlo do diskonta,
               diskonta, ki bo ugotovil vrednost dolarja takratno, ko je ta klirinški saldo 1990
               leta, ki je nastal, ki je obstal. Neformalna pogajanja so tekla v smeri bolj
               pogajanja. Torej, kdo da več, kdo da manj. In, mi smo potem prišli do ene številke 62
               centov in pol in dogovorili smo se, da ne bomo te številke objavili. Zakaj pa to
               danes pravim? Zaradi tega, ker je kolegica iz Bosne in Hercegovine danes v časopisu v
               podnaslovu to že objavila. In, je objavil tako, da je rekla: <q>"Ruska ponuda kursa od
               0,625 američkih za jedan klirinški dolar bit če ponuđena naosvajanje viječe
               ministara."</q> Ob tem je pa napisano v tekstu, da je bil to problem, zaradi tega, češ da
               je to ruska stran že uradno predstavila <q>"ali ona nije mogla uči u sporazum jer timovi
               Hrvatske i Slovenije nisu imali potrebna ovlaštenja za tako nešto"</q>, zelo verjetno pa je, da bo blizu ta
               številka. To pa pomeni za Slovenijo pravzaprav ta pravih dolarjev 129 milijonov, ali
               pa če poenostavim, dobra 2 procenta budžeta Republike Slovenije, kar pravzaprav ni
               slabo. Celo več. Mislim da je pravzaprav eden pomembnih dosežkov iz vse te neumnosti,
               ki spremlja še to sukcesijsko zgodbo. V tem primeru in tako kot je sedaj, kot sem
               koncepiral naj bi to pomenilo tudi potem da Hrvaška bo verjetno mogla sama sebi
               narediti obračun, če bo hotela priti do denarja, pa do dvostranskega sporazuma, bo
               mogla ruski federaciji dati zagotovilo, da je opravila vse meddržavne obveznosti. Če
               pa tega ne bo mogla zagotoviti, pač ne bo mogla do razpoložljivih sredstev priti.
               Tako da je to pač skozi, na nek način nek pritisk. Glede na informacije ali pa rahle
               dezinformacije v medijih in pa glede na dejstvo, se mi je zdelo pa pomembno in sem
               prosil predsednika za to, da vam lahko danes to predstavim.</p>
            </sp>
            <sp xml:id="SDT3-OZZP-Nujna-054-2003-03-27.sp63">

               <speaker>PREDSEDNIK JELKO KACIN:</speaker>

               <p>Spoštovani. S tem razprava ni zaključena. Zaradi aktualnosti materije se mi je zdelo
               primerno, da smo seznanjeni iz prve roke, zlasti ob dejstvu da Hrvaška ni
               ratificirala sporazuma o nasledstvu, ki je bil podpisan na Dunaju že pred davnim
               časom, ki smo ga ravno tako tukaj odobrili ob vsem tveganju in ob vseh nevarnostih,
               da se tik pred zdajci zgodba ponovno odpre. Zgodba je bila zaprta, toda ni bila
               pripeljana do konca. Ker je ta del vezan na rusko federacijo izjemno pomemben in nam
               daje tudi precejšnje maneverske možnosti pri krepitvi gospodarskega sodelovanja z
               rusko federacijo, ker je po moji oceni mogoče del teh klirinških dolgov spremeniti,
               bodisi v naše investicije v ruski federaciji, bodisi v njihove investicije pri nas,
               ali pa na ozemlju tretjih držav, zlasti če sedaj govorimo o manjkajočem daljnovodu
               med Slovenijo in Madžarsko, je to izjemna gospodarska priložnost in bi veljalo
               storiti še kaj več, da se to zgodi čimprej. Da se stvar operacionalizira. Zaradi tega
               je treba na bilateralni ravni, na ravni gospodarske komisije potem začeti stvari
               uresničevati v praksi. Vlada o tem včerajšnjem dogodku še ni obveščena, ker poročilo
               še ni narejeno. Jaz bi pa se zavezal, da takoj, ko vlada dobi to poročilo in se do
               njega opredeli, o tem dokumentu spregovorimo uradno tudi tukaj, ampak na redni seji,
               da imate gradivo dovolj zgodaj doma, po možnosti na morebitni skupni seji z odborom
               za finance in z odborom za gospodarstvo. Ker se mi zdi, da to so teme, o katerih bi
               se lahko pogovarjali s seboj, mislim, med seboj, ali pa naj ti dve delovni telesi,kot
               zainteresirani delovni telesi kaj več storita sami takrat ko razpravljata lahko o tej
               materiji. Ampak to sem želel izkoristiti bolj kot vzpodbudo, da se pripravimo na
               tovrstno vsebinsko razpravo, ker se mi zdi, da je ravno to točka, kjer lahko odbor za
               zunanjo politiko pri eminentnih zunanjepolitičnih vprašanjih govori o ekonomskih neto
               učinkih. In to bi morala biti v prihodnje, ko vstopamo v Evropsko unijo, za nas
               bistveno bolj pomembna prioritetna naloga kot je bila doslej. Kajti če želimo mi
               ohraniti višjo stopnjo gospodarske rasti, kot jo ima Evropska unija, so države
               jugovzhodne Evrope in ruska federacija zagotovo priložnost. Verjetno tudi Ukrajina in
               Romunija in še kaj. Zato se mi zdi, da bomo morali prav kmalu razpravljati tudi o
               zunanji politični diplomatski mreži, vztrajati na tem, da se odpre Ukrajina, da se
               pospešijo priprave za Romunijo in še kaj. Toliko uvodoma z moje strani samo v
               pojasnitev zakaj in kako. Kolega podpredsednik Janez Podobnik je prosil za
                  besedo.
               </p>
            </sp>
            <sp xml:id="SDT3-OZZP-Nujna-054-2003-03-27.sp64">

               <speaker>JANEZ PODOBNIK:</speaker>

               <p>Predsednik, mislim da si povedal zelo pomembno in bistveno, jaz bi pozdravil to
               informacijo in uspeh naših pogajalcev pri tem memorandumu. Jaz sem imel samo eno
               dilemo, mislim da sem vas dobro razumel gospod Gabrovec. Ta memorandum o razdelitvi
               tega salda je predstopnja za bilateralno pogodbo z rusko federacijo, kljub temu da je
               ključ nasledstveni pa bo lahko Slovenija to bilateralno pogodbo podpisala ne glede na
               to, ali bo Hrvaška ratificirala ta nasledstveni sporazum ali ga ne bo. Ali sem vas
               pravilno razumel?</p>
            </sp>
            <sp xml:id="SDT3-OZZP-Nujna-054-2003-03-27.sp65">

               <speaker>GOSPOD DR. GABROVEC:</speaker>

               <p>Načelno tako. Da</p>
            </sp>
            <sp xml:id="SDT3-OZZP-Nujna-054-2003-03-27.sp66">

               <speaker>PREDSEDNIK JELKO KACIN:</speaker>

               <p>Želi še kdo razpravljati o tej točki? Ne vidim prijav k razpravi, zato ne bomo
               sklepali. Seznanili smo se in to bodi dovolj. Če kdo ne nasprotuje. Imamo še 3.
               točko, zato sedaj zaključujem točko 2, se zahvaljujem kolegu Gabrovcu za to
               ekspeditivno predstavitev, ko je moral v rekordnem času preleteti državni zbor in se
               nam pridružiti in upam da se bomo kdaj v prihodnje še lahko srečali na podoben način.</p>
               <p>Sedaj pa mi ostaneta pod <title>3. TOČKO - RAZNO</title> dve zadevi. Prvi predlog sklepa.
               Kot veste sem se včeraj pridružil ministru za zunanje zadeve na njegovi poti v
               Bruselj. Ko sva se srečala z nekaterimi sogovorniki, o čemer je že bilo govora,
               sodeloval pa sem tudi na slovesnosti ob podpisu pristopnih protokolov na sedežu zveze
               Nato in če mi je dovoljeno da tukaj rečem še tri stavke, bi rekel, da je naš problem
               tukaj v Sloveniji, da ne razumemo da od včeraj dalje nismo samo pridruženi in smo v
               Natu, ne razumemo kaj je zavezništvo. To pomeni, da smo od včeraj dalje tudi
               Norveška, tudi Kanada, tudi Turčija, čeprav nam to morda ni všeč, ampak mi smo
               sestavni del tega, enakovreden del in nismo samo kocka v mozaiku. Smo pa množica kot
               enota. In tega, se mi zdi, še nekaj časa ne bomo razumeli. In bo treba kaj nekaj
               korakov še narediti, da bi se to v zavest naših ljudi pokazalo. Da pa mene ne bi
               vkorila moja poslanska skupina zaradi odsotnosti, vas prosim, da mi opravičite
               včerajšnjo odsotnost na način, da odobrite mojo udeležbo na slovesnostih v Bruslju.
               Kdo je za predlagani sklep. Je kdo proti? Ne.</p>
               <p>In še en predlog sklepa. Danes kolegi smo dobili na klop poročilo, ki govori o obisku
               generalne sekretarke na Finskem. Tja se je podala, da pridobi praktične izkušnje in
               načelne pristope pri delovanju tako imenovanega finskega modela, sodelovanja med
               parlamentom in vlado v zvezi z evropskimi zadevami. Moj predlog je, da na podlagi
               tistega, kar tam notri piše, predlagamo kolegiju državnega zbora, da Finsko obišče
               delegacija vodij poslanskih skupin. Samo na tak način se mi zdi, bomo lahko
               zagotovili zadostno predznanje, razumevanje in voljo za to, da se pri našem delu
               reorganiziramo in da bomo ob nastopu našega članstva imeli tudi zadostno vedenje o
               tem kako naj ta sistem deluje. Sam sem bil večkrat na Finskem. Ne govorim o tem, da
               hodijo tja predsedniki delovnih teles, ampak ključno se mi zdi, da vodje poslanskih
               skupin v praksi preverijo kako deluje ta sistem, zato predlagam da se odbor do te
               pobude opredeli, pred tem pa o njej tudi razpravlja. Prosim. <stage>(Medsebojno
               pogovarjanje.)</stage> Ja. Kolega Juri.</p>
            </sp>
            <sp xml:id="SDT3-OZZP-Nujna-054-2003-03-27.sp67">

               <speaker>AURELIO JURI:</speaker>

               <p>Predsednik, jaz se s pobudo strinjam, če to dopolnitev seveda poti in takega obiska
               tudi naše generalne sekretarke. Mislim da iz tega naslova je to koristno in soglašam,
               da poleg generalne sekretarke gredo tudi vodje poslanskih skupin.</p>
            </sp>
            <sp xml:id="SDT3-OZZP-Nujna-054-2003-03-27.sp68">

               <speaker>PREDSEDNIK JELKO KACIN:</speaker>

               <p>Še enkrat povem kolega Juri. Generalna sekretarka se je z vodjo službe za pravne
               zadeve ...<stage>/Nerazumljivo/</stage>... državnega zbora in strokovcem ravnokar vrnila. Dobili smo
               poročilo, ki ga imate na klopeh. In govori o tem, kako sistem deluje. Ja, sedaj pa
               predlagam, moj predlog bi bil <stage>(Medsebojno pogovarjanje.)</stage> Danes je distribuirano.
               Tukaj ga nimate, danes je distribuirano dobili ga boste vsi vodje poslanskih skupi,
               oziroma ga že imate. Vodje poslanskih skupin ga imate, kot pravi gospa generalna
               sekretarka, zato predlagam, da podprete pobudo, da odbor predlaga kolegiju
               predsednika državnega zbora, naj organizira delovni obisk vodij poslanskih skupin v
               finskem parlamentu. Prav v luči odločitve, da mi prehajamo na tako imenovan finski
               model soodločanja našega parlamenta in naše vlade v zvezi z evropskimi zadevami.
               Kolega Zlobec.</p>
            </sp>
            <sp xml:id="SDT3-OZZP-Nujna-054-2003-03-27.sp69">

               <speaker>JAŠA LUKIČ ZLOBEC:</speaker>

               <p>Če greste tja, da dejansko prinesete kvalitetne analize. <stage>(Medsebojno
               pogovarjanje.)</stage></p>
            </sp>
            <sp xml:id="SDT3-OZZP-Nujna-054-2003-03-27.sp70">

               <speaker>PREDSEDNIK JELKO KACIN:</speaker>

               <p>To je bilo tako diplomatsko povedano da res ne razume. <stage>(Medsebojno pogovarjanje.)</stage>
               Kdo je za pobudo? <stage>(Medsebojno pogovarjanje.)</stage> To se bo že kolegij sam dogovoril.</p>
               <p>Je kdo proti? Nihče proti. Želi še kdo kaj tretjega pod točko razno? Ne. Zahvaljujem se vam za sodelovanje. Majda
               Širca je odstopila, zato njena vloga ni več aktualna.</p>
               <stage type="time">(Seja je bila zaključena 27. marca 2003 ob 18.50 uri.)</stage>
            </sp>
         </div>
      </body>
   </text>
</TEI>
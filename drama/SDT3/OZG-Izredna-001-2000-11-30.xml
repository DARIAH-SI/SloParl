<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZG-Izredna-001-2000-11-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C48B4163E87B78A3C12569A1002929F9</idno>
               <idno type="custom" subtype="day">2825167BDE160EE0C12569A70030528E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=2825167BDE160EE0C12569A70030528E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZG-Izredna-001-2000-11-30.OZG" n="001">
               <name>Izredna</name>
               <date when="2000-11-30"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZG-Izredna-001-2000-11-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZG-Izredna-001-2000-11-30.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">1. izredna seja</stage>
            <stage type="date">(30. november 2000)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 9.08 uri.</stage>


            <sp xml:id="SDT3-OZG-Izredna-001-2000-11-30.sp1">

               <speaker>PREDSEDNIK FRANC (FERI) HORVAT:</speaker>

               <p>Najprej vsem prisotnim prav lep pozdrav na tej prvi izredni seji odbora državnega
               zbora za gospodarstvo. Z zadovoljstvom ugotavljam, da nas je pretežna večina članov
               odbora prisotnih. Dobro, da je danes tudi vsaj ena dama med člani odbora s
               pooblastilom, ker žal, moram ugotoviti takoj na začetku te prve seje, da odbor
               sestavljajo sami moški. Ne vem, ali je do tega prišlo slučajno ali napaka... Lepo
               prav gotovo ni.</p>
               <p>Kolegica Areh-Lavrič iz slovenske nacionalne stranke nadomešča kolega Pečeta, ki je
               član odbora, in pa še en kolega je s pooblastilom, in sicer gospod Kremžar Leopold,
               ki nadomešča kolega Janca. Opravičil drugače ni bilo s strani poslancev.</p>
               <p>Torej, še enkrat, lep pozdrav vsem, članici in članom odbora, predstavnikom medijev,
               strokovnim sodelavcem odbora, nekateri jih poznate, drugi ne. Tisti, ki ste novi
               poslanci, pa dovolite, da jih predstavim. Tukaj, na moji desni strani, gospa Jerneja
               in pa gospod Tomo, tako da se boste lahko tudi po potrebnem neposredno na njih
               obračali. Seveda poseben pozdrav velja naši osrednji gostji na današnji sej, dr. Tei
               Petrin, kandidatki za ministrico za ministrstvo za gospodarske dejavnosti.</p>
               <p>Imeli bi samo eno točko dnevnega reda, kot ste lahko videli tudi iz vabila. To je
               predstavitev gospe dr. Petrinove, kot kandidatke za ministrico za gospodarske
               dejavnosti. Kot ste videli iz gradiva, ki ste ga dobili z vabilom, je predsednik
               državnega zbora na podlagi predloga predsednika vlade Republike Slovenije dodelil
               našemu odboru predlog za predstavitev dr. Petrinove, v skladu z 263. členom
               poslovnika državnega zbora.</p>
               <p>Sedaj, glede na poslovnik in pa tudi dosedanjo prakso, bili ste tudi na drugih
               predstavitvah, bi predstavitev potekala tako, da ima najprej besedo dr. Petrinova, da
               dejansko predstavi svoje poglede na področje dela, ki naj bi ga pokrivala v novi
               vladi, potem sledijo vprašanja članov odbora in seveda odgovori dr. Petrinove, in
               potem seveda preostane odločanje o tem, ali je bila predstavitev ustrezna ali ni bila
               ustrezna. Odbor mora o tem podati potem tudi pisno mnenje predsedniku vlade in pa
               predsedniku državnega zbora. Poskušali bomo to narediti tudi zelo hitro. Takoj po
               seji, glede na to, da je predvidena seja državnega zbora popoldne ob 16.00 uri.</p>
               <p>Toliko za uvod. Sedaj dajem besedo vam, gospa dr. Petrinova.<stage type="mag"/>
               </p>
            </sp>
            <sp xml:id="SDT3-OZG-Izredna-001-2000-11-30.sp2">

               <speaker>DR. TEA PETRIN:</speaker>

               <p>Hvala lepa, gospod predsednik. Dovolite mi, da se v začetku najprej opravičim za svoj
               glas. Namreč, že nekaj časa imam nahod, sem prehlajena, in mogoče ne bo včasih
               najbolj jasno.</p>
               <p>No, v svoji predstavitvi bi rada pojasnila delovanje ministrstva za gospodarske
               dejavnosti v prihodnjem mandatu.</p>
               <p>Osnovna usmeritev delovanja ministrstva v prihodnjem mandatu je vodenje take
               politike, ki bo prispevala k uresničevanju vizije v Sloveniji kot uspešnem mednarodno
               konkurenčnem in fleksibilnem gospodarstvu in o državi, v kateri izobraženo in
               motivirano prebivalstvo ustvarja visoko gospodarsko rast, ki bo omogočala boljše
               zaposlitve ter večje družbeno sožitje. S tem bodo uresničeni tudi pogoji za čim bolj
               enakopravno vključitev Slovenije v Evropsko unijo.</p>
               <p>Uresničevanje vizije zahteva spopad z izzivi globalne konkurence, za kar mora
               Slovenija postati bolj inovativna in bolj podjetna, kajti brez inovativnosti in
               podjetništva ni konkurenčnosti, brez konkurenčnosti ni rasti in socialnega sožitja,
               le socialno sožitje pa na dolgi rok zagotavlja konkurenčnost, inovativnost in razvoj
               podjetništva.</p>
               <p>Razvojna politika bo zato osredotočena na dvoje: prvič, na vzdrževanje konkurenčnega
               in stabilnega ekonomskega okolja, visoke izobrazbene ravni in socialne kohezivnosti,
               in drugič, na razvijanje instrumentov za uveljavitev novega koncepta gospodarske
               rasti, ki mu sledijo razvita svetovna gospodarstva - gre za novo ekonomijo.</p>
               <p>Nova ekonomija je stalen in sistematičen napor najbolj razvitih gospodarstev za
               doseganje konkurenčnosti. Uveljavljeni ključni dejavniki konkurenčnosti v pogojih
               nove ekonomije so: informacijsko-telekomunikacijska tehnologija, fleksibilnost,
               podjetništvo in organiziranost, ki omogočajo kar največjo inovativnost in podjetniško
               ravnanje zaposlenih. Nova ekonomija ni leoznaka za tako imenovana internet podjetja
               oziroma internet načina poslovanja, temveč označuje nova pravila, ki usmerjajo
               ekonomsko rast in nov način razmišljanja o tem, kako nastane ekonomska vrednost.
               Slovenska podjetja so danes bolj kot kdajkoli prej pod pritiskom konkurence, saj se
               zaradi razvoja prometa, komunikacij in informacijske tehnologije odpira priložnost
               podjetjem za delovanje kjerkoli po svetu. Povečana konkurenca sili podjetja k
               neprestanemu zniževanju stroškov. Rast produktivnosti na podlagi investicij v
               tehnologijo znižuje stroške. Odpiranje novih trgov po svetu in porast konkurence pa
               znižujeta cene produkcijskih faktorjev, kar omogoča rast ob nižji inflaciji. Vse to
               potiska države in regije v intenzivno tekmo za nove investicije in ohranjanje
               obstoječih proizvodenj. Čeprav so konkurenčnost, inovativnost in podjetništvo domena
               privatnega sektorja, kjer se s svojimi poslovnimi idejami vstopa v svet
               gospodarjenja, pa je tudi nedvomno res, da je poslovna uspešnost odvisna od državne
               politike, ki s svojimi ukrepi vpliva na pogoje gospodarjenja. <stage type="mag"/> <stage>(Nadaljevanje)</stage> Globalizacija svetovnega gospodarstva zahteva
               preusmeritev državne politike od tradicionalnih, intervencionističnih ukrepov v
               spodbujanje okolja za uspešno vključevanje podjetij v globalne tržne tokove. Zato
               bomo nadaljevali s tako imenovano proaktivno industrijsko politiko, ki smo jo
               inicirali že v letu 1999. Proaktivna industrijska politika je v svojem bistvu
               politika pospeševanja podjetniškega razvoja in konkurenčnosti, zato je usmerjena v
               krepitev ključnih faktorjev uspeha podjetij, ki so: tehnologija, inovativnost,
               fleksibilnost, organiziranost in podjetništvo. Politika ne nadomešča tržnega
               mehanizma oziroma iniciativnosti in odgovornosti manegerjev, zaposlenih in
               posameznikov za uspešnost poslovanja, temveč deluje kot katalizator in agent sprememb
               v procesih stalnega in učinkovitega prilagajanja gospodarstva k spremembam v
               globalnem trgu. Politika ni nasprotna politiki stabilizacije, saj s hitro gospodarsko
               rastjo zagotavlja makroekonomsko stabilnost tudi na dolgi rok. Izvajanje politike
               spodbujanja podjetniškega razvoja in konkurenčnosti temelji na naslednjih izhodiščih:
               odgovornost za strukturo prilagajanje in prvenstveno na strani podjetij. Državna
               politika je usmerjena v vzdrževanje konkurenčnih in odprtih trgov ter v podpiranje
               hitre gospodarske rasti. Ukrepi države se povezujejo v integrirane pristope oziroma
               programe, ki združujejo vrsto med seboj povezanih simetričnih ukrepov in so izvedeni
               na stroškovno učinkovit način. To pomeni sodelovanje med ustreznimi resorji v
               pripravi in izvedbi programov. Naprimer, za programe strukturnega prilagajanja
               tekstilne, oblačilne in usnjarsko obutvene industrije zahtevam enotnega trga, smo
               uspeli pritegniti in to je v letu 1999 še sredstva ministrstva za znanost in
               tehnologije in sredstva ministrstva za delo, za programe internacionalizacije
               podjetij, to je pospeševanje izvoza pa sredstva MEOR-ja, ministrstva za malo
               gospodarstvo in turizem in za programe pospeševanja investicij pa smo pripravili
               skupen razpis z ministrstvom za ekonomske odnose in razvoj in ministrstvom za znanost
               in tehnologijo.</p>
               <p>Torej to je primer teh simetričnih učinkov, ukrepov in s tem daje možnost, da so te
               programi izvedeni na stroškovno učinkovit način. Prioritetne naloge v skladu z
               začrtano politiko, ki pa so tudi prioritetna področja koalicijske pogodbe, posegajo
               na štiri področja. In sicer: prestrukturiranje, tehnološki razvoj, podjetništvo in
               investicije v znanje. Ta področja v medsebojnem delovanju omogočajo doseganje
               zastavljene vizije gospodarskega razvoja Slovenije.</p>
               <p>Prvo področje zajema programe za spodbujanje prestrukturiranje podjetij s ciljem
               zniževanja stroškov, povečane fleksibilnosti in boljše uporabe tehnologije ter
               povezovanja podjetij z namenom povečanja profitabilnosti. Gre za nadaljevanje že
               začetih programov in sicer: spodbujanja, povezovanja podjetij in specializacij v
               okviru proizvodno storitvenih verig. <stage type="mag"/>
               <stage>(Nadaljevanje)</stage> Podpore, uvajanje pristopov, ki omogočajo neprestane izboljšave v
               podjetjih za povečanje produktivnosti in kvalitete. Vzpodbujanja internacionalizacije
               slovenskih podjetij, podpore novim domačim in tujim investicijam ter podpore
               neposrednim tujim investicijam. Cilj in merilo uspešnosti programov je ustvarjanje
               visoke dodane vrednosti na zaposlenega. Programi ciljajo na povečanje produktivnosti
               ter na povečanje fleksibilnosti na osnovi tehnoloških in organizacijskih rešitev.</p>
               <p>Produktivnost slovenske industrije je namreč še vedno trikrat nižja v primerjavi z
               Evropsko unijo. Predvsem zaradi nezadostnega menadžerskega, tehnološkega in
               organizacijskega znanja, neadekvatne tehnologije in nizke ekonomske učinkovitosti,
               nizke investicijske sposobnosti in neučinkovite inbolviranosti podpornih institucij.</p>
               <p>Prav tako struktura gospodarstva ostaja problematična, saj je delež tradicionalnih
               industrij za nizko dodano vrednostjo na zaposlenega še vedno prevelik, kar znižuje
               mednarodno konkurenčno prednost slovenskega gospodarstva.</p>
               <p>Programi za pospeševanje internacionalizacije slovenskih podjetij so pomembni za to,
               ker je Slovenija že na taki stopnji gospodarskega razvoja, da zanjo postaja pomemben
               del internacionalizacije investiranje v drugih državah in ne samo pridobivanje tujih
               investicij v Slovenijo. Kot kaže izkušnja Irske, je za blaginjo domačega prebivalstva
               pomemben nacionalni dohodek, ne pa bruto domači proizvod. Povedano po domače,
               pomembno je, koliko Slovenci zaslužijo doma in v tujini, ne pa koliko se proizvaja v
               Sloveniji, če gre pri tem večina dodane vrednosti v tujino.</p>
               <p>Slovenija ima velike možnosti ustvarjanja visoke dodane vrednosti z organiziranjem
               produkcije v vzhodnoevropskih državah za zahodne trge, zlasti na področjih
               tradicionalnih panog. Zato bo ena od prioritet izvedba programov podpiranja
               investicij slovenskih podjetij v tujini, kar vključuje kvalitetno konzularno podporo,
               sprejemanje bilateralnih dogovorov za zaščito investicij in olajšave za pretok
               delovne sile, usposabljanje in izobraževanje tujih delavcev in strokovnjakov v
               Sloveniji, kar bo podlaga za kvalitetno sodelovanje med slovenskimi podjetji in
               podjetji iz ciljnih držav.</p>
               <p>Slovenija bo investirala v prodor na tuje trge, zlasti nekdanje Jugoslavije, s
               sofinanciranjem razvojnih programov, na primer v okviru pakta stabilnosti. Ključnega
               pomena za rast je omogočanje novih kvalitetnih investicij. Za spodbuditev takih
               investicij je treba odpraviti ovire za investiranje, in sicer: poenostaviti postopke
               in zmanjšati stroške registracije podjetij, nato poenostaviti pridobitve lokacije in
               gradbenega dovoljenja ter dovoljenja za poslovanje. Bistveno je treba poenostaviti in
               poceniti dostop do poslovnih prostorov in zemljišč, poenostaviti in skrajšati
               postopke za izdajo delovnih dovoljenj za vse kategorije tujih delavcev, ki so
               potrebni za uspeh investicije, zlasti strokovnjakov, odpraviti obvezno priznavanje
               kvalifikacij in diplom pridobljenih v tujini, če so bile pridobljene na <stage type="mag"/><stage>(Nadaljevanje)</stage> tistih institucijah, ki so po
               kvaliteti primerljive s slovenskimi; zmanjšati regidnost predpisov glede na
               nagrajevanje delavcev in drugih pogojev zaposlitve; poenostaviti in poceniti
               poročanje o poslih s tujino.</p>
               <p>Cilj je do konca leta 2001 odpraviti naštete ovire. Pri tem bomo sledili poročilo
               agencije Svetovne banke Fias in že sprejetemu antibirokratskemu programu. Pri
               izvajanju antibirokratskega programa bo dan poseben poudarek novemu načelu Evropske
               unije, da mora vsaka nova uredba dobiti odobritev s strani zastopnikov malih
               podjetij. Na ta način želi Evropska unija zmanjšati administrativne stroške
               poslovanja podjetij, kajti kar je sprejemljivo za mala podjetja, je tudi za velika,
               obratno pa ni nujno res.</p>
               <p>Drugo področje zajema programe za spodbujanje tehnološkega razvoja in inovacij. Ti
               so namenjeni spodbujanju razvoja tehnološkega potenciala v podjetjih, spodbujanju
               prenosa znanja iz akademskih in raziskovalnih organizacij v podjetja, spodbujanju
               investicij v informacijsko-telekomunikacijsko tehnologijo na ravni podjetij,
               spodbujanju inovacijske dejavnosti ter institucionalnim rešitvam za deregulacijo trga
               dela in odpiranju do tujih visoko strokovnih in računalniško izobraženih
               strokovnjakov ter poenostavitvi izdajanja delovnih viz in priznavanja mednarodnih
               izobraževalnih certifikatov.</p>
               <p>Hitra rast produktivnosti v novi ekonomiji temelji na hitri rasti sektorja novih
               tehnologij, predvsem v informacijsko-telekomunikacijske, in uvajanju te tehnologije v
               vse panoge gospodarstva. Zato bo treba poiskati ustrezne davčne instrumente, ki bodo
               stimulirali nakup strojne in programske opreme za zaposlene v podjetjih in uporabo
               interneta jemati kot izdatek za izobraževanje, ki ne bo obdavčen.</p>
               <p>Podprli bomo nadaljevanje politike brezplačnega javnega dostopa do interneta vsem
               izobraževalnim raziskovalnim organizacijam, vendar ob pogoju, da je ponudnik
               internetne povezave izbran po konkurenčnem javnem razpisu, ki se občasno ponavlja.</p>
               <p>Podprli bomo čim hitrejše uvajanje brezžične širokopasovne povezave nove generacije.
               Pri tem bomo sledili zgledom držav, kot so Švedska, Japonska, Koreja, Singapur,
               katerih cilj je napraviti brezžične širokopasovne povezave čim bolj dostopne
               prebivalstvu, kar je v nasprotju s pristopom zahodnoevropskih držav, ki so pri oddaji
               licenc zasledovale cilj maksimizacije proračunskih prihodkov, kar se je že izkazalo
               za napako.</p>
               <p>Programi torej spodbujajo uporabo novih tehnologij in rizične naložbe v tehnološko
               zahtevne projekte ter spreminjanje znanja, nakopičenega v raziskovalnih in akademskih
               institucijah, v uporabno znanje in posledično v večjo produktivnost in gospodarsko
               rast.</p>
               <p>Tretje področje zajema programe za spodbujanje podjetništva. Vsi navedeni programi v
               bistvu tudi pomenijo spodbujanje podjetništva, vendar poleg teh programov navajamo še
               posebne programe, ki so namenjeni predvsem nastajanju novih podjetij in podjetniškega
               obnašanja malih in srednjih podjetij. <stage type="mag"/>
               <stage>(Nadaljevanje)</stage> Gre za širitev in povečanje kvalitete izobraževanja za podjetništvo,
               ustavljanje tehnoloških parkov in poslovnih inkubatorjev pri organizaciji visokega
               šolstva, razvoj finančnih institucij za mala rastoča podjetja, usposabljanje za
               poslovanje v razmerah globalnih trgov za mala rastoča podjetja, nadaljnji razvoj
               podporne mreže za malo gospodarstvo, vključevanje malih podjetij v evropske programe
               razvoja podjetništva, v skladu s strategijo razvoja malega gospodarstva, ki ga
               pripravi, uveljavitev zakona udeležbo zaposlenih pri dobičku, uveljavitev delavskega
               delničarstva, ki bo spodbujalo zaposlene k reinvestiranju dobičkov in povečala
               njihovo motivacijo za povečanje vrednosti podjetij, davčne olajšave za reinvestiranje
               dohodkov zaposlenih v podjetje, ukinitev davčne obveznosti pri prenosu obrti s
               staršev na otroke oziroma na druge sorodnike. Programi vključujejo podjetniške
               spodbude za ustvarjanje podjetniške klime in podjetju prijaznega okolja.</p>
               <p>Četrto področje pa zajema program, programe za povečanje investicij v znanje. Ukrepi
               vključujejo davčno politiko za spodbujanje investicij v znanje, štipendiranje
               najboljših študentov na tujih univerzah, programe za delovno usposabljanje na
               referenčnih tujih institucijah, opremljanje šol z ustrezno tehnologijo. Programi,
               torej promovirajo investicije v uporabno znanje za doseganje in ohranjanje
               konkurenčnih prednosti. Programi navedeni na štirih področjih vsebujejo nabor
               različnih horizontalnih ukrepov. Vsak horizontalni ukrep pa ima svoj regionalni
               vidik.</p>
               <p>Posebni projekti tega ministrstva pa so še naslednji. Privatizacija vseh podjetij, ki
               spadajo v ministrstvo, gre za privatizacijo slovenskih železarn, industrijskih
               podjetij, slovenske razvojen družbe in elektrogospodarstva, z namenom umika politike
               iz gospodarstva in pritegnitve strateških partnerjev. Privatizacija železarn bo
               izvedena v skladu z dinamiko in usmeritvami iz programa privatizacije, ki je sestavni
               del programa prestrukturiranja železarstva v Sloveniji, kot ga je sprejela Vlada
               Republike Slovenije v marcu 2000 in kot ga je odobrila komisija Evropske unije. V
               skladu s tem programom bo privatizacija vseh družb v okviru holdinga železarn končana
               do koncu leta 2001. Slovenska razvojna družba je v svojem delovanju presegla obseg,
               ki bi njeno delovanje še lahko označili kot gospodarsko smotrnost. Ohranjanje
               institucije, ko država prevzame tveganje za poslovni neuspeh in ki omogoča
               netransparentno vmešavanje politike v gospodarstvo, je na daljši rok gospodarsko
               škodljivo in zato družbeno neopravičeno. Privatna podjetja dobivajo nepravilne tržne
               signale kot na primer, da bo država še naprej prevzemala breme prestrukturiranja z
               ramen podjetij. Preobrazba slovenske razvojen družbe je torej nujna in sicer na
               način, ki bo skladen z načeli tržnega gospodarstva in pravili konkurence Evropske
               unije in ki bo omogočil učinkovitejšo zapolnjevanje privatizacijske vrzeli v
               primerjavi s predajo posameznih podjetij iz aktive slovenske razvojne družbe. <stage type="mag"/><stage>(nadaljevanje)</stage> Koalicijska pogodba predvideva, da
               se do marca 2001 izvede preobrazbo Slovenske razvojne družbe, s privatizacijo
               Slovenske družbe kot podjetja - to je s predajo delnic Slovenske razvojne družbe v
               lasti Republike Slovenije pooblaščenim investicijskim družbam za neporabljene
               certifikate.</p>
               <p>Privatizacija Slovenske razvojne družbe kot podjetja bo zadostila naslednjim ciljem:
               pospešitev procesa prestrukturiranja in privatizacije podjetij, zmanjšanje obsega
               prekritega intervencionizma, doseganje skladnosti s pravili konkurence EU in delno
               zapolnitev privatizacijske vrzeli. Naslednja dejavnost ali pa naloga je; pospešitev
               razvoja industrije tveganega kapitala. Za pospešitev razvoja industrije tveganega
               kapitala bomo spodbudili ustanovitev državno privatnega sklada za tvegane naložbe, v
               skladu z evropskimi standardi evropskega združenja za tvegani kapital, v sodelovanje
               z domačimi in tujimi investitorji. Za razvoj privatnih podjetij za tvegani kapital bo
               treba sprejeti posebno zakonodajo v skladu s standardi v EU.</p>
               <p>Naslednja naloga je deregulacija državnih monopolov. Na področju energetike bo treba
               nadaljevati z reorganizacijo sektorja v skladu s sprejetim zakonom in postavljenimi
               časovnimi termini. Prednostne naloge so privatizacija, regulacija cen prenosa,
               izdajanje licenc za trgovanje, ter naslednje<stage>(?)</stage> investicije. Cilj je vzpostaviti
               konkurenco v tem sektorju, kjer bo potrebno odpreti trg še pred vstopom v EU. Na
               področju premogovništva bo treba izvajati zapiranje premogovnikov po dinamiki, ki jo
               določa zakon o zapiranju rudnika Trbovlje in Hrastnik. In zagotoviti prehajanje
               programa ekonomskega prestrukturiranja Zasavja, v regionalni razvojni program. V
               zvezi z nuklearko Krško bo treba nadaljevati pogajanja v skladu z veljavnimi
               pogajalskimi izhodišči, gre za razrešitev lastniškega statusa nuklearke in s tem
               povezanim vprašanjem opravljanja ter razrešitev nedoročenih finančnih neskladij.</p>
               <p>Navedeni programi pomenijo izvajanje gospodarskega programa zapisanega v koalicijski
               pogodbi. S tega vidika so del nacionalne strategije ekonomskega razvoja slovenskega
               gospodarstva vlade v prihodnjem obdobju. To pomeni, da mora postati izvajanje
               nacionalne strategije obvezen za ministrstva. Parcialno izvajanje programov po
               posameznih ministrstvih ne bo privedlo do pričakovanih rezultatov. Potrebno je
               usklajeno delovanje vladnih resorjev. To nadalje pomeni koordinacijo, kar pomeni
               sistematično in stalno usklajevanje med ministrstvi. Še posebej med ministrstvom za
               ekonomske odnose in razvoj, ministrstvom za malo gospodarstvo in turizem,
               ministrstvom za šolstvo ter področjem tehnologije - ministrstva za znanost in
               tehnologije, ter ministrstvo za okolje in prostor. Kar zadeva oblikovanje spodbudnega
               davčnega sistema in razvoja finančnih trgov, pa zahteva tesno sodelovanje z
               ministrstvom za finance. <stage type="mag"/> <stage>(Nadaljevanje)</stage>
               Usklajenost med navedenimi resorji bi pozitivno vplivala na velikost proračuna, pa
               tudi na sam proces priprave proračuna. Pozitivni učinki pomenijo nižje proračunske
               izdatke, ker se programi po posameznih ministrstvih ne bi več podvajali.</p>
               <p>Nazadnje še nekaj o delu ministrstva. Nadaljevala bom reorganizacijo ministrstva.
               Zavzemala se bom, da ministrstvo ne bo več razdaljevalo sredstev ne le subvenciji,
               katerih velikost sem razpolovila za leto 2000 v primerjavi z letom 1999, prav tako
               kvoto za poroštva za isto obdobje, ne le zaradi harmonizacije s pravili Evropske
               unije na tem področju, temveč bodo tudi sredstva, ki so namenjena programu proaktivne
               politike prenešena na organizacije za inplementacije teh programov. Njihova glavna
               skrb zagotoviti dodeljevanje sredstev ter smotrno porabo teh sredstev v skladu s
               pravili porabe javnih sredstev. Vloga ministrstva se mora omejiti na opredeljevanje
               politike in razvojnih usmeritev ter nadograjevanje ustrezne regulative. Prizadevala
               si bom za vzpostavitev profesionalne in podjetjem prijazne administracije.
               Ministrstvo bo imelo tudi nadzorno vlogo nad dodeljevanjem in učinki uporabe
               proračunskih sredstev. Zavzela se bom za vzpostavitev notranje profesionalne revizije
               tako na ministrstvu kot na agencijah v okviru ministrstva. Za transparentnost
               delovanja ministrstva bodo na Interentu objavljena, kar je že pripravljeno, vsa
               porabljena sredstva z vsemi podatki v spisih, kriterijih, komisijah, prejemnikih
               sredstev in podobno. Ministrstvo bo uporabljalo Internet za notranjo komunikacijo kot
               tudi za komunikacijo z uporabniki in javnostjo. Za profesionalizacijo uradnikov si
               bom prizadevala uvesti moderen sistem napredovanja in razvoja kadrov, za
               usposabljanje doma in v tujini, kot tudi sistem nazadovanja. Vzpostaviti bo treba
               sistem ocenjevanja dela. To bo tudi osnova za racionalizacijo državne uprave in tudi
               zmanjševanje števila ljudi. Povsem neupravičeno je, da se vse breme konkurence, kar
               pomeni predvsem tudi zmanjšanje socialne sigurnosti zaposlenih, ki so pod udarom
               konkurence, prevali na gospodarstvo, ne da bi podobna pravila veljala tudi za javno
               upravo. Konkurenca na podlagi uspešnosti in znanja mora veljati na vseh področjih,
               gospodarskih in negospodarskih dejavnosti. Nadaljevala bom z uvajanjem transparentnih
               procedur, ki pa bi morala veljati za vsa ministrstva, zato da proceduralno preprečimo
               potencialne nepravilnosti in neučinkovitosti.</p>
               <p>V svoji predstavitvi sem se, kot nam je povedal predsednik odbora za gospodarstvo,
               gospod Feri Horvat, omejila predvsem na področja delovanja ministrstva za gospodarske
               dejavnosti. Vendar je iz moje predstavitve tudi razvidno, da bo uspešno izvajanje
               politike pospeševanja konkurenčnosti in podjetništvo možno le z usklajenim delovanjem
               z drugimi ministrstvi, zlasti gospodarskimi. Zahvaljujem se za pozornost.</p>
            </sp>
            <sp xml:id="SDT3-OZG-Izredna-001-2000-11-30.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala gospa dr. Petrinova za predstavitev, ki je bila zelo sistematična, celovita in
               sem prepričan, da je kar dosti izzivov za vprašanja. In dajem besedo kolegici in
               kolegom.</p>
               <p>Prvi se je javil gospod Kremžar, potem kolega Kelemina in pa kolega Kavčič. <stage type="mag"/>
               </p>
            </sp>
            <sp xml:id="SDT3-OZG-Izredna-001-2000-11-30.sp4">

               <speaker>LEOPOLD KREMŽAR:</speaker>

               <p>Hvala lepa gospod predsednik. Jaz bi nekaj konkretnih vprašanj, ki pa seveda imajo
               tudi jasno da širše posledice.</p>
               <p>Vprašanje prostocarinskih prodajaln najbrž ni več vprašanje, gospa Petrinova, o
               katrem bi se pogovarjali kot ali ja ali ne, ker so pač dejstva takšna kot so. Skratka
               verjetno gre in to je moje vprašanje kako bo to šlo za reševanje problema, ki nastane
               s tem potem že izvršenim dejstvom. Skratka vprašanje kako bo problem ljudi in
               dejavnosti, ki je sedaj v prostocarinski prodajalnah v celem tem sistemu rešeno in
               kako vi vidite rešitve. To je eno vprašanje.</p>
               <p>Drugo vprašanje, strateški partner BMW, ki se pojavlja in se je pojavil v našem
               prostoru, ponovno z dvema podvprašanjema. Prvo, čisto konkreten primer BMW-ja in kako
               vi vidite to zadevo. In drugo seveda BMW kot primer odnosa države do morebitnih novih
               strateških partnerjev, predvsem velikih in iz tega izhajajoč reševanja domačih
               problemov.</p>
               <p>Tretje vprašanje pa zelo direktno. V Mariboru je bilo ministrstvo za malo
               gospodarstvo in turizem, ki sedaj prehaja v vaše ministrstvo. Mislim, da ni samo
               lepotnega značaja, pa vendarle, ali bo del ministrstva, se pravi področje malega
               gospodarstva in področje turizma ostalo lokacijsko v Mariboru. Moje mnenje seveda je,
               da bi to moralo tako biti. Me pa zanima seveda tudi vaš zelo jasen odgovor na to
               vprašanje. Hvala lepa.</p>
            </sp>
            <sp xml:id="SDT3-OZG-Izredna-001-2000-11-30.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala lepa. Jaz bi preden bi dal besedo naslednjim prijavljenim kolegom za vprašanja
               pri tem zadnjem tretjem vprašanju dal eno proceduralno pripombo. Danes se je dr.
               Petrinova predstavila na osnovi predloga predsednika vlade na osnovi obstoječega
               zakona oziroma veljavnega zakona, ki predvideva, da kandidatka, če bo izvoljena,
               pokriva področje ministrstva za gospodarske dejavnosti. Tako, da je vprašljivo ali je
               vmesno razpravljati tukaj o zadevah, ki so povezane pravzaprav s predlogom zakona
               oziroma zakonom, ki je bil sprejet in vemo, da ni objavljen iz znanih razlogov. In
               zato menim, da bi se morali osredotočiti kar je dejansko predmet predstavitve po
               veljavnem zakonu in po predlogu predsednika vlade. S tem pa seveda ne izključujem, da
               kandidatka tudi pove svoj pogled svoja mnenja, ampak seveda to ne more biti uradni
               del obravnave in tudi ne potem odločanje o primernosti predstavitve oziroma
               neprimernost. To je en predlog, in mislim, da je korektno da ga dam oziroma opozorilo
               in se nanaša tudi seveda še naprej na postavljanje vprašanj, da se osredotočimo na to
               o čemer lahko danes dejansko tudi odločamo.</p>
               <p>Sedaj, glede na to, da je bilo več vprašanj postavljenih bi verjetno dobro bilo, da
               kar po vrsti slišimo odgovore, pa potem gremo na naslednje vprašanje, da ne bi bila
               prevelika množica vprašanj in bo verjetno tudi težje odgovarjati ali pa na kakšno
               vprašanje že tudi odgovorjeno, ki ga mislijo kolegi postaviti. Tako, da vam kar dajem
               besedo, dr. Petrinova. <stage type="mag"/>
               </p>
            </sp>
            <sp xml:id="SDT3-OZG-Izredna-001-2000-11-30.sp6">

               <speaker>DR. TEA PETRIN:</speaker>

               <p>Hvala lepa. Kar se tiče vprašanja prostocarinskih prodajaln, ste pravzaprav že sami
               dali del odgovora. To pomeni, da bo tukaj treba nekaj storiti. Treba je iti v
               preoblikovanje teh prodajaln, vendar mislim, da mora to preoblikovanje tudi potekati
               s pomočjo državne pomoči za prestrukturiranje podjetij, ki bodo seveda zaradi
               ukinitve prostocarinske prodaje utrpela zmanjšanje prihodkov. Jasno pa je, da mora
               biti potem tudi ta državna pomoč, ki bi jo država nudila za ta prehod, biti usklajena
               s predvidenim dodeljevanjem državne pomoči Evropske unije v takih primerih, ki pa so
               dovoljene.</p>
               <p>Drugo, kar je vprašanje primera BMW, bi rekla, da je to zgleden primer, kako je
               država Slovenija nekako se zavzela za to, da privabi tujega investitorja v Slovenijo,
               s tem da je ponudila celoten paket, ki tujega investitorja zanima, tako z vidika
               prostora, lokacije, potem možnosti sodelovanja pri pridobivanjupotrebnih dovoljenj,
               potem prav tako raznih ostalih subvencij, ki jih predvideva program za pospeševanje
               tujih investicij v Sloveniji in je bil sprejet, mislim da lansko leto, v letu 1999.
               Skratka, da pokaže svoj interes, resničen interes na ta način, da je Slovenija
               primerna in prijazna za tuje investitorje.</p>
               <p>Kar se tiče vprašanja malega gospodarstva, se pravi, ali enota v Mariboru ostane ali
               ne. Tu bi, kot je bilo že rečeno, podala svoj pogled. Menim, da enota bi ostala v
               Mariboru, seveda pa bi bil potem njen mandat jasno definiran v primeru, da bi do
               združitve prišlo.</p>
            </sp>
            <sp xml:id="SDT3-OZG-Izredna-001-2000-11-30.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala za odgovore. Besedo ima kolega Kelemina.</p>
            </sp>
            <sp xml:id="SDT3-OZG-Izredna-001-2000-11-30.sp8">

               <speaker>BRANKO KELEMINA:</speaker>

               <p>Spoštovani predsednik odbora, hvala za besedo. Spoštovane poslanke in poslanci,
               cenjena gospa dr. Petrinova, kandidatka za ministrico! Meni je sicer nekako težko
               pred cenjeno damo postavljati dokaj neprijetna vprašanja, ampak moram opraviti svojo
               opozicijsko vlogo in sem prisiljen postaviti določena vprašanja, ki jih mogoče zaradi
               gospe Petrinove najraje ne bi postavil. Ampak pojdimo takoj na vprašanja.</p>
               <p>Poglejte, najprej bi samo nekaj povsem na kratko spregovoril o polemiki glede javnih
               razpisov za prestrukturiranje podjetij. Samo nekaj podatkov bom navedel. Namreč,
               nekako sem te članke iz časopisa zdaj zbiral, od gospoda Kovača, in to polemiko sem
               malo spremljal slučajno, bom pa povedal nekaj podatkov, ki mogoče komu še niso javni,
               pa potem tudi prosil za odgovor.</p>
               <p>Razpis je bil namreč v Uradnem listu objavljen 24.3.2000 za razdelitev 712 milijonov
               SIT, ampak to bi bilo od 1.1.2000 do 31.12.2000, to naj bi bilo razpisano za celo
               leto. <stage type="mag"/> <stage>(Nadaljevanje)</stage> Potem so določeni
               postopki potekali. 13. 4., se pravi od 24. 3. do 13. 4. je že bil narejen zapisnik,
               da se razdeli 712 mio sit, 35 prosilcev, tam nekje od pet do 64 milijonov SIT. Vi ste
               seveda potem to razveljavili ta razdelilnik in 21. 4. se je komisija, se pravi
               približno čez mesec dni oziroma točno čez mesec dni se je komisija v enaki sestavi
               zopet sestane in si izmisli neke kriterije od ena do pet, ki so v bistvu tako rekoč,
               mislim neke kriterije, ki so identični tako rekoč ...<stage>/Nerazumljivo./</stage>... kriterijev iz
               razpisa, samo da so tukaj sedajle podane točke, recimo 1.5 - točka razvoja
               naravnanost podjetja, potem od 0 do 1 trikrat izvajanje ukrepov tekoče gospodarske
               politike, sodelovanje poslovne banke itn. V glavnem pet vrst kriterijev. Ti kriteriji
               so po moji oceni bolj tako čez palec določeni. In potem se na osnovi tega razdeli
               32-im prosilcem vseh teh 712 milijonov denarja, to je v izredno kratkem času,
               približno iste firme 80%, kot so bile v tistem prvem razpisu, ki so bile ponovno
               določene, sicer nekoliko s spremenjenimi zneski.</p>
               <p>Sedaj, jaz bi vam samo postavil tukaj v zvezi s tem vprašanje. To je bila seveda
               kratka obrazložitev. Zakaj se je tako mudilo za to razporeditev, če je to bilo za
               celo leto predvideno, ta denar? V teh razporeditvah ste, gospa Petrinova, celo menda
               postavili vprašanje, če ima kdo kakšne zadržke do teh podjetij, da bi se ta denar
               razdelil ali ne, tako kot je bilo potem s tem drugim predlagano.</p>
               <p>Zasledil sem pa tudi danes članek v Večeru, v katerem ste se opravičili na prihod za
               sodišče in sicer ste navedli razlog, da se morate danes, kot včeraj, ker bi morali
               priti na sodišča za zagovarjanje za gospoda Šuštarja kot priča, ste se opravičili z
               besedami - tako je zapisano danes tukaj - v časopisu in sicer z izgovorom, da se
               morate v parlamentu predstaviti kot kandidatka za ministrstvo. Včeraj te predstavitve
               vaše ni bilo in bi prosil, da obrazložite zakaj ste dali tako izjavo, če ste jo vi
               dali, razen če ni tukaj laž?</p>
               <p>Potem naslednja stvar - bom poskušal biti čim hitrejši, ampak enostavno ne morem.
               Mislim, da je gospodarstvo tako pomembna dejavnost, da je potrebno določene zadeve
               razčistiti. Čisto na kratko ste z dvema besedama mogoče omenila NEK. Hrvaško je
               recimo iz, nekje jemali elektriko tam po različnih cenah v prejšnjem obdobju pred več
               kot dvemi leti, od štiri, pet pa pol tolarjev ali pfenigov, kakor koli že hočete. Po
               prekinitvi dobave Hrvaški pa se je elektrika iz NEK<stage>(?)</stage> prodajala po 2,6 tolarja kot
               višek elektrike<stage type="mag"/> <stage>(nadaljevanje)</stage> Hrvatje so
               seveda potem izgleda celo to isto elektriko uvažali za 3.4 SIT več kot dve leti. In
               sedaj je tukaj vprašanje vi, tudi takrat ko ste bila ministrica za vaše obdobje,
               niste poskrbela za to, da bi se ti viški elektrike prodajali na tujem trgu z
               dolgoročnimi pogodbami. Namreč jasno je, da kratkoročne pogodbe so pač omogočale
               prodajo viškov za 2.6 tolarjev, dočim dolgoročne pogodbe pa prinašajo prodajo za 8 do
               9 tolarjev. Sedaj se trenutno ta elektrika prodaja v Albanijo. Prodala bi se v
               Albavnijo, v Italijo, če ne bi prejšnje vodstvo gospodu Korošcem, ki pač noče teh
               dolgoročnih pogodb, pa še nekateri drugi so enostavno preprečili prenose, s tem, da
               so razprodali prenosne sisteme.</p>
               <p>In sedaj seveda se tukaj zaradi vseh teh postopkov, tudi vi ste bila takrat
               odgovorna za te zadeve, pa niste ukrenila nič, se je v Sloveniji letno zgodilo
               približno 10 milijard škode zaradi nekorektne prodaje elektrike, ker pač ni bilo
               dolgoročnih pogodb. Sedajle pa Hrvaška je pripravljena kupovati elektriko, kolikor je
               meni znano po 6.1 SIT oziroma ... ne vem sedaj točno. Pripravljeni so sodelovati tudi
               pri razgradnji in skladiščenju odpadkov. Zahtevajo pa, da se seveda razveljavi uredba
               s katero je Slovenija postala izključni lastnik NEK-a.</p>
               <p>Jaz vas seveda tukaj sedaj sprašujem zakaj niste takrat ko ste bila ministrica nič
               tukaj ukrenila, ali niste to vedeli ali niste bili seznanjeni z elektro problematiko
               v Sloveniji. Jasno pa je, da vsa je ... gospod Golob tukaj, ker je zadevo imel v
               svojih rokah napačno po moji oceni obveščal.</p>
               <p>Potem naslednje vprašanje, tukaj se seveda še postavlja kaj bo s privatizacijo
               distribucijskih podjetij. No, to ste povedali, da bo šlo nekaj za certifikate, v
               glavne in tako naprej.</p>
               <p>Vprašal bi vas pa, če veste kakšna je vrednost mogoče teh podjetij, ker ne gre za
               majhne vrednosti in bi bilo prav, da mogoče tudi ta podatek dobimo.</p>
               <p>Naslednje vprašanje bi pa bilo, sedaj je veliko polemika tudi po časopisih, upam, da
               ste to videli. Ta sedanja vlada je pač sprejela sklepe, bajukova se pravi, je
               sprejela sklepe, da se za izgradnjo savskih elektrarn nameni iz različnih virov
               elektro sistema približno ? milijard tolarjev. Zanima me, ali podpirate ta projekt
               izgradnje savskih elektrarn, ali se boste zavzeli za učinkovito izvajanje zakona, ki
               je bil pač sprejet v državnem zboru? Ali boste slučajno tako kot zahtevajo direktorji
               združenja za energetiko razveljavili sklepe vlade, ki jih je ta vlada sedaj sprejela.
                  <stage type="mag"/><stage>(nadaljevanje)</stage> Zdaj vam pač povem, v
               kolikor ne boste kot posavec - seveda moram zagovarjati te interese - in tudi sam sem
               si veliko prizadeval, da se je to zgodilo, čeprav vem tudi vsa ozadja in tako naprej.
               Danes vam povem, v kolikor pač ne boste, mi je žal, podpirali teh projektov, bom
               preko poslanske skupine prav zaradi tistega, kar se je zgodilo z nuklearko in z
               drugimi projekti v Sloveniji, ki so naredili slovenskemu gospodarstvu izredno škodo,
               zahteval, mislim prosil, da se vloži proti vam v najkrajšem času interpelacija.</p>
               <p>To bi bila mogoče tista najpomembnejša vprašanj, čeprav še celo vrsto drugih, ampak
               da ne bom predolg, jaz bi vas pač prosil, da odgovorite, tu še gre, seveda, za nafto
               Lendava. Vemo, da še danes plačujemo Pariškemu klubu najetje kredita takrat približno
               20 milijonov dolarjev razlike od tistih 40 milijonov, za kolikor smo kupili tisto
               rafinerijo. In jo potem prodali Kitajski, za 20 milijonov. 20 milijonov dolarjev pa
               plačujemo še zdaj Pariškemu klubu anoitete in obresti. Gre tudi za to, da je Drnovšek
               obljubil, kar tako čez palec, za leto 2000 proračunu 800 milijonov SIT, nafti
               Lendava, 400 je bilo že plasiranih pred novo Bajukovo vlado. Ob času Bajukove vlade
               nadaljnjih 400 ni bilo plasiranih in vas sprašujem ali mislite vi ta denar še
               plasirati, kajti vemo, da s to energijo in to, ki je že stara rafinerija bila
               kupljena - mislim, da poznate zgodovino - je ni mogoče pridelati, konkurenčnega
               goriva. In tudi kvalitetnega goriva, in vsi ostali stroški dejansko so nemogoči, tako
               da vas sprašujem, kaj mislite narediti z nafto Lendava.</p>
               <p>Tukaj je še vrsto drugih vprašanj, ampak da vas ne bi preveč obremenjeval, jaz bi
               prosil, če boste hoteli korektno odgovoriti na ta vprašanja, ki sem vam jih zdaj
               postavil. Hvala lepa.</p>
            </sp>
            <sp xml:id="SDT3-OZG-Izredna-001-2000-11-30.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala za vprašanja kolega Kelemina. Besedo ima dr. Petrinova, izvolite.</p>
            </sp>
            <sp xml:id="SDT3-OZG-Izredna-001-2000-11-30.sp10">

               <speaker>DR. TEA PETRIN:</speaker>

               <p>Ja. V zvezi z gospodom Šuštarjem, najprej to vprašanje okrog razpisa. Namreč
               opozorili ste, da so bili kriteriji, po katerih so se sredstva razdelila enaki
               kriterijam v razpisni dokumentaciji.</p>
            </sp>
            <sp xml:id="SDT3-OZG-Izredna-001-2000-11-30.sp11">

               <speaker>PREDSEDNIK FRANC (FERI) HORVAT:</speaker>

               <p>Točke so bile, tam pa ni točk.</p>
            </sp>
            <sp xml:id="SDT3-OZG-Izredna-001-2000-11-30.sp12">

               <speaker>DR. TEA PETRIN:</speaker>

               <p>Ja, ampak to je pravilno, takšni so postopki, da morajo biti kriteriji, po katerih se
               bodo sredstva razdeljevala v potem na ministrstvo, že objavljeni v razpisnih pogojih.
               Torej postopek je bil pravilno voden. In mislim, to kar je treba zagotoviti je
               seveda, da so potem pripravljeni kvantitativni kriteriji na podlagi, katerih lahko
               ocenjuješ predlog prosilca, kdo pride v poštev in kdo ne. In vsi kriteriji so bili
               kvantificirani in na podlagi tega je bil tudi narejen razdelilnik. Tako, da s tega
               vidika je bil postopek dodeljevanja sredstev pravilno izpeljan.</p>
               <p>Druga skrb seveda, ki je tudi na ramenih ministra je, da je denar porabljen v skladu
               s proračunom. <stage type="mag"/><stage>(Nadaljevanje)</stage> In ta sredstva
               so bila namenjena subvencijam in so bila tudi s tega vidika pravilno razdeljena.
               Zakaj je bilo razdeljeno v tem času - kot veste, obstaja določena pravna regulativa,
               v katerem času je treba rešiti prošnje prosilcev.</p>
               <p>Kar se tiče izjave, se pravi za klic na sodišče za gospoda Šuštarja v tej zadevi,
               kar je seveda zelo normalno, saj sem vendar bila minister in je normalno, da me tudi
               kličejo kot pričo, pa moram ponovno postaviti vprašanje, ki sem ga zastavila v svojem
               odgovoru v Dnevniku: komu in čemu je namenjeno to zavestno zavajanje javnosti?
               Namreč, nisem dala nikakršne izjave v tej zvezi, da imam jaz, mislim, danes
               predstavitev pred odborom za gospodarske dejavnosti.Povabilo z okrožnega sodišča je
               prišlo na ekonomsko fakulteto, ne domov - že to je zelo čudno. Jaz nisem bila dva dni
               na ekonomski fakulteti. Gospa, ki nimam njenega imena, piše se na p, lahko vam
               posredujem kasneje - aja, Poškulin, no, vi ste bolje obveščeni - je klicala na
               ekonomsko fakulteto in preverila, ali sem dvignila povabilo. Odgovorili so ji, da so
               zapečatene kuverte v predalu ekonomske fakultete. Drugič, na povratnici ni bilo
               mojega podpisa. Potem, ko sem prišla na fakulteto, ker so me poklicali da je pač ta
               pošta, sem prišla okrog enih, nekaj čez eno uro, ena pa dvajset minut, sem odprla
               pošto in videla povabilo. Poklicala sem gospo in sem rekla, da se opravičujem, kot
               sama že ve, tega nisem dobila pravočasno, ker je govorila z dekanom ekonomske
               fakultete. Torej, ni bilo govora o današnjem dnevu. In zdaj ponovno postavljam
               vprašanje in verodostojnost slovenskih novinarjev: čemu je namenjeno to zavestno
               zavajanje javnosti v zvezi z menoj? Tudi ko sem poslala odgovor v Dnevnik, v časopis
               Dnevnik, in mi je bilo rečeno, da moram to poslati v nedeljo, da bo objavljeno v
               ponedeljek, ni bilo. Ko sem klicala uredništvo, so povedali, "oprostite, se nam je
               izmuznilo". Mislim, nekaterim je pač vse dovoljeno.</p>
               <p>Dobro. Če gremo zdaj naprej na vprašanje nuklearke. Rada bi nekako le postavila vse
               skupaj v neko časovno dimenzijo. Vodila sem ministrstvo za gospodarske dejavnosti od
               maja 1999 do konca maja 2000. Dobro. S prihodom na moje ministrstvo smo se začeli
               intenzivno pogovarjati, če lahko tako rečem, z državo Hrvaško, z ministrom za
               gospodarstvo iz Hrvaške, v zvezi z vprašanjem nuklearke. Kot veste in če se spomnite
               poročanja v časopisu, smo skoraj prišli do podpisa pogodbe, meddržavne pogodbe, ki bi
               razreševala vsa ta vprašanja, in tudi vseh dodatnih aktov, ki bi bili povezani z
               razreševanjem tistih finančnih vprašanj, med drugim tudi cena električne energije.
               Pogodbe so bile vse že pripravljene do podpisa, in sicer <stage type="mag"/><stage>(Nadaljevanje)</stage> nekje v mesecu septembru 1999. V tem obdobju - seveda,
               takoj ko sem prišla, sem se zavedala tega vprašanj. Med drugim, dr. Golob ni bil
               absolutno nič vključen v pogajanja in v razreševanje problematike nukearke; njegovo
               področje je bilo ostalo področje elektrogospodarstva, in tudi ni bil na nobenih
               razgovorih z mano, tako da se enostavno s to problematiko ni ukvarjal in mi ni mogel
               dajati napačnih informacij. Vendar seveda jasno je, da tudi jaz poznam, kakšne so
               cene na tako imenovanih skok trgih in kakšne so cene, ki jih dosežemo z dolgoročnimi
               pogodbami, saj to je ena izmed osnov, če hočeš reševati vprašanje primanjkljaja, ki
               je nastajal. In v tem času, ko je intenzivnost pogajanj zelo potekala, bi bilo, in je
               izgledalo, da bomo prišli do podpisa, bi bilo absolutno nesprejemljivo, da bi mi
               nekako prišli, mislim prodali to elektriko, mislim električno energijo, ki bi jo
               potem, seveda na podlagi te pogodbe, začeli Hrvati ponovno prevzemati, prodali nekemu
               drugemu, kajti potem bi mi bili v zagati. Torej, mi smo v tem obdobju morali čakati,
               da pride do podpisa pogodbe,ker je tako izgledalo. Ker pa je prišlo do zamenjave -
               ja, seveda, in tudi recimo, če jaz pridem... a veste, to ni tako, da vi rečete, da
               bomo naše dolgoročne kupce - to je tudi nek proces, da najdeš dolgoročne kupce, to ni
               kar tako, na...<stage>/?-nerazumljivo/</stage>ti res prodajaš, zato je tudi cena takšna lahko v
               vsakem trenutku, dolgoročne kupce je pa treba iskati. In ko je prišlo do zamenjave
               vlade, problema zamenjave vlade v Republiki Hrvaški, sem se zavedala problema, da
               verjetno do podpisa teh meddržavnih pogodb ne bo prišlo v kratkem času, in sem
               poslala dopis, katerega kopija je tudi v Elesu in seveda tudi na ministrstvu, da mora
               Eles takoj začeti z iskanjem plasiranja te odvečne energije na podlagi dolgoročnih
               pogodb - in potem sem seveda odšla; kaj se je dogajalo potem v času gospoda Zagožna,
               ne vem, ali je minister Zagožen uspel plasirati to v dolgoročnih pogodbah ali ne, to
               mi ni jasno.</p>
            </sp>
            <sp xml:id="SDT3-OZG-Izredna-001-2000-11-30.sp13">

               <speaker>BRANKO KELEMINA:</speaker>

               <p>Če dovolite, poglejte, to mogoče res drži, da če bi slučajno Hrvati takrat podpisali
               pogodbo, da bi bilo treba jim elektriko dati, ampak če pa gremo zdajle pogledat vso
               statistiko evropskih viškov energije, že takrat je bilo te energije na evropskem trgu
               poceni dovolj, in če bi bila taka nuja, bi mi lahko tudi uvozili tisto elektriko in
               jo Hrvatom dali, če bi mi uspeli po dolgoročnih pogodbah prodati. Plus tega smo pa
               tudi na domačem trgu imeli, mislim, da viške, kajti tudi določene termoelektrarne
               niso delale s polnimi močmi <stage>(te podatke gremo lahko vse preveriti)</stage>, tako da bi te
               dolgoročne pogodbe absolutno morali imeti sklenjene. Ne dolžim samo vas, ampak dolžim
               tudi politiko LDS-a na področju elektro energetike, ki ni pravilno zastavila politike
               na tem področju, dolgoročne, že z gospodom Dragonjo in tako naprej, da se te stvari
               niso pravočasno naredile. In zaradi tega je nastalo slovenskemu gospodarstvu več kot
               20 milijard škode, to lahko s številkami dokažem. To je velika obremenitev, in
               mislim, da... <stage>/Kratka prekinitev snemanja./</stage>... Nekdo me je izključil. <stage type="mag"/>
               </p>
            </sp>
            <sp xml:id="SDT3-OZG-Izredna-001-2000-11-30.sp14">

               <speaker>PREDSEDNIK FRANC (FERI) HORVAT:</speaker>

               <p>Jaz nisem. Kolega Kelemina, in to velja tudi za naprej za razpravljalce, predstavitev
               poteka tako, da poslanci postavljamo vprašanja in kandidatka odgovarja. Zdaj, če
               smatrate, da je pri nekaterih temah ali pa pri odgovorih, da so razlogi za to, da se
               odpre razprava, mi tega ne moremo opraviti zdaj v okviru te predstavitve, ker bi
               presegli dejansko to, kar je predvideno tudi po poslovniku za predstavitve, s tem pa
               seveda ne zapiramo možnosti, da daste pobudo o takih vprašanjih, pa to ne velja samo
               za kolega Kelemino, pravim, ampak tudi za druge, da daste pobudo, da neka odprta
               vprašanja, ki recimo ne bodo tudi dovolj jasna ali pa ne bomo zadovoljni z odgovori,
               ki jih bo dala kandidatka, da se odpre razprava na eni od naslednjih sej tega odbora.
               Hvala. Dr. Petrinova.</p>
            </sp>
            <sp xml:id="SDT3-OZG-Izredna-001-2000-11-30.sp15">

               <speaker>DR. TEA PETRIN:</speaker>

               <p>Kar se tiče projekta izgradnje savske verige, mislim, da je problem nastal v tem, da
               je prišlo do rebalansa globalnega plana poslovanja elektrogospodarskega sistema za
               leto 2000, ki je bil sprejet s sklepom vlade z dne 16. novembra 2000. V tem rebalansu
               se je večina, vsaj po informacijah, ki jih imam - mislim, jaz nisem zdaj v vladi, da
               bi lahko na to čisto direktno odgovorila - da je prišlo do nekako osiromašenja
               kapitala na strani ostalih podjetij, zaradi tega, ker se želi pač na podlagi teh
               državnih sredstev čim bolj subvencionirati izgradnjo te spodnjesavske verige. In
               verjetno je to res, in se boste strinjali, da je takšen projekt zagotovo pomemben,
               vendar ne na način, da se uniči vse ostale že obstoječe. In tu je treba pogledati,
               kdo ima prav, potem pa na podlagi tega seveda nadalje ukrepati. Kako?</p>
            </sp>
            <sp xml:id="SDT3-OZG-Izredna-001-2000-11-30.sp16">

               <speaker>BRANKO KELEMINA:</speaker>

               <p><stage>/Govori brez mikrofona./</stage></p>
            </sp>
            <sp xml:id="SDT3-OZG-Izredna-001-2000-11-30.sp17">

               <speaker>DR. TEA PETRIN:</speaker>

               <p>No, to je okrog tega.</p>
               <p>Kar pa se tiče Lendave, Nafte Lendava, pa naslednje. Pred našim odhodom smo mi že
               pripravili razpis, pripravljen je bil, za iskanje strateškega partnerja za Nafto
               Lendava. Mislim, da do objave tega razpisa nikoli ni prišlo. Mislim, da je pravilna
               strategija samo v tem, da se resnično poišče strateškega partnerja, če ga bomo našli;
               če pa ne, je pa treba ponovno se usesti in ugotoviti, kako naprej. Zagotovo pa
               subvencioniranje nečesa, kar nima rezultatov, če to velja za druga podjetja, mora
               veljati tudi za to.</p>
            </sp>
            <sp xml:id="SDT3-OZG-Izredna-001-2000-11-30.sp18">

               <speaker>BRANKO KELEMINA:</speaker>

               <p><stage>/Govori brez mikrofona./</stage></p>
            </sp>
            <sp xml:id="SDT3-OZG-Izredna-001-2000-11-30.sp19">

               <speaker>DR. TEA PETRIN:</speaker>

               <p>Sem povedala, da je treba najprej pogledati - mislim, načelno to podpiram, ker gre za
               obnovljive vire in gre za energetski vir, ki je prijazen okolju, in to je tudi v
               skladu s Kiotskim sporazumom. Tako da to je zagotovo pozitivno s tega vidika. <stage type="mag"/> <stage>(nadaljevanje)</stage> Treba pa je, kot sem prej
               povedala, vprašanje tega rebalansa ali je de facto mislim sredstva bila odvzeta za
               normalno poslovaje ostalemu obstoječim proizvodnjim podjetjem.</p>
            </sp>
            <sp xml:id="SDT3-OZG-Izredna-001-2000-11-30.sp20">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Kavčič, potem gospod Podobnik in pa gospod ... se je
               prijavil.</p>
            </sp>
            <sp xml:id="SDT3-OZG-Izredna-001-2000-11-30.sp21">

               <speaker>BLAŽ KAVČIČ:</speaker>

               <p>Hvala za besedo. Spoštovana gospa kandidatka dr. Petrinova! Evropska skupnost
               razmeroma ugodno ocenjuje slovensko gospodarstvo, vendar pa med problemi, s katerimi
               se boste, zelo verjetno tudi v ukvarjali, bi me predvsem zanimalo naslednje:
               negativni trend, predvsem blagovnega izvoza v Sloveniji. Vprašanje bi želel povezati
               s področjem, ki ste mu v svojem izvajanju posvetili kar nekaj pozornosti, to so
               strukturni skladi. Ali vidite oziroma kako si predstavljate delovanje na področju
               izvajanja strukturnih skladov v povezavi z razvojno politiko, še posebej posvečeno
               preokrenitvi negativnih trendov na področju blagovnega izvoza.</p>
            </sp>
            <sp xml:id="SDT3-OZG-Izredna-001-2000-11-30.sp22">

               <speaker>PREDSEDNIK FRANC (FERI) HORVAT:</speaker>

               <p>Hvala za vprašanje. Dr. Petrinova.</p>
            </sp>
            <sp xml:id="SDT3-OZG-Izredna-001-2000-11-30.sp23">

               <speaker>DR. TEA PETRIN:</speaker>

               <p>Strukturni skladi z Evropske unije so predvsem povezani na reševanje problema
               regionalnega razvoja. Mislim, da bo treba na tem področju se precej angažirati,
               zaradi tega, ker je danes pogled Evropske unije na Slovenijo pač ta, da se Slovenijo
               označi kot celovito regijo. Mi smo namreč z vprašanjem regionalizacije Slovenije
               nekako odlašali in nismo prišli do nacionalnega konsenza ob razdelitvi Slovenije na
               posamezne regije. In seveda to je z vidika črpanja strukturnih fondov predvsem iz
               tako imenovane ciljne prve skupine, to je ... ,zelo problematično, kajti z vstopom
               Poljske, Češke, Madžarske in drugih držav bo seveda prag na podlagi katerega je vsaka
               članica Evropske unije upravičena da za dodelitev teh sredstev se bo bistveno znižal.
               Danes je ta prag 75% dohodka na prebivalca, da doseže članica mislim vstopna država
               75% povprečnega dohodka na prebivalca Evropske unije, države Evropske unije. Z
               vstopom teh držav pa se bo seveda povprečni dohodek na prebivalca znižal in s tem
               bomo mi, če danes dosegamo 70% tega povprečja bo verjetno takrat dosegli bistveno
               večje povprečje, ki bo presegalo 75%. <stage type="mag"/>
               <stage>(Nadaljevanje)</stage> In zaradi tega bo seveda treba nekako zelo pospešiti pogajanja z
               Evropsko unijo na področju vprašanja, razdelitev Slovenije na neka geografska
               območja, pri katerih bomo razmejili Slovenijo na visoka razvita geografska območja na
               manj razvita geografska območja.</p>
            </sp>
            <sp xml:id="SDT3-OZG-Izredna-001-2000-11-30.sp24">

               <speaker>PREDSEDNIK FRANC (FERI) HORVAT:</speaker>

               <p>Hvala za odgovore. Besedo ima kolega Drobnič, ki s pooblastilom nadomešča dr. Bajuka
               kot člana odbora. Izvolite.</p>
            </sp>
            <sp xml:id="SDT3-OZG-Izredna-001-2000-11-30.sp25">

               <speaker>JANEZ DROBNIČ:</speaker>

               <p>Hvala lepa gospod predsednik. Spoštovana dr. Petrinova, kandidatka za ministrico.
               Dovolite, da vam tudi jaz zastavim dvoje ali troje vprašanj. Prvo me zanima
               prestrukturiranje privatizacije velikih gospodarskih sistemov, ki še tečejo in bodo
               še tekli, kdo bo prevzemal odgovornost in sicer tudi breme ekološke sanacije in
               socialnih posledic. Kje vidite vire za zagotovitev rešitve teh problemov?</p>
               <p>Potem drugo. Ne morem iti mimo seveda nepovratnih sredstev, ki so bila razdeljena v
               letošnjem letu v marcu, o katerih je gospod Kelemina že govoril. Me pa zanima ali se
               boste lotili revizije teh postopkov. In seveda me v nadaljevanju zanima ali mislite
               tukaj pri razdaljevanju pomoči, državnih pomoči pristopiti k spremembi obstoječe
               zakonodaje. Menite, da ta harmonizacija z Evropsko zakonodajo ni ustrezna.</p>
               <p>In še na koncu morda čisto, tega vprašanja ne postavljam v nekih ekzaktnih vaših
               izjav, ki se jih dobro ne spomnim, vendar menim, da ste v nekem določenem trenutku,
               ko ste še bila ministrica rekli, da ne boste podpirali več slabih podjetij, ampak
               podpirali bomo dobre. Kaj je to? Verjetno je ta izjava precej linearna,
               nediferencirana, pa bi želel, če to pojasnite. Hvala lepa.</p>
            </sp>
            <sp xml:id="SDT3-OZG-Izredna-001-2000-11-30.sp26">

               <speaker>PREDSEDNIK FRANC (FERI) HORVAT:</speaker>

               <p>Hvala za vprašanja gospod Drobnič. Dr. Petrinova, imate besedo.</p>
            </sp>
            <sp xml:id="SDT3-OZG-Izredna-001-2000-11-30.sp27">

               <speaker>DR. TEA PETRIN:</speaker>

               <p>...<stage>/Ni vključena./</stage>... komisija za konkurenčnost - pardon - komisija za razširitev in
               pa komisija za podjetništvo. In v tem predlogu je seveda breme s sociološke in
               socialne sanacije pač bo prevzeto s strani proračuna. To je tudi način reševanja te
               problematike v Evropski zvez, v državah Evropske unije. To je po poravilih.</p>
               <p>Potem, kar se tiče nepovratna sredstva v ...<stage>/Nerazumljivo./</stage>... revizije teh
               postopkov. Do revizije teh postopkov bi seveda moralo priti takrat, če postopki ne bi
               bili pravilno vodeni.<stage type="mag"/> <stage>(nadaljevanje)</stage> Ker pa so
               bili postopki pravilno vodeni, potem seveda revizija teh postopkov ne bo potrebna.</p>
               <p>Drugo kar je vprašanje državna pomoč. Sprememba odstoječe harmonizacije z Evropsko
               unijo. Ne, ne bom. In to ravno zaradi tega, ker mislim, da je, kot sem to že večkrat
               povedala, tudi v svoji prvi predstavitvi mogoče se vi spomnite od takrat, ne vem, ali
               pa iz časopisov, da denarna pomoč žal ne prinese zaželjenih efektov. Največkrat
               pomeni to vegetiranje podjetja na dolgi rok in ne spodbudi iskanje notranjih rezerv.
               Na podlagi boljše tehnologij, boljšega izkoriščanja človeških virov, ki so v
               podjetjih in ostalih sredstev.</p>
               <p>Kar se tiče slabih podjetij to ni bilo, da bomo podpirali slaba podjetja. To ni bila
               neka, ne vem, če lahko izrazim bolj tako en sočen izraz floskula. Poglejte, v
               proračunu, ki smo ga pripravljali za leto 2000 smo v primerjavi s prejšnjim letom
               razpolovili sredstva od milijarde tristo, ki so bila namenjena prav sanaciji slabih
               podjetij na 700 milijonov. Seveda takšno postopno zapiranje te pipce, če lahko tako
               rečem, je potrebno, kajti ne moreš takoj narediti revolucijo, tako z vidika
               pričakovanj podjetij in pa seveda obstoječe prakse.</p>
               <p>Drugo, denar, ki je bil prej namenjen za razvoj ali pa podpiranje prestrukturiranje
               podjetij v smislu pridobivanja večjih konkurenčne prednosti se je močno podvojil. In
               je od prejšnje milijarde prešel na 4 milijarde osemsto. Torej v proračunu leta 2000 v
               primerjavi z letom 1999 so bile napravljene dosti korenite spremembe, ki so
               potrjevale to tezo, da ne bomo podpirali slabih podjetij. Naj še opozorim na to, da
               je v času mojega prihoda že bil pripravljen nekje zakon za izdajo obveznic za
               vrednosti 10 milijard, še pod prejšnjim ministrom, vendar tudi tega zakona nisem
               uvljavila in ni prišlo do nove izdaje obveznic. Torej mislim, da smo na tem področju
               kar delali korenito toliko kot je pač bilo mogoče v 10 mesecih.</p>
            </sp>
            <sp xml:id="SDT3-OZG-Izredna-001-2000-11-30.sp28">

               <speaker>PREDSEDNIK FRANC (FERI) HORVAT:</speaker>

               <p>Hvala za odgovore. Besedo ima kolega Mitja Gaspari.</p>
            </sp>
            <sp xml:id="SDT3-OZG-Izredna-001-2000-11-30.sp29">

               <speaker>MAG. MITJA GASPARI:</speaker>

               <p>Hvala lepa. Gospod predsednik, spoštovani! Najprej eno mnenje glede na razpravo in
               potem dve kratki vprašanji. Mislim, da če se bo nadaljevalo s takimi projekti kot je
               savski projekt na način kot je bil zastavljen, potem seveda nadaljujemo staro prakso
               uporabe državnih sredstev za čisto ekonomske projekte na neekonomski način. <stage type="mag"/><stage>(Nadaljevanje)</stage> Mislim, da je način, kako se je
               odločilo za izgradnjo posameznih elektrarn na Savi, kolikor imamo informacije iz
               javnosti, slab, način je slab. Nihče se pa ne loti tistega, o čemer vsi govorijo, to
               je pa kvalitetnega koncesijskega projekta za izgradnjo verige savskih elektrarn. Ta
               projekt traja že 10 let ali pa malo manj; do danes nimamo kvalitetne koncesijske
               pogodbe na to temo, inče se kje lahko naredi solidna koncesijska pogodba, potem je to
               na izgradnji hidroelektrarn, ne pa na izgradnji avtocest, o čemer se tudi, mimogrede,
               v zadnjem času razmišlja.</p>
               <p>Torej se absolutno ne strinjam z gospodom Kelemino v tistem delu, ko smatra, če sem
               ga pravilno razumel, da je način, kako je bilo zdaj sprejeto oblikovanje strukture
               financiranja v zadnjih mesecih, dobro. Mislim, da je bilo slabo, napačno in s slabimi
               ekonomskimi posledica. Poleg tega bi bilo pa zanimivo videti, na kakšen način se
               izbirajo izvajalci del, ko gre za take projekte.</p>
               <p>To, kar je bilo pa rečeno glede amortizacije, ker gre za amortizacijo v
               elektrogospodarstvu, pa samo kaže, kako neekonomsko deluje sistem ta trenutek, ko se
               neke stvari prenašajo z odločitvami ministrov oziroma funkcionarjev vlade, in me
               zanima - zdaj pa tri vprašanja - prvič, kako preprečiti v bodoče izsiljevanje lobija
               elektrogospodarstva na njegovi reorganizaciji, kdo bo zlomil ta pritisk, ki traja že
               najmanj deset let in ki onemogoča resno prestrukturiranje tako pomembnega segmenta
               gospodarstva, kot je energetika, vsaj v tem delu.</p>
               <p>Drugo vprašanje je, kdaj lahko pričakujemo v parlamentu ustrezno strategijo
               privatizacije državnega premoženja, ne samo globalno, ampak tudi po sektorjih, z
               ustreznimi določili postopkov načinov in pa, če hočete, metod in pa časovno
               opredeljenih izvedbenih procesov, da bo enostavno tudi parlament, glede na zakon o
               javnih financah lahko o tem končno odločil in da ne bo to samo razprava, ampak da bo
               enkrat padla odločitev, ne samo za sektor energetike, ampak tudi za sektor
               telekomunikacij in na drugih področjih, ki jih poznamo.</p>
               <p>Tretje kratko vprašanje oziroma bolj komentar. Mislim, da ob vseh teh diskusijah
               glede uporabe sredstev državnega proračuna vsi pozabljajo ali pa pozabljamo, če
               želite, na nekaj, kar je bistveno za tako imenovano funkcionalno delovanje državnega
               proračuna, ne samo koliko denarja je bilo porabljenega, komu je bilo dano, ampak
               kakšen je bil rezultat. In kriteriji, ki naj bi se uporabljali za tako imenovane
               javne razpise ali javne natečaje, niso pomembni zaradi tega, da se formalno izpolni
               neka razpisna dokumentacija, ampak zaradi tega, da se lahko naknadno ugotovijo
               stvarni efekti vloženega denarja, kar mislim, da tudi zakon o javnih financah zelo
               jasno zahteva in bodo morali ministri poročati letno, ne samo o tem, kako so denar
               porabili, ampak kakšen je bil rezultat porabljenega denarja. In v tem konkretnem
               primeru, ki mislim, da ne gre toliko gospe Petrinovi, ampak komu drugemu, in tudi
               zdaj se ne ugotavljajo rezultati - mimogrede, tudi v delu te vlade se niso
               ugotavljali rezultati danega denarja - je ugotoviti rezultat, efekt take naložbe in
               potem bo možno ugotoviti, ali je bil denar, poleg tega, da je bil formalno pravilno
               naložen ali pa uporabljen, tudi vsebinsko ekonomsko dosegel svoj učinek. Moje mnenje
               pa mislim, da je že dolgo časa enako: nepovratne pomoči in subvencije so neekonomski
               način reševanja problema; ekonomski način reševanja problema - upam, da bo prišel
               zdaj na vrsto - to so predvsem oblikekapitalske soudeležbe, nepovratne, v projektih,
               za katere obstajajo ekonomske kvalifikacije, da so lahko uspešni, za katere obstajajo
               pogodbe, ki določajo, kakšne so posledice za obe pogodbeni stranki, če se pogoji ne,
               bom rekel, tudi <stage type="mag"/><stage>(Nadaljevanje)</stage> uporabijo.
               Mislim pa, da je osnovna informacija, ki mora v gospodarstvo iti, da ministrstvo za
               gospodarstvo ni ministrstvo za dajanje subvencij, ampak ministrstvo za usmerjanje
               razvoja privatnega sektorja. Hvala lepa.</p>
            </sp>
            <sp xml:id="SDT3-OZG-Izredna-001-2000-11-30.sp30">

               <speaker>PREDSEDNIK FRANC (FERI) HORVAT:</speaker>

               <p>Kolega Kelemina.</p>
            </sp>
            <sp xml:id="SDT3-OZG-Izredna-001-2000-11-30.sp31">

               <speaker>BRANKO KELEMINA:</speaker>

               <p>Hvala lepa. Zdaj bi vprašal, ali je možno, da potem člani odbora odgovarjajo na neka
               vprašanja posameznega poslanca tukaj - mislim, da je kandidatka za ministrico tista,
               ki odgovarja na vprašanja - ker je zdajle gospod Gaspari izkoristil priložnost in
               nekako kritiziral te moje razprave.</p>
               <p>Če mi je dovoljeno, ker je to tudi on izkoristil, bi povedal, da jaz ne zagovarjam
               takega sistema in mislim, da je slab, ampak da se je do zdaj tako delalo. Mislim, da
               to veste, tako so se Soške elektrarne financirale in tako naprej. In zdaj je še edina
               zadnja priložnost, da se to naredi pred tem, preden bomo vstopili na trg z električno
               energijo, in potem več tega ne bo možno. In zdaj, zakaj že prej v desetih letih niste
               tega projekta izvedli, ko je bil na tapeti, in tako naprej.</p>
               <p>Skratka, cela vrsta vprašanj na tem področju. In ne vem zdaj, ali lahko člani odbora
               drug drugemu odgovarjamo, ali kako je to. Seveda, hočem pa pojasniti, da ne
               zagovarjam, da je to dobro, ampak je to edini način, da mi v Posavju začnemo ta
               projekt graditi.</p>
            </sp>
            <sp xml:id="SDT3-OZG-Izredna-001-2000-11-30.sp32">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Kelemina. Ponovil bom tisto, kar sem rekel že prej, ko ste tudi vi
               komentirali, vprašanje je dejansko enako, zdaj, ko je kolega Gaspari komentiral
               nekatera vprašanja.</p>
               <p>Ne spuščam se v vsebino, z vsebino se strinjam, ampak gre za zelo relevantna
               vprašanja, s katerimi se bo soočala tako vlada in to ministrstvo, pa predvsem tudi ta
               odbor. Ker dejstvo je - in tu ima kolega Kelemina prav - da smo mi ne samo zdaj za
               časa te vlade, ki je bila teh nekaj mesecev, ampak že tudi prej večkrat na odboru za
               gospodarstvo zahtevali, da bi dobili poročila o učinkovitosti porabe sredstev, zato
               da bi se lahko potem tudi o proračunih, predvsem ko se namenja sredstva za posamezne
               namene za gospodarstvo, lahko tudi pametno odločali. Žal je bilo teh informacij, teh
               poročil premalo, odzivnost ministrstev različna ali pa nezadostna. In upam, in tudi
               sam si bom prizadeval, skupaj z vami, člani odbora, da bomo v prihodnje tudi sami
               zahtevali več takih informacij in tudi opravili več takih razprav, ker običajno tiste
               razprave, ki potekajo samo ob obravnavi in sprejemu proračuna, ko smo v časovni
               stiski, ni časa in ni pogojev, da bi takrat lahko zelo kvalitetne razprave, take kot
               sta jih oba tu inicirala, lahko opravili.</p>
               <p>Predlagam, da nadaljujemo z odgovori na vprašanja, ki jih je kolega Gaspari
               postavil, in potem, če še želi kdo vprašati - kolega Brenčič se je javil. Dr.
               Petrinova, izvolite.<stage type="mag"/>
               </p>
            </sp>
            <sp xml:id="SDT3-OZG-Izredna-001-2000-11-30.sp33">

               <speaker>DR. TEA PETRIN:</speaker>

               <p>Hvala. Kako preprečiti te lobije elektrogospodarstva? To je seveda zelo legitimno
               vprašanje. Saj smo se z njim soočali verjetno že prej, pa tudi jaz v času svojega
               ministrovanja in trdim, da tudi po času mojega ministrovanja, vendar mislim, da je to
               edini način, da se gre v pospešeno izvajanje seveda reorganizacije tega sistema v
               skladu z zakonom, ki pač bo pripeljal do privatizacije tega sektorja in
               liberalizacije, predvsem liberalizacije in z odpiranjem seveda trga, ne samo
               notranjega ali zunanjega trga, se bojo morala ta podjetja tudi začeti tržno obnašati.</p>
               <p>Zdaj ustrezna strategija privatizacije premoženja. Če sem pravilno razumela, ne gre
               tukaj samo za premoženje elektrogospodarstva, ampak gre za vprašanje premoženja,
               celotnega premoženja Republike Slovenije. In mislim da je treba, da je to, vprašanje
               te strategije v bistvu vprašanje, ki zadeva celotno vlado in da bi takšen dokument
               verjetno najuspešnejše, pripravljena tudi enota, ki bi skrbela za to, bi verjetno bil
               trezor.</p>
               <p>Zdaj, drugo je bil bolj komentar. Uporaba sredstev državnega proračuna, komu in
               kakšni so rezultati. Mislim, da sem jaz bila tudi zelo jasna, ker sem povedala, da mi
               smo tudi že začeli, tudi v našem pravilniku organizacije ministrstva, ki je bil
               postavljen na novo v letu 1999, je bila predvidena ustanovitev enote za notranje
               profesionalno revizijo vseh seveda sredstev, ki jih ministrstvo pa tudi agencije,
               mislim, se financiranje, ki bi jih izvajalo ministrstvo in da seveda pogleda potem
               učinek uporabe teh sredstev. Bili so že tudi navedeni določeni kvantificirani
               indikatorji na podlagi katerega bi seveda kvantificirani in kvalificirani odgovori na
               podlagi, indikatorjev, na podlagi katerega bi to ocenjevali.</p>
            </sp>
            <sp xml:id="SDT3-OZG-Izredna-001-2000-11-30.sp34">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Brenčič.</p>
            </sp>
            <sp xml:id="SDT3-OZG-Izredna-001-2000-11-30.sp35">

               <speaker>STANISLAV BRENČIČ:</speaker>

               <p>Hvala gospod predsednik. Vprašanje bo zelo kratko. Gospa kandidatka, dr. Petrinova,
               boste pospešila ustanovitev agencije za energijo in s tem vzpostavila v bistvu
               operativnost energetskega zagona in posledično tega tudi eleminirala lobiranje ELES-a
               na tem področju in vzdrževanje monopola, ker to je pogoj. To jedoločilo in osnovna
               smer zakona bila, ki smo ga še v vašem mandatu sprejemali, žal pa ni operativen po
               mojem, predvsem zaradi tega. Hvala.</p>
            </sp>
            <sp xml:id="SDT3-OZG-Izredna-001-2000-11-30.sp36">

               <speaker>DR. TEA PETRIN:</speaker>

               <p>Ja, mislim, zelo pomembno vprašanje, prav s tega vidika, kar smo že zdaj
               razpravljali. Absolutno je treba pospešiti delovanje te agencije, ki je z drugo
               besedo lahko uporabljamo kot regulatorja, na trgu energije. In mislim tukaj seveda,
               dokler ta agencija ni usposobljena, da daje licence za trgovanje, seveda tudi
               konkurence ne more biti postavljene, ker ni cen, razen da se ne more trgovati. Drugo
               je pa seveda vprašanje nadzora cene prenosa energije, ki je ravno tako pomembno
               ekonomsko vprašanje in tudi zadeva to<stage type="mag"/>
               <stage>(Nadaljevanje)</stage> problematiko, o kateri smo danes, mislim ravnokar razpravljali. Tako
               da lahko samo rečem, da treba je res pohiteti in pospešiti le s pravilnim,
               postavitvijo in delovanjem te agencije.</p>
            </sp>
            <sp xml:id="SDT3-OZG-Izredna-001-2000-11-30.sp37">

               <speaker>STANISLAV BRENČIČ:</speaker>

               <p>Hvala lepa.</p>
            </sp>
            <sp xml:id="SDT3-OZG-Izredna-001-2000-11-30.sp38">

               <speaker>PREDSEDNIK FRANC (FERI) HORVAT:</speaker>

               <p>Hvala dr. Petrinova. Želi še kdo postaviti kakšno vprašanje? Najprej je bil kolega
               Pohorec, pa potem kolega Kelemina.</p>
            </sp>
            <sp xml:id="SDT3-OZG-Izredna-001-2000-11-30.sp39">

               <speaker>VALENTIN POHOREC:</speaker>

               <p>Hvala lepa, predsedujoči. Spoštovana gospa kandidatka za ministrico, imate res
               veliko nalog pred seboj in vam, mislim ne zavidam tega. To kar ste predstavila v
               svojem programu in kar predvideva že sama koalicijska pogodba oziroma sporazum. Med
               ostalim bi samo navedel nekaj teh, ki so v zelo kratkem času v programu za
               realizacijo.</p>
               <p>Preobrazba slovenske razvojne družbe, hkrati nekako v istem času prenos določenih
               podjetij, ki so zdaj v lasti te slovenske razvojne družbe, pidom, za privatizacijske
               namene, za popolnitev te vrzeli in še tudi hkrati, čeprav razumem, preoblikovanje teh
               pidov. V nekaterih od podjetij, ki so zdaj v lasti slovenske razvojen družbe, se
               pojavlja nekako bojazen, da bo ta naglica lahko tudi škodovala tem podjetjem, da se
               bo kaj spregledalo, ker vsa še najbrž niso pripravljena za takojšnjo predajo pidom in
               življenje po nekih novih pogojih.</p>
               <p>Pričakujem seveda od vas, da boste posvetili vso pozornost slehernemu od teh, vsaj
               pomembnih podjetij, podjetij, ki nekaj pomenijo v svojem okolju, ki imajo svoj
               proizvodni program dober, ki proizvajajo s polno paro, ki imajo trg, potrebujejo pa
               za svojo rešitev, strateškega partnerja, da bi se lahko preoblikovala in
               sprivatizirala in živela v novih pogojih na evropskem trgu.</p>
               <p>Želim vedeti približno, kako si predstavljate vi kot zaporedje teh prehodov in teh
               sprememb. Hvala.</p>
            </sp>
            <sp xml:id="SDT3-OZG-Izredna-001-2000-11-30.sp40">

               <speaker>PREDSEDNIK FRANC (FERI) HORVAT:</speaker>

               <p>Hvala za vprašanje. Dr. Petrinova, izvolite.</p>
            </sp>
            <sp xml:id="SDT3-OZG-Izredna-001-2000-11-30.sp41">

               <speaker>DR. TEA PETRIN:</speaker>

               <p>Poglejte, predlog za preobrazbo<stage>(?)</stage> slovenske razvojne družbe je bil že pripravljen
               nekje novembra 1999. leta. Seveda smo zelo, potem od tistega trenutka naprej smo zelo
               ukvarjali z vsemi temi vprašanji, ki ste jih zdajle vi izpostavil in zelo na kratko
               bi lahko rekla, da v privatizaciji SRD-a kot podjetje, predvidevamo tudi odprtje
               opcij nakupa podjetij, privatiziranega SRD-a za menedžerje in zaposlene v roku 2 let,
               s prehodno izjavo. In to daje ravno možnost tistim podjetjem, ki imajo že na vidiku
               oziroma vedo, da je njihovo, obstoj pomemben za, s povezavo s strateškim partnerjem
               in odpira to možnost. Tako, da ni, mislim nedomišljeno, zdaj bomo šli v neko
               spremembo čez noč, ampak so predvideni ukrepi, ki take zadeve seveda nekako pomagajo
               reševati.</p>
            </sp>
            <sp xml:id="SDT3-OZG-Izredna-001-2000-11-30.sp42">

               <speaker>PREDSEDNIK FRANC (FERI) HORVAT:</speaker>

               <p>Hvala za odgovor. Kolega Kelemina.<stage type="mag"/>
               </p>
            </sp>
            <sp xml:id="SDT3-OZG-Izredna-001-2000-11-30.sp43">

               <speaker>BRANKO KELEMINA:</speaker>

               <p>Jaz eno vprašane bi še prosil. Hvala, za besedo. Gospod Brenčič je govoril o
               agenciji, jaz prej nisem o tem govoril, ker drugače ...<stage>/Ni razumljivo./</stage>... enkrat.
               Jaz se strinjam s tem, da je agencijo potrebno usposobiti. Ampak bi vprašal gospo
               kandidatko, ali meni, da je možno dopustiti, da bi se potem določeni deli te agencije
               sprivatizirali in da bi potem nekdo na ta način lahko koval preko privatnega sektorja
               velike dobičke? Tako je bilo prej zastavljeno s prejšnjimi ljudmi, ki so to zadevo,
               prejšnjo vodstvo je tako zadeve nastavilo. To smo pač imeli možnost odkriti in zato
               so tudi bili določeni ukrepi sprejeti in že določene aktivnosti na tem področju
               izvedene. Upam, da ste s temi zadevami seznanjeni in da veste kako sedaj ta zadeva
               poteka pod vodstvom gospoda Turka. Torej, če zagovarjate vi, da bi se potem določeni
               deli lahko, te agencije, sprivatizirali, oziroma da bi prišli notri vplivi
               privatizacije ali privatnega kapitala, ali kakorkoli privatnega interesa.</p>
               <p>Drugo, kar me pa zanima, pa če že lahko odgovorite. Sedaj, ko je pod Bajukovo vlado,
               je bilo veliko govora o nekih čistkah, predvsem v elektro sistemu itn., v elelktro
               gospodarstvu. Sedaj, jaz bi povedal, da nekaj čistk ni bilo, ampak v glavnem je šlo
               za redne razpise, ko so potekli mandati ravno. Marsikateri direktor, ki je bil na tem
               področju, je ostal ponovno, bil je ponovno izvoljen, nadzorni sveti so tudi bili
               zamenjani itn., nekaj je pa bilo mogoče tudi nekihstvari, ki se ne bi smele zgoditi.
               Ampak kakorkoli že, mene zanima, če boste vi sedaj, ko boste tam ministrica, če boste
               naredila vi čistke v tem sistemu in drugje? Hvala lepa.</p>
            </sp>
            <sp xml:id="SDT3-OZG-Izredna-001-2000-11-30.sp44">

               <speaker>PREDSEDNIK FRANC (FERI) HORVAT:</speaker>

               <p>Hvala, za vprašanje. Dr. Petrinova, imate besedo.</p>
            </sp>
            <sp xml:id="SDT3-OZG-Izredna-001-2000-11-30.sp45">

               <speaker>DR. TEA PETRIN:</speaker>

               <p>No, kar se tiče regulatorja, je treba pač povedati, da je regulator seveda
               institucija, ki naj bi regulirala delovanje energetskega sistema, najbolj na
               učinkovitost način in je to ...<stage>/Ni razumljivo./</stage>... funkcija.</p>
               <p>Kar se tiče pa vprašanja teh kadrovskih čistk. O tem seveda nisem razmišljala.
               Ukvarjala sem se predvsem z vprašanjem oblikovanja in izvajanja take politike, ki bi,
               kot sem prej že rekla, bom pomagala pri uresničevanju Slovenije, kot države, ki bo
               mednarodno uspešna in konkurenčna, država z mednarodno uspešnim in konkurenčnim
               gospodarstvom.</p>
            </sp>
            <sp xml:id="SDT3-OZG-Izredna-001-2000-11-30.sp46">

               <speaker>PREDSEDNIK FRANC (FERI) HORVAT:</speaker>

               <p>Hvala, za odgovor. Besedo ima kolega Gračner.</p>
            </sp>
            <sp xml:id="SDT3-OZG-Izredna-001-2000-11-30.sp47">

               <speaker>ZORAN GRAČNER:</speaker>

               <p>Hvala, gospod predsednik. Spoštovana kandidatka, gospa Tea Petrin. Prihajam iz
               Zasavja in, kot veste, je tudi že prej bilo govora o tem skladnem regionalnem razvoju
               in pa o nekih regionalnih razvojnih projektih. Zato to ne bom več govoril.</p>
               <p>Lahko bi dejal samo eno. V okviru nacionalnega programa Phare je z letom 2000 tudi
               Zasavje postalo neka pilotna regija, in sicer pilotna regija v smislu koriščenja teh
               predstrukturnih skladov, predvsem Izpa in Sapar<stage>(?)</stage>. Tako lahko rečem, da smo se v
               Zasavju zelo dobro na to pripravili in v tem trenutku tudi potekajo aktivnost v zvezi
               z izgradnjo čistilne naprave. Tako, da kar se povezave in teh relacij med Evropsko
               unijo in <stage type="mag"/> <stage>(Nadaljevanje)</stage> Slovenijo, iz te
               lahko trdim, da tečejo izredno v redu. Dočim lahko pa zatrdim, da se nekje ne
               spoštuje naša sprejeta slovenska zakonodaja. Predvsem mi je žal, da tukaj gospoda
               Kelemine ni, ker me tudi to njegovo, v bistvu trditev, da so bile menjave in vse te
               stvari legitimne in pa seveda tudi skladno s končanjem teh razpisov.</p>
               <p>Lahko zatrdim, da zakon o zapiranju rudnika Trbovlje-Hrastnik in razvojno
               prestrukturiranje Zasavja, kot tudi pomemben člen v energetskem sistemu Slovenije je
               bil sprejet v juniju. Za leto 2000 je bilo predvidenih 890 milijonov za zapiranje
               rudnika in pa približno 600 milijonov za razvojno prestrukturiranje. Do tega zakona,
               do izvajanja tega zakona do sedaj ni prišlo. Pač Bajukova vlada je menila, da pač ni
               potrebno razvojno prestrukturiranje, čeprav vemo prej, kakšne so bile relacije okoli
               referenduma, kdo je bil v bistvu okoli Termoelektrarne III. Vse, kar pa smo dobili od
               nove, od te nove vlade, pa je nov direktor rudnika Trbovlje-Hrastnik, in lahko
               zatrdim, da ni bil, da ni šlo za neko legitimno in zakonsko menjavo tega direktorja,
               temveč je šlo zgolj za politično, kajti nov direktor prihaja iz ministrstva za
               kmetijstvo. Toliko bi samo želel, pač gospod je šel ven, za v pojasnilo. Moja
               vprašanje se pa v bistvu glasi: Kako mislite pospešiti izvajanje tega zakona o
               zapiranju in pa seveda o razvojnem prestrukturiranju?</p>
               <p>Istočasno bi pa želel podati še eno pobudo, in sicer pobudo o tem, da ko boste - jaz
               sem v to prepričan, da boste izvoljeni in potrjeni - zasedli mesto, da tudi čimprej
               sprejmete teh naših šest županov, ki so vključeni v to, da pač pogledamo stanje,
               kakršno je, ker v tem obdobju se je marsikaj spremenilo in da se pogovorimo skupno o
               nadaljnjih akcijah. Hvala.</p>
            </sp>
            <sp xml:id="SDT3-OZG-Izredna-001-2000-11-30.sp48">

               <speaker>PREDSEDNIK FRANC (FERI) HORVAT:</speaker>

               <p>Hvala, za vprašanje. Izvolite, dr. Petrinova.</p>
            </sp>
            <sp xml:id="SDT3-OZG-Izredna-001-2000-11-30.sp49">

               <speaker>DR. TEA PETRIN:</speaker>

               <p>Hvala lepa, za vprašanje. No, zelo na kratko. Mislim, da je bilo treba zelo hitro
               zagotoviti, da program ekonomskega prestrukturiranja Zasavja preide v regionalni
               razvojni program. Kot mi je bilo poznano že takrat, ko smo pripravili programski
               progam ekonomskega prestrukturiranja Zasavja, je bil ta program narejen na lokalni
               ravni, na podlagi lokalnih akterjev, torej v skladu z intencami zakona o skladnem
               regionalnem razvoju. Tako, da s tega vidika naj ne bi smelo biti nobenih preprek,
               potrebno je samo te programe sedaj potrditi na agencije za regionalni razvoj.</p>
            </sp>
            <sp xml:id="SDT3-OZG-Izredna-001-2000-11-30.sp50">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi še kdo postaviti vprašanje? Če ne, potem zaključujem ta del. Zahvaljujem
               se kolegom za številna, zelo zanimivo postavljena vprašanja. Prav tako hvala dr.
               Petrinovi za odgovore. Sedaj nam preostane, seveda, da odločimo o ustreznosti oziroma
               neustreznost predstavitve. Običaj je tak, da kandidata zaprosimom, oziroma
               kandidatko, da nas za nekaj trenutkov pusti same, da se odločimo in vas potem tudi
               povabimo nazaj, da vam sporočimo rezultat.</p>
            </sp>
            <sp xml:id="SDT3-OZG-Izredna-001-2000-11-30.sp51">

               <speaker>DR. TEA PETRIN:</speaker>

               <p>Hvala lepa. <stage type="mag"/>
               </p>
            </sp>
            <sp xml:id="SDT3-OZG-Izredna-001-2000-11-30.sp52">

               <speaker>PREDSEDNIK FRANC (FERI) HORVAT:</speaker>

               <p>Hvala lepa za razumevanje. Ja, kolegice in kolegi! Predlagam, da sprejmemo oziroma
               da glasujemo o naslednjem predlogu sklepa.</p>
               <p>Odbor za gospodarstvo meni, da je bila kandidatkina predstavitev vpogledov in
               stališč, o vprašanjih in politiki delovnega področja ministrstva za gospodarske
               dejavnosti ustrezna.</p>
               <p>Kdo je za? <stage>(13 članov.)</stage> Je kdo proti? <stage>(1 član.)</stage></p>
               <p>Ugotavljam, da je bil sklep sprejet s 13 glasovi za in 1 proti.</p>
               <p>Sedaj pa prosim, da povabite Andreja, kandidatko.</p>
               <p>Spoštovana gospa kandidatka! Sporočim vam rezultat glasovanja in sicer je odbor
               odločil s 13 glasovi za in z 1 glasom proti, da je bila vaša predstavitev ustrezna.
               Čestitam vam. ...<stage>/Aplavz./</stage>...</p>
               <p>In s tem kolegice in kolegi zaključujem sejo. Hvala za sodelovanje.</p>
               <stage type="time">(Seja je bila končana dne 30. novembra 2000 ob 10.43 uri.)</stage>
            </sp>
         </div>
      </body>
   </text>
</TEI>
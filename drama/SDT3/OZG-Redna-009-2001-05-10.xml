<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZG-Redna-009-2001-05-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0770985F8B2D6A06C1256A39002C246D</idno>
               <idno type="custom" subtype="day">21B3B75788083AD5C1256A4C00305C32</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=21B3B75788083AD5C1256A4C00305C32</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZG-Redna-009-2001-05-10.OZG" n="009">
               <name>Redna</name>
               <date when="2001-05-10"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZG-Redna-009-2001-05-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZG-Redna-009-2001-05-10.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODOBR DRŽAVNEGA ZBORA REPUBLIKE SLOVENIJE ZA GOSPDODARSTVO</stage>
            <stage type="session">9. seja</stage>
            <stage type="date">(10. maj 2001)</stage>
            <stage type="time">Seja se je pričela ob 9.10 uri.</stage>
            <stage type="chairman">Sejo je vodil Franc (Feri) Horvat, predsednik.</stage>


            <sp xml:id="SDT3-OZG-Redna-009-2001-05-10.sp1">

               <speaker>PREDSEDNIK FRANC (FERI) HORVAT:</speaker>

               <p>Prav lep pozdrav na 9. seji odbora državnega zbora za gospodarstvo. Ugotavljam, da
               smo sklepčni in lahko začnemo z delom. Še posebej lep pozdrav velja predstavnikom
               vlade. Ministrica za gospodarstvo, dr. Petrinova je z nami, kar me posebej veseli in
               njeni sodelavci. Državna sekretarka, Belopavlovičeva, z ministrstva za delo.
               Sodelavki in sodelavci. Tukaj so predstavnice ministrstva za finance. Z nami so
               predstavniki Gospodarske zbornice in Obrtne zbornice, Agencije za plačilni promet in
               pa zavoda za varstvo pri delu. Še morda iz kakšne ustanove. Vendar glede na to, da
               nas je veliko število in da bi to vzelo dosti časa, upam, da ne boste zamerili, da bi
               vse posebej našteval in vsakega posebej pozdravljal. Večina se med sabo pozna, tisti
               ki se ne, se boste pa spoznali tekom seje. Opravičil članov odbora za to sejo nimam,
               tako da lahko preidemo kar na dnevni red. Dnevni red bi bil ta, kot ste ga dobili z
               vabili. S tem, da predlagam zamenjavo vrstnega reda obravnave nekaterih točk. In
               sicer, predlagam, da po potrditvi zapisnika, ki je kot 1. točka, ampak bo vzela
               maločasa, upam, da obravnavamo najprej 3. točko, to je obravnava posledic pravilnika
               o spremembah in dopolnitvah pravilnika o obratovalnem času prodajaln in s tem
               povezano 4. točko. In potem obravnavamo 2. točko, predlog zakona o spremembah in
               dopolnitvah zakona o gospodarskih družbah. Razlog za tak predlog je, da mora gospa
               ministrica oditi na sejo vlade, je pa njeno sodelovanje potrebno in dragoceno pri
               obravnavi te točke in zaradi tega predlagam, da naredimo to spremembo. Upam da
               soglašate s takim vrstnim redom dela. Izvoli, kolega Kelemina.</p>
            </sp>
            <sp xml:id="SDT3-OZG-Redna-009-2001-05-10.sp2">

               <speaker>BRANKO KELEMINA:</speaker>

               <p>Hvala lepa za besedo. Jaz sicer pozdravljam gospo ministrico in si želim, da bi
               velikokrat bila med nami, tudi na sejah odbora za gospodarstvo. Sem pa presenečen,
               ker zdaj opažam, da bo prisotna samo pri tej 3. točki, pri 2. pa ne. 2. točka je za
               mene še bistveno bolj pomembna, kot pa 3. točka in 4. in ne vem katera še. Ministrice
               in nobenega ministra ne bo tukaj, ampak bo vse zadeve zagovarjala samo državna
               sekretarka. To je nesprejemljivo. Hotel bi postaviti pomembna vprašanja in bi rad
               odgovore nanjo, ki so pomembni za uspešno gospodarstvo celotne Slovenije in še za
               koga drugega. Ne vem, kdo bo na ta vprašanja odgovoril. Na dopolnilna vprašanja. Jaz
               bi res želel, da bi bila ministrica pri 2. točki prisotna. Ker ne vem, koga naj sploh
               vprašam. Pri naslednji seji bo potrebno... Oziroma, poslanska vprašanja itak niso
               odgovorjena, tako da ne vem, komu naj postavim to vprašanje oziroma pomembno
               vprašanje o spremembi zakona o  gospodarski družbi. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Kelemina. Predstavnike vlade določa vlada pri posameznih točkah, pri
               posameznih zakonih. Jaz ne dvomim v to, da je prisotna kompetentna predstavnica, ki
               bo obravnavala oziroma predstavljala vlado pri 2. točki. Kar pa ne izključuje
               možnosti in tukaj bi pa zaprosil oziroma vprašal ministrico, če bo možno, da bi dalj
               časa ostala danes, ali pa, da bi vprašanja, ki jih, kolega Kelemina imaš, da bi se
               dogovorili z gospo ministrico, da pride enkrat na sejo, obravnava to problematiko v
               zvezi z gospodarskimi družbami in pa tudi drugo problematiko, ki bi jo želeli
               prediskutirati z njo. Jaz sem ocenil enostavno, poleg želje ministrice, zato ker mora
               oditi na sejo vlade, da to zamenjavo točk napravimo, sem, moram reči, tukaj tudi
               upošteval to, da je ta 3. točka, ki ste jo predlagali, poslanska skupina Nove
               Slovenije, da je zelo delikatna, zahtevna, in da je tukaj nujno potrebno, da je
               ministrica prisotna. In tukaj sem upošteval tudi dejanskoto vašo željo, ki ste jo
               večkrat izražali, da bi pri takih zadevah bilo zaželjeno, da je tudi ministrica
               prisotna, razen njenih sodelavcev. IZvoli.</p>
            </sp>
            <sp xml:id="SDT3-OZG-Redna-009-2001-05-10.sp4">

               <speaker>BRANKO KELEMINA:</speaker>

               <p>Jaz bi predlagal proceduralni sklep. Ker je tukaj v predlogu zakona za tretjo
               obravnavo zapisano, kdo bo pač prisoten, dr. Tea Petrin, predvidoma, mag. Anton Rop
               in dr. Nina Plavšak, vsaj eden od ministrov naj bo tukaj. Predlagam proceduralno, da
               se da na glasovanje, da se, ko bo ta točka obravnavana, vsaj eden od teh dveh
               ministrov takrat tukaj nahaja. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp5">

               <speaker>PREDSEDNIK FRANC (FERI) HORVAT:</speaker>

               <p>Kolikor jaz razumem poslovnik, vlada določi predstavnike. To ne pomeni, da vsi, ki
               so napisani, da bodo predstavljali vlado na obravnavah nekega zakonskega predloga na
               delovnem telesu, da morajo biti vsi prisotni. Zadostuje, da je eden prisoten. ZDaj,
               da mi glasujemo o tem... Mi ne moremo vladi naročati, koga pošlje na sejo delovnega
               telesa pri obravnavi posamezne točke. Lahko pa predlagamo oziroma zaprosimo vlado, po
               možnosti, da pride eden od ministrov k obravnavi te točke. Dobro, to bomo storili.
               Predlagam, da potem preidemo na obravnavo posameznih točk. <title>1. TOČKA DNEVNEGA
                  REDA - POTRDITEV OSNUTKOV ZAPISNIKOV 7. IN 8. SEJE.</title> Zapisniki so kot
               običajno v seji Lotus Notes in vprašam, če ima kdo kakšno pripombo na katerega od teh
               dveh zapisnikov? Če ne, predlagam da glasujemo o potrditvi obeh dveh zapisnikov.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da sta zapisnika potrjena.</p>
               <p>Prehajamo na <title>3. TOČKO DNEVNEGA REDA.</title>
                   In preden dam besedo
               predlagateljem, mi dovolite nekaj uvodnih pojasnil o pripravi na obravnavo te
               točke.</p>
               <p>Kot veste in kot vidite iz gradiva, je predlog za obravnavo te točke dala poslanska
               skupina Nove Slovenije, najprej s podpisom gospoda Peterleta, že 20.3. tega leta <stage>(to
               smo dobili na odbor 21.3.)</stage>. Ko smo skupaj s strokovno službo odbora pogledali
               predlog, njegovo vsebino in pa obrazložitev, smo bili mnenja, da se vsebina, predvsem
               posledice sprejema tega pravilnika nanašajo bolj na vsebinsko področje dela odbora za
               delo, da ne naštevam dolgega naziva tega odbora, in smo predlagali predlagateljem, da
               bi predlagali temu odboru, torej odboru za delo v državnem zboru, da obravnava to
               problematiko.</p>
               <p>Glede na to, da je poslanska skupina vztrajala na tem, da odbor za gospodarstvo
               obravnava to zadevo, v pismu, ki ga je podpisal vodja poslanske skupine in član
               odbora dr. Bajuk, sem se potem odločil, da uvrstim to točko na sejo odbora in to tudi
               pismeno sporočil poslanski skupini 29.3.</p>
               <p>Isti dan smo naslovili tudi pisma ministrstvom, ministrstvu za gospodarstvo,
               ministrstvu za delo, gospodarski zbornici, združenje za trgovino, s prošnjo, da nam
               posredujejo svoja stališča in mnenja v zvezi s to problematiko. Dobili smo sklepe
               združenja za trgovino pri gospodarski zbornici, ki je obravnavala to problematiko, z
               datumom 5.4. <stage>(imate jih v gradivu)</stage>, tu je tudi sekretar združenja mag. Kovač. Potem
               smo dobili od ministrstva za delo tudi z datumom 5.4. mnenje in stališča ministrstva
               za delo, predvsem v zvezi s posledicami sprejema te novele pravilnika. In pa dobili
               smo tudi pismena pojasnila ministrstva za gospodarstvo, s podpisom ministrice, z
               datumom 7.5. <stage>(tudi to gradivo ste dobili)</stage>; ministrica je tukaj in bo gotovo tudi dala
               komentar k temu gradivu oziroma pojasnila zadevo. In pa dobili ste še dve gradivi, ki
               sta se nam zdeli koristni za obravnavo te problematike. To je članek dr. Jožeta
               Mencingerja v Gospodarskih gibanjih iz januarja tega leta na temo odpiralnih časov
                   trgovin v državah Evropske
               unije in tudi v drugih državah sveta. Zdelo se nam je, da je ta analiza, ki daje
               primerjavo odpiralnih časov in druge problematike v zvezi s tem, prikaz ureditve v
               Evropski uniji, kjer vidimo, da neke enotne ureditve ni, da je lahko za našo
               obravnavo in tudi za eventualna stališča zelo koristna. In pa dobili ste tudi pred
               dnevi analizo raziskovalnega sektorja državnega zbora o tej isti temi.</p>
               <p>Najprej za uvodne razprave dajem besedo predlagateljem. Potem bom dal besedo gospe
               ministrici in njenim sodelavcem, v kolikor bodo želeli, gospe Belopavlovičevi, če bo
               želela, in pa predstavniku gospodarske zbornice, združenja za trgovino. In nato bomo
               seveda odprli razpravo. Izvolite, gospod Bajuk.</p>
            </sp>
            <sp xml:id="SDT3-OZG-Redna-009-2001-05-10.sp6">

               <speaker>DR. ANDREJ BAJUK:</speaker>

               <p>Hvala lepa, gospod predsednik, za besedo. Prav lep pozdrav vsem, tudi gospe
               ministrici in predstavnikom! V imenu naše poslanske skupine ima odgovornost za ta
               predlog kolega Janez Drobnič, in bi prosil, če on lahko vse to predstavi. Hvala lepa.
           </p>
            </sp>
            <sp xml:id="SDT3-OZG-Redna-009-2001-05-10.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala, dr. Bajuk. Kolega Drobnič, izvolite.</p>
            </sp>
            <sp xml:id="SDT3-OZG-Redna-009-2001-05-10.sp8">

               <speaker>MAG. JANEZ DROBNIČ:</speaker>

               <p>Hvala lepa za besedo, gospod predsednik. Dovolite nekaj besed v zvezi z našo pobudo,
               ki smo jo podali 20. marca na odbor za gospodarstvo. To je pobuda za obravnavo v
               zvezi s pravilnikom o spremembah in dopolnitvah pravilnika o obratovalnem času.</p>
               <p>Pobudo smo dali na podlagi tega sprejetega pravilnika, ki ga je izdala gospa
               ministrica dr. Petrinova in seveda na podlagi drugega odstavka 150. člena poslovnika
               državnega zbora. Razlogi so naslednji, zakaj smo podali pobudo, da se obravnava.</p>
               <p>Pravilnik je bil sprejet zelo na hitro, brez sodelovanja socialnih partnerjev, kar
               je običaj pri takih pravilnikih, pri takih aktih, ki imajo dolgoročne ekonomske in
               socialne posledice na življenje državljanov. Pravilnik kot takšen pušča razmeroma ali
               pa, lahko rečem, skoraj popolno svobodo pri določanju obratovalnega časa. Niso
               upoštevane potrebe in interesi zaposlenih niti lokalnih skupnosti. Tak način
               določanja obratovalnega časa močno posega tudi v urejeno družinsko življenje. Že sama
               zakonodaja s področja delovnih razmerij pravi, da je treba nedeljsko delo ali pa
               nočno delo omejiti na skrajno, torej na minimalno možno mero. S tem, ko se je odreklo
               tudi možnost sodelovanja in odločanja  lokalnim skupnostim, se je zadeva centralizirala, ne da bi se tudi
               upoštevalo lokalne značilnosti življenja in gospodarstva in da bi se tudi na tej
               podlagi urejal obratovalni čas. Kajti obratovalni čas ima vpliv, ne samo na trgovce,
               kakor morda mislite na gospodarskem ministrstvu, pač pa ima še kakšne posledice na
               življenje.</p>
               <p>No, v svojem tej obrazložitvi se bom dotaknil še nekaterih drugih točk, ki so po
               mojem mišljenju, ki so po našem mišljenju poslanske skupine relevantne. A ... moram
               obratovalni čas, število odprtih ur in delovni čas. Ta pravilnik se dotika
               obratovalnega časa, nič ne govori o številu odprtih ur. To bi bilo možnost za
               reguliranje, ne samo zaradi posledic na ljudi, pač pa tudi v smislu enakih možnosti
               za trgovce. Obratovalni čas je pravzaprav zdaj odprt tako, da si sami trgovci urejajo
               kdaj bodo imeli odprt obratovalni čas. Jaz, torej poslanci Nove Slovenije se ne
               moremo znebiti vtisa, kakor da je ta obratovalni čas kot nekakšno navodilo za čim
               bolj uspešnega podjetnika. Iz tega se na da razbrati nič drugega kot samo to.
               Posledice. Nekatere sem omenil. Vpliv na družino. Te posledice bi lahko opredelili
               kot socialne. Lahko bomo govorili o družinskem razkroju, manj družinskega življenja,
               nezmožnost usklajevanja družinskih potreb oziroma potreb med družinskimi člani. Druge
               so družbene, atomizacija družbe še naprej, alienacija, zagotovo. In tretje ekonomske,
               morda, ker se nasmihate gospa ministrica, če dobro preštudirate, kako, kakšen vpliv
               ima to odpiranje, odpiralni obratovalni delovni čas na poslovanje in na stroške
               poslovanja, vam bojo strokovnjaki povedali takole. Kupna moč prebivalstva je
               približno takšna kot je. Vi jo z odpiralnim delovnim časom ne boste povečali.
               Zagotovo jo ne boste povečali. Če boste pa, torej razširili obratovalni čas, če
               razširimo obratovalni čas, se bojo povečali stroški, tako materialni kot tudi stroški
               delovne sile. No, ampak to, o tem lahko presojajo trgovci. Glede na to, kakšen sistem
               urejanja imamo, bo seveda šlo v tej smeri. To bo v končni konsekvenci moral plačati
               tudi kupec. To pomeni posledično tudi zmanjšanje kupne moči prebivalstva.</p>
               <p>Kot lahko vidimo iz primerjave držav, ki so urejale obratovalni čas lahko ugotovimo, da so se pri tem ravnali
               na način usklajevanja med socialnimi partnerji, med tistim, ki jih to prizadeva. Pri
               nas tega ni bilo. Sedaj smo dobili na mizo mnenje gospodarske zbornice, odnosno, tako
               je ja, kakšno je njihovo mnenje. Seveda mnenje tistih, ki so lastniki trgovin, niso
               povsem skladni oziroma so v veliki meri antagonistični z interesi zaposlenih, deloma
               tudi zaposlenih, deloma tudi državljanov.</p>
               <p>Pri urejanju tako pomembnih zadev je potrebno upoštevati pozitivno zakonodajo iz
               področja, torej pozitivno zakonodajo delovno pravnih razmerij in seveda zelo tehtno
               upoštevati socialne in ekonomske posledice takšnih dejanj. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp9">

               <speaker>PREDSEDNIK FRANC (FERI) HORVAT):</speaker>

               <p>Hvala kolega Drobnič. Besedo dajem gospe ministrici dr. Petrinovi, izvolite.</p>
            </sp>
            <sp xml:id="SDT3-OZG-Redna-009-2001-05-10.sp10">

               <speaker>DR. TEA PETRIN:</speaker>

               <p>Lepa hvala gospod presedujoči. No, jaz bi uvodoma začela svojo diskusijo z
               vprašanjem. Kaj navaja nekatere poslance, da spremembo, ki jo ta novi pravilnik
               vnaša, mislim želijo prikazati na način, ki tej spremembi ne ustreza. Mislim, da je
               tukaj ogromno sprenevedanja ravno z vprašanjem te nove vsebine pravilnika in zato mi
               dovolite, da še enkrat, čeprav smo to že večkrat povedali, tudi zapisali smo, ampak
               očitno tudi naša pojasnila nekateri ne berejo, bi še enkrat povedala, torej kaj je
               bistvo spremembe tega pravilnika, ki smo ga objavili v uradnem listu, mislim zdaj, ne
               vem kdaj je bilo 19.1.</p>
               <p>In še to bi rada postavila takoj na začetku vprašanje. Zakaj nekateri silijo
               ministre, da delujejo nezakonito? Kajti to razpravo, ki se odvija zdajle in ki sem jo
               poslušala, točno pelje, postavlja to vprašanje. Torej kaj je bistvo tega, vsebine
               pravilnika. Prvič, nova vsebina pravilnika o obratovalnem času se glede opredelitve
               obratovalnega časa ne razlikuje od prejšnje. Tako kot je prejšnji obratovalni čas bil
               določen od 7. do 21. ure, potem tudi dežurstvo pa predstavlja obratovalni čas izven
               tega, izven tega obratovalnega časa, ob nedeljah, praznikih, dela prostih dnevih in
               podobno. Skratka, sedanji pravilnik se v tem pogledu od prejšnjega popolnoma nič ne
               razlikuje. Nova vsebina pravilnika je torej enak kot prejšnja. Bi pa rekla, da v nekaterih členih pa celo bolj
               zaostruje, kajti daje restrektivnejša navodila glede obratovanja v nočnem času. Ker
               pač govori se v tem pravilniku, da je le to, mislim, onemogoča v nočeh, to se pravi,
               da ta obratovanje ponoči, je nemogoče na območjih, kjer so predpisi zagotovljeno
               varstvo pred hrupom.</p>
               <p>Torej, kaj je potem bistvo vsebine sprememb pravilnika? Bistvo je v tem, da
               odpravlja nezakonito podlago za sprejemanje občinskih odlokov o protizakonitem in
               protiustavnem omejevanju poslovanja trgovine na drobno. S to spremembo smo torej
               odvzeli možnost, da nekatere občine arbitrarno odločajo o tem, katera trgovina bo
               odprta in kdaj bo odprta izven obratovalnega časa, ki je določen med 7.00 in 21.00
               uro</p>
               <p>Zakaj? Kaj so bili razlogi, ki so nas pripeljali do tega? Prvič, pravilnik mora biti
               usklajen z zakonom o trgovini, ki je podlaga za izdajo pravilnika. Zakon glede
               obratovalnega časa določa, da merila za določitev urnika obratovalnega časa prodajaln
               predpiše minister pristojen za trgovino. Nekatere določbe v prejšnjem besedilu
               pravilnika so bile črtane, in sicer zato, da odpravimo nezakonito delovanje ali pa
               arbitrarno odločanje občin. Drugo, kar je bilo, mislim, tisto arbitriranje je bilo v
               nasprotju zzakonom o trgovini in zakonom o preprečevanju omejevanja konkurence in
               zakonom o lokalni samoupravi.</p>
               <p>No, drugo, kar se veliko govori o tem, da gre za kršitve delovnega časa. Mislim, če
               pride do kršitve delovnega časa, potem je seveda za to pristojno ministrstvo za delo,
               družino in socialne zadeve. Jasno, da vsaka kršitev delovnega časa - to sem tudi
               večkrat povedala - je neupravičena in če bo to kakršnekoli, mislim, prišlo do
               ministrstva za gospodarstvo za pomoč, da potrebujemo pri ustreznem organu, bomo
               seveda to zagotovo s to odgovornostjo tudi naredili.</p>
               <p>Torej, dajmo ločiti dve stvari: obratovalni čas in kdo ga določa in potem kršitve
               delovnega časa in vse ostale zadeve, ki izhajajo iz tega. To sta dve stvari in dve
               zadevi, za kateri sta pristojni dve ministrstvi. Ministrstvo za gospodarstvo je
               zagotovo pristojno, da zagotavlja enaka pravila igre za celotno gospodarstvo  ali pa enoten trg Slovenije. S tem
               pravilnikom smo tudi to naredili. To je tudi določeno z zakonom o trgovini.</p>
               <p>Če želimo, oziroma poslanci, če želite spremeniti potem to določilo, ki ga določa
               zakon o trgovini, potem vam predlagam, da pripravite nov zakon o trgovini, s katerim
               boste določali, ne vem, da ne smejo biti trgovine odprte, ne vem kdaj. Skratka, imate
               vso možnost, da naredite takšen zakon, ki bo sprejemljiv v skladu z željami
               slovenskih državljanov. Trenutno je pa ta zakon v veljavi in mislim, da moramo
               zakonito in skladno z zakonom delovati.</p>
               <p>Moram tudi povedati, da je ravno to vprašanje, mislim, dejstvo, da so lahko nekatere
               občine ne v skladu z zakonom o trgovini arbitrirale kdo bo in kdaj bo odprl, da je
               prišlo do številnih pojavov kaznivih dejanj izsiljevanja. Spoštovani poslanci, tudi
               jaz sem dobivala pošto od raznih, boste rekli, podjetnikov, očitno je beseda
               podjetnik v Sloveniji ima negativen prizvok, čeprav se moramo zavedati, da družbeno
               bogastvo, o katerem mi govorimo in ki omogoča tudi potem zagotavljanje višjih
               socialnih ciljev, pravzaprav generirajo podjetja, pa naj bo to storitveni ali
               proizvodni ali kakršnikoli drugi dejavnosti, in prav ti subjekti so pisali in
               opozarjali na ta dejstva. Dogajalo se je, da je v eni občini nekdo, ki je imel
               znanca, mislim, ki sta se poznala, dovolil, da je imel odprto prodajalno pač takrat
               in takrat, ob nedeljah, sobotah, ponoči ali ne vem, kdaj, da pa seveda drugi te
               možnosti niso imeli. To, mislim, ne vem, zakaj bi takšen način delovanja zagovarjali.</p>
               <p>Jaz ne morem mimo tega, da imam občutek, da v Sloveniji pač še vedno velja neka, ne
               vem, neko prepričanje, da je treba ljudem prepovedati stvari zato, da bodo potem
               morali prositi lokalno birokracijo ali kogarkoli, da lahko nekaj storijo. Torej,
               dajmo jim prepovedati, ker s tem, ko jim mi prepovedujemo, drugim dajemo možnost, da
               odločajo in pravijo fino, <q>"bom ti dovolil"</q>. Skratka, ne vem, o čem se pravzaprav res
               toliko pogovarjamo okoli tega, te spremembe tega pravilnika, ko je pa vendar
               sprememba popolnoma jasna in v bistvu, kot sem povedala že tolikokrat, usklajuje
               pravila z zakonom o trgovini, mislim obratovalni čas in o tem, kdo o tem odloča z
               zakonom o trgovini.</p>
               <p>No, še to bi rada poudarila, da s pravilnikom o obratovalnem času prodajaln ni
               mogoče prenašati pristojnosti ministra na občine in obratno. Tako 24. člen zakona o
               lokalni samoupravi določa, da lahko država le z zakonom in po predhodnem soglasju
               občine prenese nanjo opravljanje posameznih nalog iz državne pristojnosti. Zakon o
               trgovini ne določa prenosa pristojnosti na občine.  Zato, še enkrat, če si to slovenski državljani
               želijo, predlagam, da se gre v popravo tega zakona in da parlament sprejme nov zakon.
               Potem bomo pa v skladu s temi delovali. Velikokrat poslanci opozarjajo na nepravno
               ravnanje ali nezakonito ravnanje ministrov, ko neki minister naredi en akt, eno
               dejanje, ki je v skladu z zakonom, je ponovno postavljen pred obtožbe in se mora
               ponovno zagovarjati. Torej, kaj pravzaprav, kako naj pravzaprav delamo.</p>
               <p>In drugo. S tem bi rada zaključila svoje izvajanje. Kot ste prebrali v časopisih, v
               medijih, da je letopis iz Lausanne objavil konkurenčni položaj 49 držav in da je
               Slovenija zasedla 39. mesto. Pred letom je bila na 36 mestu. In zdaj, kaj so tiste
               točke, ali pa razlogi, zaradi katerih je Slovenija od lanskega leta zdrsnila iz 36.
               mesta na 39. In sicer, vpliv birokracije na razvoj poslovanja. Transfer tehnologije
               med podjetjem in univerzami. Naštela bom vse. Vpliv dela na črno na gospodarski
               razvoj. Obstoj podkupovanja in korupcije v javni sferi administraciji daje moč, da
               arbitrarno odloča. Izpostavljenost javnega sektorja v vmešavanje vlade. Torej, če
               povemo koliko od teh razlogov, ki so bili navedeni kot tisti, ki so pripeljali
               Slovenijo iz 36. na 39. mesto, se nanašajo kar trije razlogi na vpliv birokracije na
               razvoj poslovanja. Ta ukrep oziroma sprememba tega pravilnika je v bistvu tipični
               antibirokratski ukrep, ravno zaradi tega, ker pravila igre določa za vse enako na
               celotni državi, to se pravi na področju Slovenije enotnega trga in arbitrarnost
               odločanje z nižjih nivojev demokracije odpravljal. Velikokrat sem tudi jaz poslušala
               vprašanja, kaj boste naredili na vladi za to, da bo slovensko gospodarstvo bolj
               konkurenčno. Veliko je govora v časopisih, v razpravah v parlamentu in na drugih
               odborih o vprašanju in problemov birokracije in zakaj se antibirokratski program ne
               izvaja. Ko neki minister naredi nek ukrep v skladu z antibirokratskim programom
               nastane ne vem zakaj vprašanje, zakaj je bilo to treba. Torej, dajmo se pravzaprav
               odločiti, kaj v Sloveniji želimo. In v skladu s tem tudi potem delujemo. V okviru
               obstoječih zakonov pa bomo delovali, se mi zdi, tako, kot zakoni zahtevajo. Če želimo, da smo pravna država,
               ker tudi iz vaših vrst velikokrat slišim, da Slovenija ni pravna država. Torej, če
               izvajamo ukrepe v skladu z zakonom, pomeni, da smo pravna država. Ampak tudi to ni
               sprejemljivo.</p>
            </sp>
            <sp xml:id="SDT3-OZG-Redna-009-2001-05-10.sp11">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa ministrica. Sprašujem, če želi še kdo s strani vlade? Državna
               sekretarka Belopavlovičeva, izvolite.</p>
            </sp>
            <sp xml:id="SDT3-OZG-Redna-009-2001-05-10.sp12">

               <speaker>NATAŠA BELOPAVLOVIČ:</speaker>

               <p>Hvala lepa. Jaz bi dodala tisti del, o katerem gospa ministrica ni govorila. Jaz se
               ne morem spuščati v primernost, neprimernost, še manj seveda v potrebnost in razloge
               za ta pravilnik. To je bilo zdaj navedeno. Opozorila bi samo na tisto oziroma omejila
               bi se samo na delovno pravni vidik oziroma na delovno pravne norme, ki jih je
               potrebno upoštevati pri kakršnem koli delu v naši državi. To se pravi, kdorkoli nekaj
               dela, to ne gre samo za trgovino, gre za vse dejavnosti, tako gospodarske kot
               storitvene, se mora neke zakonodaje držati. Mi pač na stvari gledamo s tega vidika.
               Gre za norme, ki govorijo o omejitvah polnega delovnega časa. Večinoma se je ta polni
               delovni čas preko kolektivnih pogodb oblikoval na 40 ur na teden. Govorijo o
               razporejanju oziroma prerazporejanju delovnega časa. Ta čas je možno, tudi glede na
               sezono nekoliko drugače prerazporediti v določenem obdobju, ampak letni fond ur mora
               biti zagotovljen v okviru zakonski omejitev. Govorijo o odmorih, dnevnih in tedenskih
               počitkih, ki morajo biti zagotovljeni delavcem. In seveda govorijo tudi o plačilo za
               delo v manj ugodnem delovnem času za delavce. To pa pomeni, da tisti, ki dela v
               nedeljo, tisti, ki dela na praznik, tisti, ki dela nočno delo, ki dela izmensko delo,
               ki dela nadurno, mora biti za to tudi ustrezno nagrajen. To so tiste delovno pravne
               norme, ki jih je treba kjerkoli upoštevati, torej tudi v trgovini, kjer se kakršen
               koli drugačen obratovalni čas od nekega tistega, ki smo ga imeli včasih, kot
               ustaljenega, oblikuje. V kolikor to ni zagotovljeno, te norme spremlja naša
               inšpekcija, kršitve so sankcionirane, nadzorujemo, preganjamo jih. Bilo je nekaj
               resnih akcij na to temo narejenih oziroma pravzaprav spremljamo v zadnjih dveh letih
               te stvari zelo pospešeno. Če bi pa želeli potem v nadaljevanju kakšne natančne
               podatke in rezultate teh akcij videti, je pa z menoj tudi namestnica našega glavnega
               inšpektorja za delo, ki vam lahko te podatke posreduje. Samo ta okvir, ki se mi zdi
               pomemben v bistvu za to dejavnost, ampak je pomemben enako tudi za vsako drugo
               dejavnost, ki se v tej državi opravlja.</p>
            </sp>
            <sp xml:id="SDT3-OZG-Redna-009-2001-05-10.sp13">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa državna sekretarka. Besedo dajem mag. Jožetu Kovaču, sekretarju
               združenja za trgovino pri Gospodarski zbornici.</p>
            </sp>
            <sp xml:id="SDT3-OZG-Redna-009-2001-05-10.sp14">

               <speaker>MAG. JOŽE KOVAČ:</speaker>

               <p>Hvala lepa, gospod predsednik. Dovolite mi, da v primeru Gospodarske zbornice povem
               stališča Združenja za trgovino  in uvodoma, preden bom to iznesel, bi rad podal samo dva
               podatka.</p>
               <p>V slovenskem tržnem prostoru je 30.000 trgovinskih subjektov in v teh subjektih je
               zaposlenih 98.000 ljudi, kar pomeni, da gre za pomembno dejavnost in za pomemben
               problem. Poleg tega imamo v Sloveniji blizu 200 občin, in mi na združenju, ko smo
               dobival občinske pravilnike, smo ta kup, ki je nastajal, ugotovili, da je zelo velik,
               in razumite trgovce, ki imajo svoje poslovne enote po celi Sloveniji, da morajo
               delovati po nekje 193 pravilnikih, kajti vsak pravilnik je prinašal svoje specifike.</p>
               <p>Za pripravo na to razpravo smo naročili tudi študijo, o kateri je gospod predsednik
               prej govoril, in rad bi poudaril samo dve dejstvi iz te študije, ki jo je izdelal
               ekonomski inštitut pravne fakultete. Prvo dejstvo je, da se obratovalni čas evropskih
               trgovin podaljšuje. In druga ugotovitev, da se obratovalni čas evropskih trgovin
               podaljšuje v nedeljo in da se predvsem nedeljski obratovalni čas najhitreje povečuje.
               Študija je priložena in vsak lahko vidi njene rezultate.</p>
               <p>Mi kot trgovina v okviru gospodarske zbornice ugotavljamo, da pravilnik ne omejuje
               aktivnosti trgovanja v kontekstu želja potrošnikov oziroma želja trgovcev po eni
               strani, po drugi strani pa pravilnik natančno nalaga delodajalcem, da morajo pri
               poslovnih odločitvah glede obratovalnega časa prodajaln upoštevati oziroma v celoti
               spoštovati veljavno pravno delovno zakonodajo. Mi smo enakega mnenja, da je novi
               pravilnik v nekaterih določilih ostrejši od dosedanjega pravilnika. In drugo, da pa
               je res, da pa pravilnik omogoča delodajalcem oziroma trgovcem, da samostojno
               sprejemajo poslovne odločitve, ki so vezane na obratovalni čas, pri tem pa normalno
               spoštujejo delovno pravno zakonodajo.</p>
               <p>Rad bi podčrtal to razliko, ker mislim, da jo je treba podčrtati, da ločujemo med
               obratovalnim in delovnim časom. To vsi vemo. Obratovalni čas ni delovni čas, delovni
               čas pa slovenski trgovci v največji možni meri spoštujejo. To pomeni, da spoštujejo
               40-urni delavnik in da spoštujejo kolektivno pogodbo o dejavnosti trgovine, ki
               določa, kolikšni so dodatki za podaljšan delovni čas, kolikšni so dodatki za nadurno
               delo in tudi kolikšni so dodatki za nedeljsko delo.</p>
               <p>Res pa je, kar tudi pozdravljamo, da pravilnik prinaša posodobljen in poenostavljen
               postopek prijavljanja obratovalnega časa. Urnik obratovalnega časa je namreč treba
               prijaviti samo ob spremembi, in to je tisto, kar je posebej poudarila gospa
               ministrica, da  smo se tem
               pravilnikom, tako mi ocenjujemo, pridodali nekaj k temu antibirokratskemu programu,
               ki je za gospodarstvo še kako pomemben. To sem rekel zaradi tega, ker je take sklepe
               sprejel tudi upravni odbor združenja za trgovino, kjer sedijo najeminentnejši
               slovenski trgovci. Normalno pa je, da v tem upravnem odboru sedi 28 članov, zato sem
               pa uvodoma rekel, da je 30.000 pravnih subjektov, in razlike med temi pravnimi
               subjekti v slovenski trgovini so pa velike.</p>
               <p>Da zaključim. Predlagam, da o zadevi razpravljamo s stališča, da tudi možnosti, ki
               jih daje trgovina temu slovenskemu gospodarstvu, treba maksimalno izkoristiti. Gospod
               predsednik, hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp15">

               <speaker>PREDSEDNIK FRANC (FERI) HORVAT:</speaker>

               <p>Hvala.</p>
               <p>Odpiram razpravo. Za razpravo sta prijavljena dva poslanska kolega, člana odbora, in
               sicer kolega Brenčič in kolega Kavčič. Kolega Brenčič, izvoli.</p>
            </sp>
            <sp xml:id="SDT3-OZG-Redna-009-2001-05-10.sp16">

               <speaker>STANISLAV BRENČIČ:</speaker>

               <p>Hvala lepa, gospod predsednik. Poglejte, veste, kaj si želim? Da se bo zgodilo to,
               kar sem bil prepričan, da se bo zelo kmalu zgodilo - da bo v naši državi začelo
               primanjkovati kvalitete ali vsaj malo primerno kvalitetne delovne sile, v bližnji
               prihodnosti. In takrat niti slučajno ne bo nastal takšen pravilnik, ki bo zgolj
               zagovarjal predvsem interese, v tem primeru gospodarskih subjektov. Jaz to vse
               razumem. Vse razumem, in tudi razumem to, da gospodarska zbornica to podpira, prav
               gotovo. Tudi glede na sestavo združenja za trgovino gospodarske zbornice, to mi je
               vse jasno. Vem pa to, datakšen ukrep ni niti protibirokratski, še manj pa nekako
               družbeno vsebinski, če mu tako rečem.</p>
               <p>Prejšnji 4. člen je imel - ali je bil v skladu z zakonom o trgovini ali je bil v
               skladu z zakonom o lokalni samoupravi, in kdo naj spreminja zakon o trgovini. Če bo
               potrebno, gospa ministrica, ga bomo tudi poslanci, vendar ne bodite vi užaljeni
               zaradi tega!</p>
            </sp>
            <sp xml:id="SDT3-OZG-Redna-009-2001-05-10.sp17">

               <speaker>DR. TEA PETRIN:</speaker>

               <p>Nisem užaljena.</p>
            </sp>
            <sp xml:id="SDT3-OZG-Redna-009-2001-05-10.sp18">

               <speaker>STANISLAV BRENČIČ:</speaker>

               <p>Se bo pač to naredilo. Ampak dejstvo je, da v skladu s stanjem, ki je sedaj na trgu
               delovne sile - pustimo to, če so managerji, kvazi managerji, primerljivi za EU!
               Vendar zaposleni v trgovini niti slučajno niso primerljivi. Razmerje s trgovci v
               Evropi je ena proti dva ali več, veste, in zato je tako, zato lahko nastane tak
               pravilnik.</p>
               <p>Prejšnji 4. člen je imel vsaj nekako vstavljen mehanizem določanja pravil. Ker,
               poglejte, neka občina, čim je Mercator odprl svojo trgovino, ne glede na praznike in
               tako naprej, temu glede na konkurenco in pehanje za dobičkom sledijo vsi, še
               najmanjše privatne trgovine, to je neminovno! Kako zapirajo, kako flikajo obveze iz
               delovno pravne zakonodaje, je diskutabel, veste. Vse je lepo napisano, vendar dejstva
               so druga. Takrat, ko bo te delovne sile, dragi moji, kvalitetne zmanjkalo, se bodo
               stvari evropsko zarotirale, ker so v Evropi nastajale takrat, ko je bilo delovne sile
               premalo. In ta zakonodaja in ta pravila v Evropi tudi v družbeni vsebini veljajo.</p>
               <p>Trdim eno, da se je škoda sklicevati na lokalno birokracijo, glede na to, da je
                   lokalna birokracija, če
               vzamemo birokracijo s katero, bi rekel, nastopa občina, zelo majhna in silno
               gospodarsko oblikovana v primeru z državno birokracijo. Omenjati tukaj lokalno
               birokracijo glede strahovitega razbohotenja državne birokracije je skrajno neokusno.
               Jaz trdim samo eno, glede na to, kar se v praksi dogaja.</p>
               <p>Ta pravilnik mora imeti določena pravila igre, drugače bodo vse prodajalne dežurne.
               Tako kot je sedaj, povsem prosto narejen, bodo vse prodajalne dežurne. Je seveda
               potem drugo, kako bodo delovno-pravno zakonodajo znotraj pravil igre obšli ali kako
               jo bodo tolerirali, to so pač, smo mojstri v tem. Trdim, da to niti slučajno ni pot k
               temu, da zmanjšujemo birokracijo, če so določena pravila, birokratiziranja ni. V tem
               pravilniku, če to ni občina, če to ni občinski organ, nekdo mora določiti pravila
               igre odprtega časa dežurnih trgovin, drugače, kot vam povem, bodo vse trgovine
               dežurne, nedeljo od 8.00 do 1.00 ure, od male zasebne trgovine, ki je eden, dva,
               trije zaposlenih, da o Merkatorju ne govorimo.Meni je to jasno, da bo združenje za
               trgovino vztrajalo na tem, je še bolj libelariziralo ponudbo. Bomo rekli, potrošnik
               je evropsko naravnan. Slediti je treba temu načelu, ni problem robo proizvesti, kako
               jo prodati. Zato odprimo nedeljo in še na Božič in Novo Leto itn.</p>
               <p>Hočem reči, podpiram, da je pravilnik napisan in predložen v uporabo v skladu z
               zakonodajo, ampak da ta pravilnik ima določene pravila igre. Kdo bo dežurna trgovina
               to nedeljo, kdo bo drugo nedeljo in ne se izgovarjati na to, da je vse urejeno z
               delovno-pravno zakonodajo. Je navzven, poglobite se v prakso. Kdo se je pritoževal?
               Seveda se je pritoževal mogotec, ki ima trgovino, in sedaj ne more imeti vsako
               nedeljo odprto, zato ker ima to nedeljo Francelj, drugo nedeljo ima Tine, četrto
               nedeljo ima Merkator, peto nedeljo ima Tuš. To so pravila igre. Peljite se čez celo
               Nemčijo, na Nizozemsko itn. in boste videli, če so v nedeljo dopoldan v enem mestu,
               kjer imajo 10 tisoč glavo dušo, vse trgovine odprte. To je pač del nekega družbenega
               reda, ali ne vem, kako bi temu rekel, neki vsebini, ki jo ta družba mora imeti - šest
               dni dela in sedmi dan počivajo. Veste, to je pač red, ki so ga ljudje poznali mnogo
               pred nami in so imeli ravno tako smisel za poslovno žilico in za profit.</p>
               <p>Tako, da jaz takega pravilnika, kot je ta, ne podpiram. Mislim, da je imel vsebinsko
               za družbeno dogajanje prejšnji pravilnik bistveno boljšo vsebino. Če pa vi zadevo v
               skladu z zakonom o trgovini in z zakonom o lokalni skupini določite izdajalec
               pravilnika, kdo bo določilmerila. To ni birokratiziranje, to je samo vzpostavljanje
               reda. Ne biti nekako užaloščeni, da smo pač tisti. Jaz sem bil že poprej nasprotnik
               tega pravilnika v osnovi. Zato
               ga je prejšnja vlada ministrstva za ekonomske odnose korigirala s tem, da je v 4.
               členu vzpostavila instrument, da se določi pravila igre. Če pa ta ni bil
               protizakonit, kar so ga lahko potem takoj izrabili, zato ker je moral to nedeljo
               imeti pa zaprto, je pa treba stvar postaviti tako, da zdrži pravnemu redu. Hvala.
           </p>
            </sp>
            <sp xml:id="SDT3-OZG-Redna-009-2001-05-10.sp19">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Brenčič. Jaz preden dam besedo kolegu Rokavcu, si dovoljujem eno kratko
               repliko in pa pojasnilo zraven.</p>
               <p>Jaz predlagam, da kolikor se da poskušamo objektivno voditi razpravo, čeprav je tema
               taka, da se jo tudi da zelo politizirati in žal je tudi bila dosti politizirana tudi
               v dosedanjih obravnavah, in se lahko tudi odmika potem od pravih problemov in pa tudi
               od pravih rešitev.</p>
               <p>V zvezi s tem, kar praviš kolega Brenčič, bi jaz le spomnil na to, ne vem, ali niste
               uspeli prebrati predzadnjega odstavka v pojasnilu ministrstva za gospodarstvo, kjer
               prav to, na kar opozarjaš, opravičeno, je tukaj zapisano, da je dogovorjeno z
               ministrstvom za delo, da je oblikovana posebna delovna skupina v kateri bodo
               sodelovali predstavniki zbornice, predstavniki sindikatov, in da je naloga te skupine
               prav to, o čemer govoriš, da se konkretneje razčleni merila za določanje urnikov
               obratovalnega časa prodajaln in prouči izvajanje delovno-pravne zakonodaje v
               dejavnosti trgovine na drobno - to, o čemer je gospa državna sekretarka govorila.</p>
               <p>Mi smo - tu vam citiram naprej že tudi zaključke - ko smo celotno vsebino in gradiva
               pregledali skupaj s strokovno službo, smo pripravili predlog dveh sklepov, dva
               podobna sklepa. En je tak, ki pravzaprav pokriva to, kar je ministrstvo že naredilo,
               da se pripravi natančnejša merila, in pa po drugi strani, da ne govorimo na pamet, da
               se dejansko oceni, sedaj po dosedanjih izkušnjah - nekaj na to temo smo že slišali -
               koliko je kršitev, kakšne so te negativne delovno-pravne in pa tudi socialne
               posledice. Drugo, kolikor se oceni, da so problemi v zakonu o trgovini, da predlagamo
               - to je predlog drugega sklepa vlade - da sama preuči potrebo po eventualni spremembi
               zakona o trgovini, če je to potrebno. Gospa ministrica je sama ponudila, da
               eventualno lahko tudi, pa tudi če nebi, lahko to poslanci tudi naredijo. To je eno.</p>
               <p>Drugo. Bi predlagal, da kolikor se da, tudi zaradi ene sistematike razprave, da
               delimo problematiko na dva dela, v bistvu je ekonomski vidik, ki ga je predvsem
               dolžna, in ga je tudi zastopala gospa ministrica - pa tu ne želim igrati advokata,
               ker to ni potrebno. Drugo je pa ta delovno-socialni vidik, na katerega predlagatelji
               opozarjajo in tudi že dosedanja razprava. Pri ekonomskem vidiku, mislim, da ne moremo
               mimo tega, da navsezadnje je glede na naš gospodarski in politični sistem stvar
               lastnikov in menegmenta, da ocenjujejo kdaj se jim splača imeti trgovine odprte. Jaz
               sem osebno,  ne delim tega
               mnenja, da je bojazen, da bodo vse trgovine noč in dan odprte, praznike in nedelje in
               tako dalje, zato, ker se jim računica ne bo izšla, morda v začetku, ampak bodo potem
               morali omejevati, v pogovoru s trgovci in tudi z delavci ugotavljam pravzaprav isto.
               In mislim, mimo tega, da po eni strani zahtevamo res antibirokratski program in pa
               deregulacijo in upoštevati je treba, da analiza med drugim, ki jo je dr. Mencinger
               naredil, kaže to, da gre v smeri deregulacije in liberalizacije tudi zadeva v svetu,
               seveda tudi ob problemih in težavah in nasprotovanjih, da enostavno mimo tega ni
               možno iti. Se opravičujem za to repliko, vendar se mi je zdelo potrebno dati to
               opozorilo. Kolega Brenčič želiš repliko.</p>
            </sp>
            <sp xml:id="SDT3-OZG-Redna-009-2001-05-10.sp20">

               <speaker>STANISLAV BRENČIČ:</speaker>

               <p>Hvala lepa predsednik. Moja replika bo mnogo krajša. Jaz nisem govoril o pojasnilu.
               Pojasnilo nam nič ne pomaga na trgu reda. Jaz sem govoril o 2. členu, ki spreminja 4.
               člen osnovnega pravilnika. Ta člena velja, to je pravilnik in to se izvaja. A veste,
               jaz lahko pojasnjujem kakorkoli hočem, drugo je uradna zakonska razlaga nečesa,
               veste, ko je tako kot je razlaga sprejeta tudi na trgu ali v družbi, drži. Zato ne
               rabim teh pojasnil, a veste. Jaz rabim to, kar je zdaj mirodajno, kar se zdaj izvaja
               na trgu. To pa je 2. člen.</p>
               <p>Kdaj bo še smiselno, da je nek trgovec, nek podjetnik, nek gospodarski subjekt, ima
               odprto ali ne, glede na zdajšnje stanje v delovno pravni zakonodaji, bo za vse
               dobičkonosno imeti odprto v nedeljo, ker se v delovnikih zaradi te možnosti obisk v
               trgovinah zmanjšuje. To je evidentno. Če ste delali analize, posebno po teh manjših
               trgovinah, bi vedeli, da to tako je. In s analizo navsezadnje je tudi dobrodošla
               analiza, ki jo je naredil državni zbor in nam malo plastično prikaže dogajanje v
               Evropi. Jaz govorim o pravilniku takšnem kot je, ne o pojasnilu.</p>
               <p>Da sem pa rekel, ker je bilo nekako povedano, da pač pa moramo tudi mi sami zakon
               spreminjati, ga pač bomo, ne rabim potem nič pojasnila. Hvala.</p>
            </sp>
            <sp xml:id="SDT3-OZG-Redna-009-2001-05-10.sp21">

               <speaker>PREDSEDNIK FRANC (FERI) HORVAT):</speaker>

               <p>Hvala. Kolega Kavčič ima besedo in potem dr. Bajuk.</p>
            </sp>
            <sp xml:id="SDT3-OZG-Redna-009-2001-05-10.sp22">

               <speaker>BLAŽ KAVČIČ:</speaker>

               <p>Hvala lepa gospod predsednik. Spoštovana gospa ministrica, ostali prisotni.</p>
               <p>Pa mislim, da je običajno in prav, da se na tem našem odboru za gospodarstvo
               posvetimo gospodarskim posledicam zakonodaje, ki jo obravnavamo. Malo me preseneča,
               da je eden izmed pomembnih, ena izmed pomembnih gospodarskih posledic tega, teh
               sprememb pravilnika ni bila dovolj jasno izpostavljena. Meni se zdi recimo zelo
               pomembna. In ta posledica je, te spremembe bodo nujno povzročile potrebo po odpiranju
               večjega števila delovnih mest. To je izredno pomembna socialna posledica tega
               pravilnika, kar bo posledično tudi pomenilo, če to malo povežem z diskusijo nekaterih
               predhodnih kolegov, da se bo konkurenca delodajalcev za kvalitetne trgovce povečala.
               To pomeni lahko posledično, da se bodo tudi pogoji zaposlovanja za trgovce lahko
               izboljševali. Se pravi, ko govorimo o družbenih posledicah, gospodarskih posledicah tega ukrepa, ne moremo
               mimo tega, da se bo povečala potreba, da se bo torej povečalo število delovnih mest.
               In ne omenjati tega, seveda nekoliko čudaško.</p>
               <p>Druga ekonomska posledica, ki zasluži pozornost je, da se bo s tem ukrepom omogočila
               bistveno boljša izraba stalnih sredstev. To pomeni, da na investiranih prostorih,
               opremi računalniški, vsej tej dragi opremi v trgovinah, se bo lahko realiziral večji
               obseg prometa, kar bo bistveno izboljšalo lahko tudi ekonomiko poslovanja.</p>
               <p>Seveda je treba spregovoriti tudi o mehkih posledicah tega ukrepa. In prav je, da ste
               odprli vprašanje kakovosti življenja. Vendar če si ogledate tudi kaj se dogaja zdaj
               ob sobotah, nedeljah v nekaterih bolje urejenih trgovskih centrih, to postaja neko
               prijetno družbeno dogajanje, kjer recimo družina pride, nakupi, se odpočije, se
               pogovori, tako da ne bi jaz priporočal preveč enostranskega pogleda na družbene
               posledice, na mehke posledice, socialne posledice tega ukrepa.</p>
               <p>Kaj pa s kakovostjo življenja zaposlenih? Večkrat je bilo izpostavljeno, da je to
               nujno predpostavljati, spoštovanje delovno pravne zakonodaje. Tudi vsi intervjuji, ki
               sem jih jaz osebno imel priložnost videti z zaposlenimi, kažejo na to, da v večini
               primerov zadovoljivo urejeno, tudi višje plačilo, tudi nadomesten prosti čas, tako da
               kakšnega nezadovoljstva med zaposlenimi seveda ni bilo zaznati. Seveda pa je normalna
               tudi ta diskusija z vidika različnih družbenih skupin. Verjetno je to, ta odpiralni
               čas v določenem smislu konkurenca dejavnosti cerkva na Slovenskem. Ne, recimo bobu
               bob, kar se tega tiče. In je prav, da se tudi ta interes, tako kot je interes recimo
               gospodarske zbornice ali obrtne zbornice v posameznih zakonih izpostavljen, tudi ta
               interes izpostavljen, vendar menim, da cerkve na Slovenskem kot intitete z več
               tisočletno tradicijo, bodo še naprej uspele uspešno konkurirati na tem slovenskem
               trgu in zato menim, da lahko zaključimo, da so družbeno ekonomske implikacije te,
               torej spremembe pravilnika le pretežno pozitivne in jih tudi osebno podpiram.</p>
            </sp>
            <sp xml:id="SDT3-OZG-Redna-009-2001-05-10.sp23">

               <speaker>PREDSEDNIK FRANC (FERI) HORVAT):</speaker>

               <p>Hvala kolega Kavčič. Besedo dajem kolegu dr. Bajuku. Izvolite.</p>
            </sp>
            <sp xml:id="SDT3-OZG-Redna-009-2001-05-10.sp24">

               <speaker>DR. ANDREJ BAJUK:</speaker>

               <p>Hvala lepa gospod predsednik. Nekaj misli in v odgovor pri predstavitvi gospe
               ministrice. Dejansko iz gospodarskega vidika, s tem da rečemo ali pa zatrdimo kakšno
               stvar, s tem še nismo nič dokazali. V vseh predstavitvah ni dokazov kakšni naj bodo
               dokončni gospodarski učinki tega. Tudi s tem, da bo oprema bolje uporabljena kot je
               kolega Kavčič zdaj povedal, je tudi vprašljivo. Ker končno,  Slovenija pač premore to, kar premore. Ljudje
               zapravljajo to, kar si sami odločijo. Težko je pa dokazljivo, da bodo več
               zapravljali, zato ker bodo imeli še nedeljsko dopoldanski čas, da bodo to delali.</p>
               <p>Dejansko bi pa rad tudi odgovoril gospe ministrici, da spornost tega pravilnika ni v
               tem, da je skušalo urediti to, kar v vaši oceni in v oceni vlade je bila neka
               neurejenost, ki je zahtevala v sklopu za obveznosti vlade same, da zagotovi
               konkurenčnost pa neki minimalni red v našem tržnem prostoru, se mi zdi to popolnoma
               nesporno. Kar je sporno, spoštovana gospa, je dejstvo, da je ta pravilnik odprl
               možnost in dodal to samo po odločbi trgovcev samih, da lahko obratujejo tudi na
               praznikih v nedeljah, kar prej ni bilo tako zakonito. Dejstvo pa je, da to posega, ne
               v gospodarska vprašanja, posega v urejanju in kakovost življenja v naši družbi.
               Poznamo družbe, v katerih je seveda vse to odprto. In na neki način, edino družinsko
               skupno delo je, da gredo v shopping centre. Lahko, saj mi tudi lahko kot družba za to
               odločimo. Vprašanje pa je, ali je to lahko samo neka odločba nekega pravilnika, ali
               je za to potrebna neka socialna ali družbena diskusija, kam sploh gremo. Če smem še
               nekaj dodati glede gospodarstva. Nikakor se ni treba bati, da bi Slovenci morali čez
               mejo, če bi hoteli nekaj kupiti, ker tako Avstrija, kot Italija, imajo v nedeljah
               zaprte trgovine. To se pravi, da se tudi tega ni treba bati. Če pa mislite, da bodo
               hodili z Avstrije in Italije k nam kupovati, potem je pa treba to tudi dokazati,
               kakšen naj bi bil ta gospodarski učinek. In ta gospodarski učinek pa končno
               primerjati s tem, da se bo spremenil način življenja v naši lastni družbi. To pa
               mislim, da je, gospa, vi ste uporabili besedo sprenevedanje. Mislim, da je pa tudi
               nekaj sprenevedanja v predstavitvi in v sklepu vlade same. Zakaj pa ste napisali med
               7. in 21. uro, zakaj pa niste napisali 24 ur? Kar bo pač mogoče. Potem pa naj
               ministrstvo za delo in socialo kontrolira, da se bo plačalo delavki ali delavcu to,
               kar pač moramo. Mislim, da je šla debata v popolnoma napačno smer. Tukaj ni vprašanje
               antibirokratskga programa, ki ga bomo vedno podprli. Tukaj je vprašanje, ali sme ali
               ne sme vlada na tak način poseči v način življenja naše družbe, ker uvaja pravice
               delodajalcev, da lahko samovoljno odpirajo tudi v praznikih, kot smo jih tudi zdaj
               spoštovali. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp25">

               <speaker>PREDSEDNIK FRANC (FERI) HORVAT:</speaker>

               <p>Hvala kolega, dr. Bajuk. Repliko ima kolega Kavčič.</p>
            </sp>
            <sp xml:id="SDT3-OZG-Redna-009-2001-05-10.sp26">

               <speaker>BLAŽ KAVČIČ:</speaker>

               <p>Glede na tezo, ki jo je ponovil kolega Bajuk, ki pravi, da Slovenci imajo pač toliko
               denarja, toliko denarja lahko zapravijo in je nesmiselno se prilagajati recimo tudi s
               podaljšanjem obratovalnega časa, bi želel le nekoliko oporekati. Sicer se zahvaljujem
               za to pripombo. Lahko bi se zadeva še bolj zbanalizirali, pa bi rekli, da pojdimo vsi
               v trgovine delati. Kdo bo pa potem še proizvajal? Vendar, ker to ni bilo rečeno, bi
                  odgovoril samo na prvo
               pripombo. Absolutno ni vseeno, kako se za potrošnjo razpoloženi denar v narodnem
               gospodarstvu porabi. Če je ta potrošnja izvedena na način, ki je racionalnejši, to
               pomeni, da se lahko uporaba časa za delo, uporaba časa za opravljanje drugih
               aktivnosti, za oskrbo optimalneje razporedi, s tem dosežemo boljše odvijanje
               življenjskega in delovnega procesa, s tem povečamo splošno družbeno učinkovitost in s
               tem povečamo možnosti ustvarjanja blaginje v družbi. Če pogledamo zadevo z zornega
               kota zaposlenih, si lahko na ta način dosti optimalneje razporedijo tudi urejanje
               svojih nujnih življenjskih problemov. Delovni čas vse večjega števila podjetij je vse
               bolj evropski.To pomeni, da zajema večino delovnega dne in jim s tem ukrepom seveda
               tudi dajemo možnost, da si izboljšajo kakovost svojega življenja.</p>
            </sp>
            <sp xml:id="SDT3-OZG-Redna-009-2001-05-10.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Kavčič. Replika, dr. Bajuk.</p>
            </sp>
            <sp xml:id="SDT3-OZG-Redna-009-2001-05-10.sp28">

               <speaker>DR. ANDREJ BAJUK:</speaker>

               <p>Hvala lepa. Jaz mislim, da če smo dosledni in spoštujemo to, kar je vsakdo od teh,
               ki je sedaj prišel do besede rekel, nisem na noben način kaj takega zatrjeval, za kar
               sem dobil pač repliko. Tudi ni dokazov, veste dokaz na gospodarskem področju se ne
               doseže s tem, da človek resno in zelo pavšalno pa močno reče <q>"to bo pa imelo takšne
               in takšne posledice"</q>. To je treba dejansko tudi dokazati. Vpliv na trg dela bi bilo
               treba zelo dokazati. Jaz mislim, da ravno tako lahko zatrdim, efekti bodo pa obratni,
               kot jih pričakuje. Vsaj tako sem razumel v svoji predstavitvi, gospod Kavčič. Dejstvo
               pa je, če nas skrbi, če nas resnično skrbi zaposlovanje na Slovenskem, potem se pa to
               ne bo reševalo dolgoročno s tem, da odpiramo trgovine v nedeljah. Mislim, da imamo še
               druge instrumente v naših rokah. Marsikaj lahko naredimo na področju gospodarstva ne
               da bi posegali v to. Tudi ni jasno in je čisto, če gledamo samo z gospodarskega
               vidika, dokler bodo obstajale države, ki spoštujejo praznike in nedeljski počitek, ki
               so bolj učinkovite z gospodarskega vidika, kot pa tiste, ki tega ne počenjajo, potem
               bo še vedno odprto vprašanje, da ne bomo imeli dokončnega odgovora na tem področju.
               Zato jaz vztrajam na tem, da je dejansko jedro te debate in končno vprašanje je,
               kakšna družba hočemo biti. Ali hočemo še bolj zaostriti to, kar deloma že imamo, da
               postanemo neka potrošniška družba, ali bomo to spoštovali, ali pa ne. Imam pa tudi
               velika vprašanja. Če konkretno v vsakdanjem življenju spoštovanje delovnih pravic
               dejansko dosega tiste mere, ki so v naši zakonodaji zapisane. Bom pa prav gotovo
               vesel, če bomo dobili še boljša  poročila o vsem tem. A verjemite mi, ko človek hodi po deželi, sliši
               marsikaj. Ne verjamem, ne verjamem, danes še vedno obstaja ravno na teh delovnih
               mestih veliki strah, da bi nekdo rekel, no, to nedeljo pa ne morem delati, ker imam
               takšno in takšno obveznost. Marija, lahko reče, ali pa Tone, raje pa potem te ni več,
               ni treba, da se v ponedeljek javiš. Tega se zelo veliko dogaja in vas samo vabim, da
               malo zaostrite svoj pogled in prisluhnite k temu, kar se dogaja danes na slovenskem
               trgu dela. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp29">

               <speaker>PREDSEDNIK FRANC (FERI) HORVAT:</speaker>

               <p>Hvala, dr. Bajuk. K repliki se je prijavil kolega Brenčič. Izvoli!</p>
            </sp>
            <sp xml:id="SDT3-OZG-Redna-009-2001-05-10.sp30">

               <speaker>STANISLAV BRENČIČ:</speaker>

               <p>Hvala lepa. No, nisem niti hotel kolegu Kavčiču replicirati, ampak ker je ponovno
               poudarjal pozitivne posledice, ki jih ima ta pravilnik na zaposlovanje. Jaz vem, da
               je to zelo lepo povedati in se lepo sliši. V naši deželi, pravimo, da imamo tako
               realno nezaposlenost, tako pa dejansko. Ampak dejstvo je, da temu ni tako. V tem
               smislu dežurnih obratovalnih časov v nedeljo se predvsem prerazporejuje delovnih čas
               zaposlenih. Kdor je delal kakršnokoli analizo, in trgovci to poznate, temu ne boste
               mogli zanikati, tako je. Zelo malo novih delovnih mest se bo na račun vsesplošnega
               dežurstva prodajaln ob nedeljah na novo odprlo, predvsem tudi zato, ker se tako v
               petek, kot v soboto in v ponedeljek zmanjšuje redna ali normalna prodaja ali obisk v
               trgovini. To je tako. Zato je vsak gospodarski subjekt če hoče vzdržati na tržišču
               konkurence, prisiljen znotraj zaposlene strukture prerazporejati delovni čas, in to
               se tudi dela. Hvala.</p>
            </sp>
            <sp xml:id="SDT3-OZG-Redna-009-2001-05-10.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Brenčič. Replika, kolega Kavčič.</p>
            </sp>
            <sp xml:id="SDT3-OZG-Redna-009-2001-05-10.sp32">

               <speaker>BLAŽ KAVČIČ:</speaker>

               <p>Kratka replika. Pred leti sem bil v Izraelu in so me seznanili, in ena od stvari, ki
               se mi je zdela zanimiva je ta, da so se resno ukvarjali z idejo, torej s problemom,
               ali je vožnja z dvigalom ob sobotah skladna z verskimi normami ali ni. Resno
               vprašanje. K sreči mi nimamo na tejravni odprtih dilem, ampak imamo pač na nekoliko
               višji ravni. Družba se pač razvija naprej in si vsi segmenti, gospodarski in recimo
               tisti, ki zastopajo določen sistem vrednot, pač morajo prilagajati. Jaz verjamem, da
               ta ukrep pozitivno vpliva na te stvari.</p>
               <p>Se pa strinjam s predgovornikom Brenčičem in s predgovornikom kolegom Bajukom v tem,
               da samo s tem ukrepom seveda ne rešujemo ključnih makroekonomskih problemov v
               Sloveniji. Seveda ne. Mislim, da to tudi ni ambicija tega ukrepa. Če smo že pri tem,
               pri problematiki trgovine, mi bomo morali, recimo po vzoru Francije na primer,
               postoriti marsikaj v smislu poenostavitve tudi davčne, finančne zakonodaje za male
               trgovine. Mi bomo morali posebej obravnavati pozicijo malih trgovin tako v mestih,
               kot v vaseh, kot na obrobju, da jim bomo zagotovili pogoje preživetja v sožitju s
               temi velikimi centri. Seveda so to vprašanja, ki jih bomo morali reševati. Vidim ta,
               seveda, ta ukrep samo kot stopnico k urejanju, ki pa ne bo nikoli dokončno, vedno
               bomo morali znova ugotavljati, da so se okoliščine spremenile in da je treba
               zakonodajo razvijati naprej. To je pač normalen proces.</p>
            </sp>
            <sp xml:id="SDT3-OZG-Redna-009-2001-05-10.sp33">

               <speaker>PREDSEDNIK FRANC (FERI) HORVAT:</speaker>

               <p>Hvala. Replika, kolega Brenčič.</p>
            </sp>
            <sp xml:id="SDT3-OZG-Redna-009-2001-05-10.sp34">

               <speaker>STANISLAV BRENČIČ:</speaker>

               <p>Da, gospod Kavčič, res je, da se družba razvija času primerno, ki ga živimo. Ampak mi
               kot družba še vedno nismo v kakršnemkoli pogledu nič bolj hitreje razvijajoča ali
               razvita, kot so naši partnerji, s katerimi bomo jutri v evropskem pravnem skupnem
               redu.</p>
               <p>Raziskovalen sektor državnega zbora je opravil analizo in jaz sem jo z veseljem
               podrobno pregledal. Ta analiza pravi tako, kot pravi, kakšno je stanje, recimo manj
               razviti družbi, glede načrti, da želimo v Nemčiji, Švici Britaniji, Franciji itn. Tako, da hočem poudariti to,
               da smo mi tokrat tukaj, v tem mestu, s tem pravilnikom in s to našo delovno-pravno
               ureditvijo, ki to omogoča, recimo neke vrste <q>"unicum"</q>.</p>
            </sp>
            <sp xml:id="SDT3-OZG-Redna-009-2001-05-10.sp35">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Brenčič. Replika dr. Bajuk in potem kolega Kavčič.</p>
            </sp>
            <sp xml:id="SDT3-OZG-Redna-009-2001-05-10.sp36">

               <speaker>DR. ANDREJ BAJUK:</speaker>

               <p>Hvala lepa, gospod predsednik. V svoji dveh intervencijah je kolega Kavčič napeljal
               na neko versko dimenzijo, ki naj bi to vprašanje imelo. Rad bi ga samo opomnil, da v
               zelo laični Franciji, v kateri sem sam živel skoraj sedem let, se spoštuje ne zaradi
               verskih razlogov ravno nedeljski počitek. Samo dva tedna pred božičnimi prazniki so
               velike trgovine odprte, to pa zaradi drugačnih razlogov. Torej, nikar ne delajmo s
               tega neko vprašanje v tej dimenziji, ker ga nima. Tudi družbe, ki nimajo takšnega
               čuta, kot morda v Izraelu, kar se tiče spoštovanja sobotnega dne, imajo takšna
               pravila, in je zelo mogoče biti napreden, socialen, gospodarsko učinkoviti in tudi
               spoštovati praznike in imeti drugačno družbeno ureditev. Tudi to je mogoče in vam
               predlagam, da tudi to preučite. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp37">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Bajuk. Kolega Blaž Kavčič.</p>
            </sp>
            <sp xml:id="SDT3-OZG-Redna-009-2001-05-10.sp38">

               <speaker>BLAŽ KAVČIČ:</speaker>

               <p>Hvala. Bom čisto kratek. Mislim, saj dobili smo to študijo vsi. Tako, da ni nobena
               skrivnost, da se iz te študije da potegniti pač argumente za takšno ali drugačno
               stališče. Sedaj je vprašanje, kaj je komu bliže, bolj nemški model ali fancoski, ki,
               kolega Bajuk, sicer ima nekaj omejitev, vendar nepomembnega obsega omejitev, v soboto
               nič, v nedeljo malo. Verjetno je pa možnost tudi si za vzor boljpostaviti eno
               dinamično Irsko, ki nima omejitev, ali recimo protestantsko delovno, nekoliko bolj
               obsedeno Švedsko, kot pa nekatere pač druge dežele. Sedaj, to je čisto vprašanje
               zornega kota, ampak vzorov je veliko. Strinjal bi se v tem, da smo tukaj nekje bolj v
               ospredju, nikakor pa nismo <q>"unicum"</q>, kot je bilo rečeno v predpredhodni diskusiji.
           </p>
            </sp>
            <sp xml:id="SDT3-OZG-Redna-009-2001-05-10.sp39">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Kavčič. Preden dam besedo gospe ministrici, samo dovolite dva stavka.
               Eno je očitno, da iz te razprave doslej izhaja tudi, da bodo, in tu se strinjam s
               kolegom dr. Bajukom, da bo potrebno opraviti analize - to, kar je dejansko že tudi
               ministrstvo predvidelo, vlada, skupaj s sindikati, skupaj verjetno tudi z drugimi
               ustanovami civilne družbe,  ker je problematika zelo kompleksna. Tudi to, recimo, kolega Brenčič,
               ko pravi, da se zmanjšujejo nakupi v četrtek, petek, pa se potem prenašajo na
               nedeljo. Treba bo tudi videti vzroke, zakaj se to dogaja, ne pa samo posledice.</p>
               <p>In pa drugo, meni se zdi, da ob tem, ko, ne rečem da neopravičeno, ampak ko
               problematiziramo to stanje in pa odločitve v zvezi s trgovino, da pozabljamo na to,
               da dosti večje število ljudi v Sloveniji dela tudi ob nedeljah oziroma mora delati ob
               nedeljah, pa jih nihče ne vpraša, ali hočejo ali nočejo, in se o tem pravzaprav ne
               pogovarjamo. In ko se bo to problematiko obravnavalo, je treba obravnavati dejansko
               celovito, in videti, kaj narediti, da bi kakovost življenja, tudi družinskega, čim
               manj trpela.</p>
               <p>Gospa ministrica, izvolite.</p>
            </sp>
            <sp xml:id="SDT3-OZG-Redna-009-2001-05-10.sp40">

               <speaker>DR. TEA PETRIN:</speaker>

               <p>Hvala lepa. No, pravzaprav, gospod predsednik, ste vi zdaj v svoji repliki opozorili
               na tisto, kar sem tudi sama želela opozoriti in se potem tudi opravičiti, ker
               resnično zaradi pomembnih točk, ki jih moram prezentirati, bom morala zapustiti to
               sejo.</p>
               <p>Skratka, vprašanje kvalitete življenja. Zagotovo je vprašanje kvalitete življenja
               eno izmed pomembnih vprašanj. Z njim se ukvarja posebna veja ekonomije, in mislim, da
               to zadeva vsakega Slovenca v Sloveniji, ne samo tistih, ki delajo v trgovini. Zaradi
               tega sem tudi sama želela opozoriti, če se želimo resnično spopasti z vprašanjem
               kvalitete življenja v Sloveniji, potem je seveda treba - in če je vprašanje, mislim,
               ali pa razlog, da je kvaliteta življenja manjša, če nekdo dela, recimo v soboto ali
               pa v nedeljo, potem je seveda treba upoštevati vse tiste ljudi, ki to počnejo zaradi
               takšnih in drugačnih razlogov.</p>
               <p>Kot vemo, je v bistvu skoraj celoten storitveni sektor podvržen tej zahtevi, in
               sicer od, da ne bom govorila, od gostinstva, od bencinskih črpalk, od zdravstva, od
               policije, pa ne samo od teh klasičnih storitvenih dejavnosti, ampak tudi vse novejše
               storitvene dejavnosti, ki so vezane na informacijsko tehnologijo. Da ne govorimo,
               kako nam bi verjetno padla kvaliteta življenja, če v soboto ali pa v nedeljo ne bi
               bili obveščeni, kaj se dogaja po svetu, recimo samo to. Kako bi nam padla kvaliteta
               življenja, če bi zaradi tega, ker ne bi v posameznih storitvenih ali pa v posameznih
               podjetjih, ki recimo varujejo, da imamo določene zadeve normalne, od tega, da imamo
               elektriko, od tega, da imamo televizijo in tako dalje, da ne bi tega ljudje počeli.</p>
               <p>To se pravi, je res, da na eni strani lahko vedno postavimo sebe, pa rečemo, moja
               kvaliteta življenja je slabša, če jaz teh storitev nimam, ampak od mene pa na
               pričakuj, da bom pa jaz nudil te storitve za tebe, zaradi tega, ker jaz pa nisem tega
               pripravljen.</p>
               <p>Upam, da sem v tem primeru popolnoma jasna. Torej, ne moremo od drugih zahtevati, da
               delajo storitve, ki nam ustrezajo, z vidika mene osebno oziroma nekega posameznika,
               za kvaliteto življenja, s tem pa ne mislimo, kaj to pomeni za njegovo kvaliteto
               življenja.</p>
               <p>Torej, če se pogovarjamo o kvaliteti življenja, se moramo pogovarjati o kvaliteti
               življenja vseh Slovencev, ki delajo v različnih dejavnostih, ki tudi delajo ob
               sobotah in nedeljah, in podobno. To je ena zadeva.</p>
               <p>Druga zadeva, na katero sem želela opozoriti, na podlagi teh razprav, pa je
               naslednja. Pravite, da ni dokazano, ali bo ta ukrep pozitivno vplival na razvoj
               gospodarske dejavnosti, na rast in podobno. Vendar tudi ni dokazano trenutno še, kako
               bo ta ukrep, ta sprememba vpliva na kvaliteto dela, na spoštovanje, ne na kvaliteto,
               ampak na spoštovanje  delovno
               pravne zakonodaje. In, kot je bilo že opozorjeno, smo prav zaradi tega ustanovili to
               strokovno delovno skupino, katere naloga je, da spremlja, ali bo res zaradi te
               spremembe prišlo do kakšnih posebnih kršitev.</p>
               <p>Moram povedati še enkrat, da ta sprememba pravilnika ne določa, da morajo biti
               trgovine odprte v nedeljo, soboto ali pa izven tistega delovnega časa, ki ga
               zakonodaja določa, se pravi, med 36 in 42 delovnimi urami, ki se po zakonu štejejo
               kot polni delovni čas. Nič v tem pravilniku tega ne določa. In zato je to odvisno
               potem od posameznih subjektov in posameznih prodajaln. Tudi poslovna politika ne more
               zahtevati, mislim, ne bo pripeljala do odprtja trgovin, recimo, ker se že toliko
               pogovarjamo, v soboto ali nedeljo, v kolikor se tudi zaposleni ne bodo s tem
               strinjali. Kot veste, po vseh teh poročilih, je delo, ki je nadurno delo, več
               plačano. Se pravi, da je lahko tudi v interesu nekoga, ki dela, da dela tudi v tistem
               času, ko je bolje plačan.</p>
               <p>Skratka, okrog teh razprav, kakšne bodo posledice oziroma so, moram reči, da se ne
               moremo strinjati, da to, kar je govoril oziroma kot so govorili poslanci, ki so
               zagovarjali, ki so opozarjali, da to lahko pozitivno vpliva, in trdite, da teh
               rezultatov še ni. Enako tudi rezultatov tega vpliva na vse tisto, kar se dogaja z
               družino in ostalim, teh rezultatov še ni. Zato predlagam, da pravzaprav počakamo in
               ugotovimo te rezultate, ki jih bo dala ta strokovna delovna skupina, in da vidimo
               pravzaprav, kaj se je s tega vidika zgodilo.</p>
               <p>Toliko na to razpravo. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp41">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa ministrica. Replika, dr. Bajuk.</p>
            </sp>
            <sp xml:id="SDT3-OZG-Redna-009-2001-05-10.sp42">

               <speaker>DR. ANDREJ BAJUK:</speaker>

               <p>Hvala lepa. Spoštovana gospa, prav gotovo se z vami strinjam, da je treba te stvari
               dobro premisliti, preden se konkretno uvedejo. Jaz bi se z vami in z vlado strinjal,
               če bi ravno to analizo napravili, preden ste podpisali ta pravilnik, ne pa potem, ko
               je že slovenska družba postavljena pred dejstvo. Prav gotovo je to treba napraviti.
               In upam, da bomo do tega prišli, da bomo to analizo naredili, ta pravilnik spremenili
               in da ne bo veljaven, dokler se kot družba o teh stvareh ne odločamo.</p>
               <p>Res je, imate prav, imate čisto prav, gospa, da moramo to stvar analizirati, da ni
               dokazov. Zato pa mi nismo svojega stališča postavili na gospodarski nivo, ker to ni
               ključno vprašanje. Ključno vprašanje je, ali hočemo ali pa nočemo. Z našim pogledom
               in z našimi vrednotami, kaj naj ta družba dela, ali bo imela praznike ali ne bo,
               kateri so tisti. A, seveda, zelo mogoče, da bo marsikdo z veseljem moral delati, ker
               mu družba zaenkrat še ni ustvarila zadosti drugačnih možnosti, da bi prišel do
               prostega časa, takrat ko  je
               treba. Hvala.</p>
            </sp>
            <sp xml:id="SDT3-OZG-Redna-009-2001-05-10.sp43">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega dr. Bajuk. Replika, gospa ministrica.</p>
            </sp>
            <sp xml:id="SDT3-OZG-Redna-009-2001-05-10.sp44">

               <speaker>DR. TEA PETRIN:</speaker>

               <p>Gospod poslanec Bajuk! Mislim, da ni sprejemljivo, da interpretiramo nekoga drugače,
               kot je povedal. Jaz sem poudarila, da tudi vaša izvajanja ob tem, kakšne bodo
               posledice z vidika družine, kršenja delovnega časa in podobno, nimamo dokazov. Seveda
               ne moreš ti to vnaprej dokazovati preden se ne izpostavi mogočnost, da lahko to sploh
               analiziraš. Pač, določene stvari so eksperimentalne. Na podlagi eksperimenta lahko
               pridemo do rezultatov. In to je tipični primer. Kar pa se tiče okoli tega pozitivnega
               vpliva na razvoj gospodarske dejavnosti, patudi seveda na gospodarsko rast, na
               odpiranje delovnih mest, pa moram reči, da neke raziskave oziroma dejstva že
               nakazujejo in potrjujejo to trditev. Prvič, nakupi ob meji so se zaradi tega
               zaustavili in se opravljajo v Sloveniji, ne pa v Italiji npr. aliAvstriji. Nasprotno,
               prebivalstvo iz Avstrije prihaja v Slovenijo opravljati nakupe v tem času, ki jim
               recimo trgovine v Avstriji ne omogočajo, pa se ravno zaradi tega prihaja v Slovenijo,
               ker pač v drugem času svojih nakupov ne morejo opraviti.</p>
               <p>Še to bi rada poudarila. Nekako poznamo tudi navade in pa gospodarsko razvitost
               drugih držav. Verjetno se bomo strinjali, da pravzaprav podjetje ni v bistvu
               institucija za zaposlene. Podjetje je institucija, ki proizvaja neko dodano vrednost,
               ki nekomu koristi. Seveda, s tega vidika je treba upoštevati, da je treba slediti
               potrebam kupcev, ker kupci so na koncu tisti, ki determinirajo, ali bo neko podjetje
               na dolgi rok obstalo, ali ne. Ali bo to podjetje generiralo dohodek, na podlagi
               katerega bo lahko plačevalo zaposlene zato, da bodo imeli spodoben standard. Od tega
               je tudi odvisno, ali bo podjetje raslo, se razvijalo in ustvarjalo nova delovna
               mesta. Skratka, žal je tako, da mora to, če preprosto povem, tisto kar proizvaja,
               storitev ki jo nudi, nekomu prodati. Pač je žal tako. In zaradi tega se seveda
               podjetja kjerkoli, v proizvodni, storitveni dejavnosti pač nekako prilagajajo
               potrebam in željam kupcev. In vse te analize, ki so tukaj bile podane kot priloge,
               dokazujejo, da se pač stvari v tem pogledu tudi v drugih državah spreminjajo, da tudi
               v drugih državah ugotavljajo podjetja sama in zaposleni, da zaradi svojega
               zagotavljanja svojega standarda, svoje socialne varnosti, bodo morali slediti tem trendom. In klicanje
               države na pomoč, naj zaustavi čas, enostavno ni smiselno. In še mogoče replika zaradi
               Francije. Po mojih podatkih, EM, Eurodata base, leto 2000, baza evropskih trgovcev. V
               Franciji je situacija naslednja. Redni obratovalni čas je od 9.00 ure do 24.00 ure.
               Nedelja je odprta od 9.00 do 24.00 ure. TO so objavljeni podatki Eurodata base za
               leto 2000.</p>
            </sp>
            <sp xml:id="SDT3-OZG-Redna-009-2001-05-10.sp45">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa ministrica. Repliko ima kolega Džuban.</p>
            </sp>
            <sp xml:id="SDT3-OZG-Redna-009-2001-05-10.sp46">

               <speaker>GEZA DŽUBAN:</speaker>

               <p>Hvala lepa, gospod predsednik. Ugotovil si, da sem prekvalificiral razpravo v
               repliko. Če bi bil predsedujoči, pa bi na koncu vsake razprave želel oblikovati neke
               sklepe, se sprašujem, kaj bi sploh lahko rekli. Namreč, diskusija se je spremenila v
               povsem nekaj drugega, kot je prinesla rešitve sama sprememba pravilnika. Iz razprave
               ugotavljam, da sta dve stvari povsem izven ena pa, ki je znotraj teh sprememb, je
               zelo malo obravnavana oziroma skoraj nič. Prva je zgodba o tem... Seveda bom tudi
               repliciral. To, kar pravi dr. Bajuk in za kar se strinjam, da je za zadeva
               diskutabilna. Vendar so rešitve že v dosedanji ureditvi, ko govorimo, on predvsem
               govori o delu ob nedeljah in praznikih. Če verjamemo vsem in če beremo dokumente, ta
               pravilnik nič novega ne prinaša na tem področju, razen neke postopke v zvezi z
               ureditvijo tega dela. In če mi želimo familijo ali kogarkoli drugega razbremenjevati
               dela ob nedeljah in praznikih, se moramo meniti drugje, na drugi način ali pa že
               zdavnaj prej, ker je dosedanja ureditev to omogočala. In je brezpredmetno danes
               govoriti o zadevah, ki so že rešenev preteklosti. Pravilnik, o katerem govorimo,
               prinaša neke druge rešitve oziroma dorečenosti ali preprečuje protizakonite zadeve.
               To je prvo. V drugem delu, ko smo poskušali ostati znotraj rešitev tega pravilnika
               jaz vidim zgodbo v naslednjem. Smeri kupcev gredo močno v smeri velikih sistemov
               hipermarketov. In masovno odvzemajo promet manjšim firmam, manjšim trgovinam, manjšim
               podjetjem. In seveda za svoj obstoj bodo morda poskušali ali poskušale te trgovine
               tudi z drugačno regulacijo delovnega časa, seveda ta čas vleči tudi termine, o
               katerih govorimo, nedelje in prazniki. Vendar te probleme, tukaj bi se mogoče
               strinjal s kolegom Brenčičem,  moramo kontrolirati na drugi način, ko govorim o delovno pravni
               zakonodaji in nadzoru, spoštovanja teh trgovin, firm, delodajalcev, kako izvajajo
               področje delovno pravne zakonodaje, ki sploh ni vsebina tega pravilnika.</p>
               <p>In tretje, o čemer ugotavljam po moje, da smo zelo malo govorili, morda spet, je
               kolega Brenčič komaj omenil, prenašanje pristojnosti oziroma odvzem pristojnosti, ki
               je nikoli ni bilo, ker zakon natančno pravi kdaj lokalna skupnost lahko regulira ali
               določa delovnik teh prizadetih, je pa zadeva, izgleda da vidimo vsak iz svojega
               zornega kota. Jaz sem proti temu, da kakorkoli lokalna skupnost določa delovni čas
               teh, o katerih govorimo. Verjetno takrat, ko govorimo o lokalni skupnosti, vidimo
               vsak svoje občine, ko jih jaz vidim tiste s tisoč in manj prebivalci, pa mogoče
               tisti, ki ste razpravljali tudi o tem, tiste ne vem, s 5 ali 10 tisoč prebivalci. In
               pristojnosti občin na tem področju za moje pojme so nesprejemljive in je pravilnik
               dobro, ne določil, opozoril. Ker smo ugotovili, da že zakon določa kdaj sme oziroma
               mora lokalna skupnost o tem odločati. Da lokalne skupnosti ne odločajo o tem.</p>
               <p>Prvič gre pogosto za zelo subjektivne zadeve, ne da znotraj občine določajo delovni
               čas, pač pa celo za posameznike različno, poskušajo določati. Drugo, kar smo lahko
               ugotovili v današnji razpravi, če bi to temu tako ostalo, bi dobili nenadoma občine,
               tiste, ki imajo v svojih organih premoč enih političnih opcij, bi je imele takšne
               delovnik, drugih pa drugi. In takrat ko bi jaz med svojimi mnogimi občinami, ki jih
               imam v volilnem okraju 11, obiskoval trgovine, bi razmislil kakšna politična opcija
               je v občini na oblasti in kakšen delovnik ima katera trgovina. Vidim, da je to
               nesprejemljivo. In je pravilno, da je na državnem nivoju države, ki je zelo mala, to
               prepogosto pozabljamo, imamo enotno ureditev in ne razparceliramo še te ureditvena
               občine, morda jih tudi razbremenimo tega posla, ki jim ne pripada, vsaj po naši
               zakonodaji ne. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp47">

               <speaker>PREDSEDNIK FRANC (FERI) HORVAT):</speaker>

               <p>Hvala kolega Džuban. Kolega Pohorec.</p>
            </sp>
            <sp xml:id="SDT3-OZG-Redna-009-2001-05-10.sp48">

               <speaker>VALENTIN POHOREC:</speaker>

               <p>Hvala. Jaz razmišljam naslednje. Kako bi izgledalo, če bi drugim gospodarskim
               panogam ali pa gospodarskim subjektom, ki so po splošni zakonodaji enaki trgovskim,
               predpisovali delovni čas oziroma obratovalni čas. Ko sem bil v podjetju, kjer smo
               imeli tri izmenski turnus in smo šli potem na štiri izmenski turnus, vključili v
               redno obratovanje soboto, nedeljo, so bila prisotna tudi taka vprašanja. Ali nam zdaj
               vzamete gospodov dan, nedeljo? Naredili smo letni program izmen, točno nastavili na
               delovno zakonodajo, toliko ur v tednu, toliko ur v mesecu, toliko ur vletu. In vsi so
               vedeli kdaj pride na vrsto, januarja je vedel kdaj bo decembra delal. In ni bilo več
               nobenih takih vprašanj.</p>
               <p>Sprašujem se, ali si lahko zamislimo bolnico brez medicinskih sester ob nedeljah,
               hotele brez strežnega osebja, železnico brez ljudi ob nedeljah in podobno. Velja za
                   vse po mojem enako
               vprašanje. Jaz osebno mislim, da je poanta vsemu spoštovanju delovno pravne
               zakonodaje, ki jo moramo, če jo pa ne, pa je treba sprejemati ukrepe in ukrepati
               proti tistim, ki je pač ne spoštujejo. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp49">

               <speaker>PREDSEDNIK FRANC (FERI) HORVAT):</speaker>

               <p>Hvala kolega Pohorec. Besedo dajem kolegu Drobniču.</p>
            </sp>
            <sp xml:id="SDT3-OZG-Redna-009-2001-05-10.sp50">

               <speaker>MAG. JANEZ DROBNIČ:</speaker>

               <p>Hvala lepa za besedo. Bom začel od tam, kjer je gospod Pohorec končal, pa sem bom
               malo privoščil, saj potem je pa boljše, če pravzaprav tudi šole delajo, denimo od
               torka do ponedeljka, pa v sredo ne delajo, državni organi parlamenta od petka do
               četrtka, pa potem en dan ne, bomo imeli res svobodno in dobro bojo izkoriščeni
               resurji materialni. Vam povem, učinkovita družba bomo, samo ne vem komu bomo to
               služili, kateremu Bogu. Zdajle govorimo danes o bogu Merkurju, morda porečete, ker
               sem iz Nove Slovenije, da govorim o krščanskem bogu, jaz govorim o kvaliteti
               življenja, katere sestavni del je tudi družinsko življenje. Gospa ministrica jaz vem,
               da je tudi poln žep denarja en segment kvalitete življenja. Vi ste samo o tem
               govorili. Jaz govorim tudi o drugih aspektih življenja. In zato imajo tudi države
               tako urejeno. Nemčija je zelo konkurenčna država, pa ima najbolj reguliran in najbolj
               regiden obratovalni čas in je hkrati tudi pravna država, veliko bolj kot naša. In če
               gledate ta sistem obratovalnih časov od srednje Evrope ali pa celo severne Evrope z
               izjemo Švedske, potem vidite, da za, ko se bolj pomikamo proti jugu, so stvari manj
               urejene, slabša kupna moč prebivalstva in slabša kvaliteta življenja. To, zato ti
               argumenti kako bo država bolj pravna, ne vzdržijo. Jaz ne govorim, da je to boljša,
               ampak vaši argumenti ne vzdržijo. Boste morali dokazati s čim drugim.</p>
               <p>In zato se strinjam, da bi tudi skupina proučila to, vendar pred spremembo
               pravilnika in bi imel lahko pravne dimenzije, da bi tudi problem arbitrarnosti občin,
               tisto negativno odpravili. Če je občina kdaj negativno posredovala, so zato drugi
               razlogi, pritožbe in tako naprej, da se pride do tistih rezultatov, kot je potrebno.
               Dobro bi bilo, če bi o tem delovnem času se morda pogovorili na ekonomsko socialnem
               svetu, kjer bi bili delodajalci in delojemalci. Tukaj imam predstavnike, predvsem
               trgovine, pa gospodarske zbornice. Jaz bi recimo rad še slišal kaj porečejo v
               sindikatih. Od teh ni, zato tudi ne vem kako je bilo to sklicano, ta seja. Dopuščam,
               da je to, pač slučajno tako <q>"ratalo"</q>. če vprašate trgovce, ali si želijo na božični
               dan prodajati, vam povem, da bojo rekli, vsi po vrsti, vsi bojo takoj skočili. In če
               poznate kako se ta trg, kako ta trg deluje in kako se premešča in kakšni so
               substitucijski učinki, potem ugotovite. Najprej odprete na božični dan, torej
               dopustite, odprejo trgovine. Začnejo ljudje prodajati, potem se na drugih trgovinah zmanjša. Spet imamo samo
               transpozicijo prodaje. Kajti kupna moč je približno enaka, kot je... Te stvari ne
               veljajo enako kot v industrijski proizvodni ali v drugih sektorjih. Torej, zaradi
               tega naše slovensko gospodarstvo ne bo nič bolj konkurenčno, če bomo popolnoma
               odprli.</p>
               <p>Torej, mi smo podali pobudo za to, da postane ta država urejena, da ima tak
               pravilnik, kjer so te stvari regulirane, načela urejenosti. Drugo, kar hočem
               poudariti, da imajo trgovci vsi enake možnosti. To je naše pravilo, to je naše
               pravilo. Da, ampak vi ste en del izpustili, jaz o celotnem govorim. Ko govoriva o
               kvaliteti življenja, vi govorite o polnih žepih denarja, jaz vam govorim o tem drugem
               segmentu. Zakaj pa mislite, da urejajo druge države na tak način? Če bi urejale na
               način maksimalne prodaje, potem ne bi šle v tej smeri. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp51">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Drobnič. Imamo prijavi za dve repliki. Jaz bi prosil oziroma predlagal,
               da počasi poskušamo zaključiti to razpravo in tudi poskušati sprejeti kakšen sklep,
               ki bo pomagal reševati probleme, ki so izneseni v tej razpravi, ker drugače mi lahko
               v nedogled vlečemo razpravo in ne bo, se bojim, posebne koristi samo od tega.</p>
               <p>Odgovor na vprašanje kolega Drobniča bi samo dal, v zvezi z ekonomsko-socialnim
               svetom. Mi smo vabili na sejo tudi ekonomsko-socialni svet, ker smatram, da je to
               stvar vseh socialnih partnerjev. Vendar mislim, da nikogar ni tukaj, razen zbornice.
               Besedo dajem gospe ministrici, potem replika kolega Džuban in pa kolega Brenčič.</p>
            </sp>
            <sp xml:id="SDT3-OZG-Redna-009-2001-05-10.sp52">

               <speaker>GOSPA _______________:</speaker>

               <p>Jaz ne vem, zakaj res toliko sprenevedanja s strani nekaterih.</p>
               <p>Prvič, naj bi naredili raziskavo o tem, ali je to zakonito ali nezakonito. Tu ni
               bilo potrebno nobene raziskave zaradi tega, ker je bil ta 17., mislim obstoječi
               pravilnik, mislim, pravilnik pred spremembo v nasprotju s 17. členom zakona o
               trgovini. To je dejstvo. Zato govorim, da je bila sprememba v bistvu narekovana z
               dejstvom, da je treba odpraviti nezakonitost, ki jo je bivši pravilnik omogočal, in
               ni bila skladna s 17. členom zakona o trgovini. Torej, to je to.</p>
               <p>Drugo. Sprememba pravilnika nikjer z nobenim členom ne določa, da morajo biti
               trgovine odprte ne vem kdaj. Edina zadeva - ponavljam ponovno - ki je spremenjena,
               torej bistvo spremembe je pač to, da omogočamo enaka pravila v trgovinski dejavnosti
               v celotnem slovenskem prostoru. Torej točno to, kar ste  vi, gospod poslanec, opozarjali, da se zavzemate. To
               je bistvo pravilnika. Vse ostalo je nespremenjeno v primerjavi s prejšnjim
               pravilnikom.</p>
               <p>Kar se tiče kriterijev. Mi smo se pogovarjali z delovno skupino, na katero smo
               vabili tudi te socialne partnerje, predvsem sindikat, zaradi tega, ker so v prvih
               razpravah in tudi potem na moje vprašanje, gospod Bartola odgovoril, da v bistvu njih
               skrbi kršenje delovno-pravne zakonodaje. Ne obratovalni čas, ampak kršenje
               delovno-pravne zakonodaje. Zato, ker so v preteklosti - in naštel je številne primere
               - tudi že, mislim, nekatera trgovinska podjetja kršila to zakonodajo in so jo kršila
               prej, pred spremembo tega pravilnika. Tako, da res ne razumem, zakaj se vrtimo v
               krogu in zakaj izrabljamo ta pravilnik oziroma ta sprememba, ki, še enkrat ponavljam,
               je samo v skladu z zakonom o trgovini, za doseganje nekih drugih ciljev.</p>
               <p>Potem, če želimo neke cilje doseči, potem se vprašajmo, kateri so instrumenti za
               dosedanje tega cilja in potem se obračamo in pogovarjamo o tistih instrumentih in o
               tistih zakonih in o tistih pristojnostih, na podlagi katerih bomo lahko potem dosegli
               tasvoj cilj. Jaz sem dobesedno vprašala na tistem sestanku - gospa je bila, državna
               sekretarka, poleg - sem rekla, v čem je problem, problem je v kršenju delovne
               zakonodaje. Torej, če je v tem problem, zato smo mi potem ustanovili strokovno
               skupino, ki bo proučila izvajanje delovno-pravne zakonodaje v dejavnosti trgovine na
               drobno. Ampak te kršitve so bile iz preteklosti, še prej, ko je veljal ta pravilnik.</p>
               <p>Tako, da mislim, da se tukaj zaganjamo na, ne vem, na kaj, in da bi bilo res
               pošteno, da točno damo v predalčke, o čem govorimo, ali govorimo o delovni zakonodaji
               ali govorimo o kvaliteti življenja vseh Slovencev, ali govorimo o obratovalnem času,
               ki je popolnoma jasno definiran, in je definiran tako, kot je bil v preteklosti.
               Skratka, da ločimo en problem od drugega problema in potem, ko ugotovimo problem
               resnično soočimo s tem problemom.</p>
            </sp>
            <sp xml:id="SDT3-OZG-Redna-009-2001-05-10.sp53">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa ministrica. Kolega Džuban se  odpoveduje repliki. Hvala ti. Kolega Brenčič.</p>
            </sp>
            <sp xml:id="SDT3-OZG-Redna-009-2001-05-10.sp54">
               <speaker>STANISLAV BRENČIČ:</speaker>
               <p>Hvala lepa, gospod predsednik. Jaz bi želel poudariti, saj se ne
            bom več oglasil, da bi bilo zelo zmotno, če mi za pokritje vsebine tega pravilnika in za
            pokritje praktičnega stanja, ki je povezano s tem pravilnikom na področju trgovine
            zaenkrat samo trgovine več ali manj z živili, ampak ta pravilnik in ta postopek gre
            naprej. Že v doglednem času ne bodo samo živila dežurne. Vse trgovine se bodo začele
            odpirat, zato ker bo pač lastnik tako programiral sistem strukture zaposlenih, da mu bo
            zneslo. Ampak zelo zmotno bi bilo, če bi to pokritje želeli iskati v nekaterih
            specifičnih branžah, ki so vsepovsod po svetu, zaradi tehnološkega procesa, kot so
            papirnice, kot so energetski objekti in tako naprej, da pač obratujejo nonstop. To je
            vsepovsod. Inzelo napačno bi bilo, da bi mi na osnovi določenih branž iskali pokritje za
            področje trgovine. Zato trdim še enkrat, da je prejšnji 4. in 3 člen pravilnika prej,
            kljub temu, da je bil tretji odstavek v nasprotju z zakonom o lokalni samoupravi in pa
            morda o trgovini, je bil vsebinsko in predmetno boljši. Boljši zato, ker je določil
            pravila igre. Vem pa, če je nastal z zakonom, da to ne more obstajati, ampak ne nas
            navajati, navdihovati s sprenevedanjem. Ta pravilnik, v 4. členu, bi se lahko tudi
            drugačen opisal. Brez sprenevedanja. Lahko ga pa napiše vsem odprto in je veljal odprt,
            smo včasih rekli. Zdaj je bil odprt. Hvala.</p> 
            </sp>
            <sp xml:id="SDT3-OZG-Redna-009-2001-05-10.sp55">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Brenčič. Želi še kdo razpravljati? Sprašujem predstavnika
               predlagateljev, vodje poslanske skupine in člana odbora, dr. Bajuka, če ima kakšen
               predlog sklepa?</p>
            </sp>
            <sp xml:id="SDT3-OZG-Redna-009-2001-05-10.sp56">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Predlog je zelo enostaven. Mi ne nasprotujemo temu,
               da ministrstvo za gospodarstvo in vlada v svoji pristojnosti skuša rešiti težave, ki
               so jih ocenili, da obstajajo. Ne sprejemamo pa dejstva, da je bil 3. člen v tretjem
               odstavku, da so uro za prodajalne z živili odprli, je dovoljevalo od 8.00 do 13.00
               ure, da se to spremeni. Ne sprejemamo dejstva, da je zdaj popolnoma odprto. Tudi še
               vedno pa sprašujemo, zakaj se je tudi vlada odločila ob sobotah od 7.00 do 21.00 ure.
               Veliko se govori zdaj o sprenevedanju in kako bomo deregulirali, zakaj pa niso v
               celoti deregulirani, to bi pa bilo v celoti, kar bi predlagali. Torej, mi predlagamo,
               da še vedno ostane ta 3. člen, tretji odstavek, da redni obratovalni čas prodajaln je
               ob nedeljah od 8.00 do 13.00 ure za prodajalne z živili in da se, če vlada smatra, da
               mora ali oceni, da mora popraviti 4. člen, da tudi to nemudoma stori. Ampak bistvo
               predloga je, da se obdrži ob nedeljah od 8.00 do 13.00 ure samo za prodajalne z
               živili. Hvala.</p>
            </sp>
            <sp xml:id="SDT3-OZG-Redna-009-2001-05-10.sp57">

               <speaker>PREDSEDNIK FRANC (FERI) HORVAT:</speaker>

               <p>Hvala dr. Bajuk. Zdaj najprej čisto po poslovniku. Mi ne moremo direktno posegati v
               podzakonske akte, za katere je pristojna vlada oziroma minister. Lahko predlagamo
               da...?</p>
            </sp>
            <sp xml:id="SDT3-OZG-Redna-009-2001-05-10.sp58">

               <speaker>DR. ANDREJ BAJUK:</speaker>

               <p>Seveda, to je pristojnost ministrstva. Če ne, bomo pa predlagali zakon, gospod predsednik.</p>
            </sp>
            <sp xml:id="SDT3-OZG-Redna-009-2001-05-10.sp59">

               <speaker>PREDSEDNIK FRANC (FERI) HORVAT:</speaker>

               <p>Jaz bi predlagal, glede na to razpravo, pa s tem nočem iti mimo tega vašega
               predloga, kolega dr. Bajuk, lahko potem, če boste vztrajali o njem, glasujemo. Jaz
               sem predlagal glede na to dosti dolgo in kompleksno debato in zelo kompleksno
               problematiko in pa tudi upoštevajoč dejansko vsebino razprav tako ene kot druge
               strani, če smem tako reči, da vendarle počakamo mi na rezultate dela te strokovne
               delovne skupine, da imamo ene temeljitejšo analizo posledic te spremembe, ki je bila
               sprejeta, koliko se da ekonomskih, predvsem pa teh delovno pravnihin pa socialnih, to
               na čimer je bil pravzaprav poudarek oziroma poanta predlagateljev, tudi vpliv na
               kakovost življenja. To je eno.</p>
               <p>In drugo. Predlagal bi, da posebej opozorimo oziroma predlagamo vladi oziroma
               pristojnim organom, da zelo striktno spremljajo ob izvajanju tega pravilnika
               izvajanje delovno pravne zakonodaje. In da dobimo potem poročilo o tem delu te
               delovne skupine in pa še pristojnih organov o izvajanju delovno pravne zakonodaje.
               In, da je to potem zadeva, ki je za obravnavo na tem odboru,pa mislim, da tudi na
               odboru za delo, nekateri vidiki celo bolje na drugem odboru. Tu bi vprašal, če je
               možno reči približno vsaj rok, do kdaj bo ta delovna skupina končala in kdaj bi lahko
               dobili informacijo o tem.</p>
            </sp>
            <sp xml:id="SDT3-OZG-Redna-009-2001-05-10.sp60">

               <speaker>GOSPOD ŠINKOVEC:</speaker>

               <p>Menim, da je treba delovni skupini pustiti nekaj časa, namreč zaradi njene sestave.
               Sestavljena ni namreč samo iz predstavnikov ministrstev. Ta seveda lahko hitro,
               pravzaprav bi se lotili in mogoče tudi končali z določenimi nalogami, ampak
               sestavljena je iz sindikatov in zbornice. In seveda tukaj so prav gotovo različna
               stališča, vsaj na začetku. In preden pridemo do nekih skupnih rezultatov o tem
               mislim, da bo kar treba nekaj časa. Prva faza je bila mišljena v tem mesecu, torej,
               da se na predloge sindikatov dajejo kontra predlogi in ocene s strani predstavnikov
               gospodarske zbornice. Upamo, da bi pravzaprav videli, kakšno je stališče enih in
               drugih do konca meseca in kje so poti za nadaljevanje tega našega dela. Kje
               pravzaprav in na kakšen način nadaljevati ob, predpostavljam, še zmeraj  precej različnim stališčem.</p>
            </sp>
            <sp xml:id="SDT3-OZG-Redna-009-2001-05-10.sp61">

               <speaker>PREDSEDNIK FRANC (FERI) HORVAT:</speaker>

               <p>Ali je možno do počitnic, do julija?</p>
            </sp>
            <sp xml:id="SDT3-OZG-Redna-009-2001-05-10.sp62">

               <speaker>GOSPOD ŠINKOVEC:</speaker>

               <p>Poskušamo zmeraj lahko, samo ne zavisi od ministrstev, ki sta vključeni, ampak seveda
               od vseh</p>
            </sp>
            <sp xml:id="SDT3-OZG-Redna-009-2001-05-10.sp63">

               <speaker>PREDSEDNIK FRANC (FERI) HORVAT:</speaker>

               <p>Ne, tu se absolutno z vami strinjam, in tudi narava problematike je taka, pa tudi iz
               razprave izhaja, da absolutno poleg vlade, poleg ministrstev, morajo tu sodelovati
               socialni partnerji, zbornica in sindikati.</p>
               <p>Predlagal bi, da v tem sklepu predlagamo, da bi nam vlada posredovala skupaj s
               socialnimi partnerji oziroma ta delovna skupina poročilo do sredine julija. Tako da
               imamo še možnost, da se eventualno potem - zbor bo delal do konca julija - da imamo
               še možnost zadevo obravnavati še pred parlamentarnimi počitnicami.</p>
               <p>Prosim, gospod Šinkovec.</p>
            </sp>
            <sp xml:id="SDT3-OZG-Redna-009-2001-05-10.sp64">

               <speaker>GOSPOD ŠINKOVEC:</speaker>

               <p>No, vsekakor se strinjam, da povemo, da damo poročilo, kakšno je stanje do takrat.
               Zdaj, kakšna bo dejanska usklajenost stališč, pa je nemogoče predvidevati. Zato
               menim, da poročilo ni problem, je pa vprašanje, ali bo tu pravzaprav že končni
               rezultat takrat tudi mogoč.</p>
            </sp>
            <sp xml:id="SDT3-OZG-Redna-009-2001-05-10.sp65">

               <speaker>PREDSEDNIK FRANC (FERI) HORVAT:</speaker>

               <p>Prav. Dr. Bajuk.</p>
            </sp>
            <sp xml:id="SDT3-OZG-Redna-009-2001-05-10.sp66">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Če mi dovolite, ne samo da ne nasprotujem, podpiram,
               da naj ministrstvo čim prej naredi najbolj obširno analizo posledic takšnega
               pravilnika, ki ga je dejansko že uveljavilo.</p>
               <p>Dejstvo pa je, da vztrajamo na našem konceptu, da se obdrži 3. člen, tretji
               odstavek, da redni obratovalni čas prodajaln je ob nedeljah od 8.00 do 13.00 ure, za
               prodajalne živil. In da se tudi obdrži, če smem vso to razpravo, ki jo je napravil
               kolega Brenčič, da se obdrži koncept dežurstva, ker morda je sporno v kakšnem smislu
               z zakonom, kar se tiče lokalne samouprave. Čeje potrebno to popraviti, naj tudi to
               vlada popravi, ampak da se obdrži 3. člen, tretji odstavek, da ob nedeljah od 8.00 do
               13.00 ure za prodajalne z živili, in da se obdrži koncept dežurstva, in sicer v
               skladu z zakonom; seveda, če je to zdaj nezakonito, pa naj se popravi. Hvala lepa.
           </p>
            </sp>
            <sp xml:id="SDT3-OZG-Redna-009-2001-05-10.sp67">

               <speaker>PREDSEDNIK FRANC (FERI) HORVAT:</speaker>

               <p>Hvala, dr. Bajuk. Kolega Brenčič.</p>
            </sp>
            <sp xml:id="SDT3-OZG-Redna-009-2001-05-10.sp68">

               <speaker>STANISLAV BRENČIČ:</speaker>

               <p>Hvala lepa. Dr. Bajuk, poglejte, tu je ena zadevščina takšna, da se je osnovni
               pravilnik, tako kot vi govorite, 3. člen, že enkrat vmes spremenil zaradi pritiska
               velikih <q>"štacun"</q>, če tako, po domače rečem, ki imajo poleg živil tudi drugo ponudbo,
               kot je Mercator tamle v Šiški. In, seveda, ministrstvo je takrat šlo spremeniti ta 3.
               člen. Veste, vmes je bil ta pravilnik že enkrat spremenjen. Zato je zdaj v bistvu
               druga sprememba. Zato je težko izhajati iz osnovnega pravilnika. S tem pa, kot
               pravim, da pa je 4. člen pa zdaj tako spremenjen, da pač je prosto. Tako da če
               govorimo, potem moramo izhajati iz zadnje uveljavitve pred to, to zadnjo,zdajšnjega
               ministrstva, to je pa že spremenilo poprej 3. člen, tako da niso samo dežurne
               jestvine, ampak na splošno prodajalne. Hvala.</p>
            </sp>
            <sp xml:id="SDT3-OZG-Redna-009-2001-05-10.sp69">

               <speaker>PREDSEDNIK FRANC (FERI) HORVAT:</speaker>

               <p>Da mi ne bi prejudicirali zadeve, pa tudi ne bi delali tistega, česar odbor ne more,
               predlagam, da k temu sklepu, kot sem ga predlagal in s katerim soglaša tudi dr.
               Bajuk, da dodamo te konkretne predloge, v tem smislu, da v okviru tega dela, te
               analize posledic izvajanja pravilnika, delovna skupina, in pa seveda potem pristojno
               ministrstvo, prouči tudi potrebo oziroma možnost eventualne spremembe pravilnika, pa
               tudi, če bo treba, eventualno zakona o trgovini, ki je podlaga pravzaprav za
               pravilnik.</p>
               <p>Ali je sprejemljiva taka formulacija?</p>
            </sp>
            <sp xml:id="SDT3-OZG-Redna-009-2001-05-10.sp70">

               <speaker>DR. ANDREJ BAJUK:</speaker>

               <p>Na vsak način, ne glede na to, na kateri pravilnik se lahko zdaj sklicujemo, na
               koncept... <stage>/Nerazumljivo - govori brez mikrofona!/</stage>... obratovalni čas, samo na
               trgovine z živili... <stage>/Nerazumljivo - brez mikrofona!/</stage>... Potem bi pa jaz insistiral,
               da je to stališče oziroma da bi to bilo stališče tega odbora. Naj pač
               ministrstvo...</p>
            </sp>
            <sp xml:id="SDT3-OZG-Redna-009-2001-05-10.sp71">

               <speaker>PREDSEDNIK FRANC (FERI) HORVAT:</speaker>

               <p>Naj prouči...</p>
            </sp>
            <sp xml:id="SDT3-OZG-Redna-009-2001-05-10.sp72">

               <speaker>DR. ANDREJ BAJUK:</speaker>

               <p>Naj... <stage>/Nerazumljivo - govori brez mikrofona!/</stage>... pravilnika opravi, tako da bo ta
               princip uveljavil.</p>
            </sp>
            <sp xml:id="SDT3-OZG-Redna-009-2001-05-10.sp73">

               <speaker>PREDSEDNIK FRANC (FERI) HORVAT:</speaker>

               <p>Jaz predlagam formulacijo, da v okviru te analize posledic, dr. Bajuk, da te konkretne predloge, vaše in
               kolega Brenčiča, da jih prouči, ker mi enostavno ne moremo naročati, kaj naj spremeni
               v podzakonskem aktu ministrica oziroma vlada.</p>
               <p>Tako da dajem na glasovanje tako formuliran sklep. Prosim, gospod Šinkovec.</p>
            </sp>
            <sp xml:id="SDT3-OZG-Redna-009-2001-05-10.sp74">

               <speaker>GOSPOD ŠINKOVEC:</speaker>

               <p>No, vseeno bi predlagal dr. Bajuku, da ne bi s tem predlogom prišli - namreč, ne da
               ne bo šel skozi gospodarski zbornici, sindikati bodo proti.</p>
               <p>Gre za vprašanje rednega obratovalnega časa. Sindikati ves čas nasprotujejo, da bi
               bil redni obratovalni čas ob nedeljah. Vi pa ravno to predlagate, in to je vnaprej
               obsojeno na neuspeh, vam povem. To so to predlogi, ki, se bojim, nikamor ne bodo
               vodili, ne zaradi ministrstva, ampak zaradi drugih. To je bilo, seveda, v nekem
               krajšem obdobju v preteklosti resnično določeno, da je redni obratovalni čas tudi v
               nedeljo od 8.00 do 13.00 ure, vendar je bilo premočno nasprotovanje vseh mogočih, da
               bi bil redni obratovalni čas takrat.</p>
               <p>In menim, da je škoda se vračati pravzaprav na to točko. Treba je pravzaprav začeti
               pri teh načelnih sklepih, ki so bili. Verjetno se da tukaj več doseči, kot pa na teh
               točkah, ker vemo, da bo že vnaprej konflikt in da nikakor stvari ne bodo sprejemljive
               za vse. Predvsem v tem primeru ne bodo za sindikate.</p>
            </sp>
            <sp xml:id="SDT3-OZG-Redna-009-2001-05-10.sp75">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Džuban.</p>
            </sp>
            <sp xml:id="SDT3-OZG-Redna-009-2001-05-10.sp76">

               <speaker>GEZA DŽUBAN:</speaker>

               <p>Točno to se dogaja, kar sem v uvodu svoje razprave rekel: prišli smo do situacije, ko
               ne vemo, o čem bi sklepali in nimamo o čem sklepati.</p>
               <p>Spoštujem hotenje dr. Bajuka pa kolega Drobniča, ki je tudi o tem govoril, vendar
               kar je korektno, kljub vsemu drugemu videnju, kolega Brenčič opozoril. Mi imamo pred
               sabo Uradni list iz leta 1997, kjer v osnovnem pravilniku govori o tem, o čemer je
               dr. Bajuk govoril. Vmes sta nastali dve spremembi. In spremembe, ki jih je prinesla -
               zdaj bom pa tako rekel - ministrica Petrinova, niso tiste, ki burijo duhove. In mi
               bomo pa sklepali ob točki dnevnega reda, ki pravi, <q>"obravnava posledic pravilnika o
               spremembah in dopolnitvah pravilnika o obratovalnem času prodajaln"</q>, v redu, vendar,
               <q>"številka ta in ta, in na podlagi zahteve poslanske skupine"</q>. Govorimo o spremembah,
               ki so nastale, ki bi ne vem kaj vse naj povzročale, pa to dejansko niso, in se
               vračamo nazaj v leto 1997, kjer nas dejansko že tiste rešitve motijo, ki pa rečejo,
               ob nedeljah, ob praznikih, dežurstva, in bomo sklepali ob točki dnevnega reda, ki
               govori o zadnjem pravilniku, dejansko pa hočemo sklepati o nečem povsem drugem.</p>
            </sp>
            <sp xml:id="SDT3-OZG-Redna-009-2001-05-10.sp77">

               <speaker>PREDSEDNIK FRANC (FERI) HORVAT:</speaker>

               <p>Hvala. Ponovno predlagam, da odbor sprejme sklep, da predlaga vladi, da do sredine
               julija odboru posreduje poročilo o delu strokovne delovne skupine, ki  jo sestavljajo predstavniki
               ministrstva za gospodarstvo in ministrstva za delo, in v kateri sodelujejo
               predstavniki socialnih partnerjev, zbornic in pa sindikatov, in da na osnovi analize
               posledic izvajanja tega pravilnika potem ta delovna skupina oziroma vlada tudi oceni,
               ali so potrebne kakšne spremembe v pravilniku ali ne in pa, ali so potrebne kakšne
               spremembe v zakonu o trgovini ali ne.</p>
               <p>Dodatni, naslednji sklep, predlog pristojnim organom, da striktno spremljajo
               izvajanje delovno-pravne zakonodaje pri izvajanju tega pravilnika in da o tem dajo
               tudi eno predhodno poročilo že tudi do istega datuma, do sredine julija. Glede na to,
               da je vendarle razprava opozorila na to, da ta problem, ki ga izpostavljajo
               predlagatelji, kakovost življenja glede na delo ob praznikih in ob nedeljah, da
               predlagamo tej delovni skupini, da morda obdela oziroma vsaj zajame tudi druge
               segmente zaposlenih, ki morajo delati ob nedeljah, da imamo potem bolj celovito sliko
               in da tudi eventualno predlagajo, kaj je za storiti, da bi bila kakovost življenja
               čim manj prizadeta. To mislim, da je potem ena taka solidna osnova tudi za eno bolj
               kakovostno in argumentirano razpravo tudi na odboru, na našem in precej na odboru za
               delo.</p>
               <p>Ali se strinjate s takimi sklepi? Kdo je za? <stage>(7 članov.)</stage> Je kdo proti? <stage>(2
               člana.)</stage></p>
               <p>Sklepi so sprejeti.</p>
               <p>Če ni še kakšnih drugih predlogov za sklepe, s tem zaključujem to točko in se vsem,
               gospa ministrica vam, in vsem, ki ste sodelovali pri tej točki in ne boste pri
               drugih, prav lepo zahvaljujem.</p>
               <p>Predlagam, da preidemo na <title>4. TOČKO DNEVNEGA REDA</title>, kjer upam, da bomo
               lahko dosti krajši <stage>(Na svidenje.)</stage> - <title>POBUDA ZA OCENO USTAVNOSTI IN ZAKONISTOSTI 17. ČLENA ZAKONA O
               TRGOVINI.</title>
               </p>
               <p>V gradivu imate pobudo, skupaj s sklepom ustavnega sodišča z dne 10.4.1998, pobuda
               poslovnega sistema Merkator z dne 5.2.2001 in pa pravno mnenje sekretariata za
               zakonodajo in pravne zadeve.</p>
               <p>Kar predlagam predlog sklepov in potem vse skupaj dajem v razpravo, predvsem
               upoštevajoč mnenje sekretariata, in sicer prvič: <q>"Odbor državnega zbora Republike
               Slovenije za gospodarstvo se strinja z mnenjem sekretariata za zakonodajo in pravne
               zadeve ter mu predlaga, da v skladu s poslovnikom državnega zbora pripravi odgovor
               Ustavnemu sodišču Republike Slovenije."</q></p>
               <p>Drugič: <q>"Odbor državnega zbora Republike Slovenije za gospodarstvo  obravnavi pobude za oceno ustavnosti in
               zakonitosti 17. člena zakona o trgovini na podlagi sklepa Ustavnega sodišča Republike
               Slovenije predlaga ministrstvu za gospodarstvo, da preuči in pripravi morebitne
               spremembe in dopolnitve zakona o trgovini, kjer bodo navedena merila za določitev
               urnika obratovalnega časa."</q> To je pa zadeva, ki itak smo jo prej obravnavali in je
               tudi zapopadena že v prejšnjem sklepu. Želi kdo razpravljati? Če ne, potem dajem
               predlog teh dveh sklepov na glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Sklepa sta sprejeta in s tem končana tudi ta točka.</p>
               <p>Sedaj lahko preidemo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O GOSPODARSKIH DRUŽBAH.</title>
               </p>
               <p>Da ne bi zgubljal časa z navajanjem gradiv, ki ste jih dobili v sklicu, skupaj z
               dodatnimi gradivi, dajem kar besedo predstavnici vlade dr. Plavšakovi.</p>
            </sp>
            <sp xml:id="SDT3-OZG-Redna-009-2001-05-10.sp78">

               <speaker>DR. NINA PLAVŠAK:</speaker>

               <p>Ker gre za tretjo obravnavo, to pa pomeni, da je predlagatelj pripravil besedilo na
               podlagi predloga zakona sprejetega v drugi obravnavi in vanj vključil amandmaje, kot
               jih je sprejel državni zbor v drugi obravnavi zakona, predlagatelj predlaga, da
               spustimo uvod, ker je bila obrazložitev zakona podana že v drugi obravnavi in da
               preidemo kar na razpravo o pobudah in amandmajih, kot so navedeni tukaj v pregledu.
           </p>
            </sp>
            <sp xml:id="SDT3-OZG-Redna-009-2001-05-10.sp79">

               <speaker>PREDSEDNIK FRANC (FERI) HORVAT:</speaker>

               <p>Hvala, dr. Plavšakova. Glede na to, kot je že bilo rečeno, gre za tretjo obravnavo,
               da iz mnenja sekretariata izhaja, da je predlog zakona bil korektno pripravljen, da
               so bili upoštevani sprejeti amandmaji v drugi obravnavi, bi bilo dejansko najbolj
               učinkovito, da gremo po pregledu predlogov amandmajev, ki ste jih dobili v gradivu,
               in da obravnavamo posamezne člene, tiste, kjer so predlagani amandmaji oziroma, ki
               jih je možno amandmirati glede na sprejete amandmaje v drugi obravnavi. Predlagam, da
               gremo kar po vrsti.</p>
               <p>Pri 2. členu imamo predlog za amandma odbora, ki ga je dala Obrtna zbornica
               Slovenije. Bi najprej vprašal predstavnike obrtne zbornice, ali želijo o tem predlogu
               razpravljati. S tem, da bi spomnil, da smo mi o tej zadevi, o tej vsebini pravzaprav
               opravili že temeljito razpravo v drugi obravnavi in je takrat bila odločitev sprejeta
               taka, da se ne upošteva v celoti predloga obrtne zbornice. Vendar kljub temu, zaradi
               korektnosti vprašam, če želijo predstavniki obrtne zbornice? Da, gospod Sadovnik.</p>
            </sp>
            <sp xml:id="SDT3-OZG-Redna-009-2001-05-10.sp80">

               <speaker>GOSPOD SADOVNIK:</speaker>

               <p>Gospod predsednik, hvala lepa. Glede na že opravljeno razpravo pri drugem branju bom
               zelo kratek. Povedal bom samo en primer, ki se je zgodil danes. Preden da sem odhajal na to sejo, ko je klical
               direktor enega podjetja, ki ima dve poslovalnici, že šest let obratujeta in sedaj je
               pred dejstvom, da je inšpektor, tržni inšpektor izdal odločbo o prepovedi opravljanja
               dejavnosti zaradi tega, ker nima vseh ustreznih dovoljenj. Mogoče je to, je bil ta
               temeljni razlog, zakaj smo pravzaprav predlagali ta amandma k 2. in k 16. členu, ker
               je ta kultura, pravna kultura podjetnikov prenizka in da bi s tega vidika, pač že v
               samem štartu, v začetku poskušali zavarovati, se pravi tako interes podjetnika, kakor
               tudi interes zaposlenih, da ne bi imeli potem kasneje svojih, kasneje večjih
               problemov. Mogoče gospod predsednik samo toliko, ne bi pa želel kratiti časa, ker je
               bilo v drugem branju tega več povedano. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp81">

               <speaker>PREDSEDNIK FRANC (FERI) HORVAT):</speaker>

               <p>Hvala. Kolega Brenčič.</p>
            </sp>
            <sp xml:id="SDT3-OZG-Redna-009-2001-05-10.sp82">

               <speaker>STANISLAV BRENČIČ:</speaker>

               <p>Hvala lepa. Jaz bom vsekakor podprl ta amandma, pa ne zato, ker amandma prinaša
               nekoliko več birokracije, ampak zato, ker to materijo bolj določno pove. Če so
               subjekti sami ugotovili, da sami sebe v bistvu nekoliko bolj zavežejo, ima temelje v
               tem prav gotovo argument. Tako, da kaj posebnega ne spreminja glede na obstoječi 2.
               člen, vendar pa sedmi odstavek zadevo nekoliko bolj določno zapiše. Hvala.</p>
            </sp>
            <sp xml:id="SDT3-OZG-Redna-009-2001-05-10.sp83">

               <speaker>PREDSEDNIK FRANC (FERI) HORVAT):</speaker>

               <p>Hvala. Dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp84">

               <speaker>DR. NINA PLAVŠAK:</speaker>

               <p>No, amandma kot ga predlaga obrtna zbornica, bistveno spreminja sedmi odstavek in
               uvaja administriranje, že v razpravi ob drugem, je gospa Irma Krebsova, ki je v
               resničnem življenju opravljala pristojnosti, opozorila na težave, ki so v praksi
               zaradi tega nastajale. Prvič, noben zakon ne definira kateri pristojni organ naj bi
               izdajal neke ugotovitvene odločbe in kaj naj bi s temi odločbami ugotavljal.
               Posamezni zakoni, ki urejajo posamezne vrste dejavnosti kot je na primer zlasti
               trgovinska dejavnost, pa glede na posamezne vrste dejavnosti, zlasti zaradi zaščite
               potrošnikov, kadar gre za predelovalno živilske dejavnosti, izrecno določajo
               sanitarne in druge pogoje, ki jih ti subjekti morajo izpolniti. In za te subjekte bo
               itak veljal drugi stavek, novega sedmega odstavka kot je že sprejet in uvrščen v
               besedilo zakona o, besedilo predloga zakona o spremembah in dopolnitvah zakona o
               gospodarskih družbah.</p>
               <p>Glede na pač stališče gospoda Brenčiča, da še v bistvu podjetniki sami štejejo, da
               morajo biti malo bolj zavezani, bi pa želela opozoriti nekaj. Obrtna zbornica
               predstavlja en manjši segment podjetnikov, večji del podjetnikov, namreč predstavlja
               gospodarska zbornica, ki če me spomin ne vara, je tudi v drugi obravnavi takšni
               ureditvi nasprotovala in pozdravila način, kako se ta vprašanja jasneje urejajo zdaj s predlogom zakona
               kot je uvrščeno v 2. člen.</p>
            </sp>
            <sp xml:id="SDT3-OZG-Redna-009-2001-05-10.sp85">

               <speaker>PREDSEDNIK FRANC (FERI) HORVAT):</speaker>

               <p>Hvala. Najprej kolega Pohorec, potem pa kolega Brenčič. Replika, kolega Brenčič.</p>
            </sp>
            <sp xml:id="SDT3-OZG-Redna-009-2001-05-10.sp86">

               <speaker>STANISLAV BRENČIČ:</speaker>

               <p>Jaz se pri tem, pri tej svoji diskusiji predvsem naslanjam na zakon o varstvu in
               zdravju pri delu. Predvsem iz tega segmenta mislim, da je 2. člen tako kot ga
               predlaga obrtna zbornica, tudi za velike družbe, bolj zavezujoč.</p>
            </sp>
            <sp xml:id="SDT3-OZG-Redna-009-2001-05-10.sp87">

               <speaker>PREDSEDNIK FRANC (FERI) HORVAT):</speaker>

               <p>Ja, hvala. Kolega Pohorec.</p>
            </sp>
            <sp xml:id="SDT3-OZG-Redna-009-2001-05-10.sp88">

               <speaker>VALENTIN POHOREC:</speaker>

               <p>Jaz bi prosil, če lahko kdo pojasni v čem bo razlika ustanavljanja ali družbe,
               d.o.o. recimo ali samostojnega podjetnika, po teh spremenjenih členih zakona o
               gospodarskih družbah od sedanje prakse. Jaz sem ustanavljal d.o.o., sem moral pred
               registracijo na sodišču predložiti odločbo pristojnega upravnega organa, da
               izpolnjujem pogoje, da imam prostor, da imam vse to urejeno. Najprej sem začel na
               upravni enoti. Pred slabim mesecem dni je žena ustanavljala s.p., morala je iti
               najprej na upravno enot, dobiti odločbo, da izpolnjuje vse pogoje, da lahko ta s.p.
               za to in to dejavnost odpre, nato postopek pri registrskem organu kot je davčni
               organ. V čem bo po novem razlika. Če bo to zdaj izpuščeno, torej samo pot
               registracije na končnem organu davčni organ ali pa sodišče za družbo, potem se mi zdi
               to umestno, ker nekdo bi le moral videti ali so ti pogoji prisotni, da lahko nekdo
               tako in tako dejavnost v nekem okolju in v nekem prostoru opravlja. Če pa bo tudi
               poslej potrebno predhodno to imeti dokazano, potem pa mislim, da to ni več potrebno.
               Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp89">

               <speaker>PREDSEDNIK FRANC (FERI) HORVAT):</speaker>

               <p>Hvala kolega Pohorec. Besedo ima kolega Blaž Kavčič.</p>
            </sp>
            <sp xml:id="SDT3-OZG-Redna-009-2001-05-10.sp90">

               <speaker>BLAŽ KAVČIČ:</speaker>

               <p>Osebno bom poskušal pri vsakem zakonu, tudi pri tem podpreti podjetništvo in
               obrtništvo, v smislu ustvarjanja prijaznejših pogojev za začetek delovanja in
               delovanje. In zato bom tudi nekatere predloge kot sem že do sedaj, tudi obrtne
               zbornice podprl, nekaterih pa ne. Konkretno ta amandma po mojem prepričanju vodi v
               vzdrževanje enega ne dovolj definiranega in preveč zbirokratiziranega stanja in zato
               menim, da je stališče, ki ga predlaga predlagatelj korak naprej in zato seveda
               predlagam, da se ta amandma, ta konkretni amandma obrtne zbornice Slovenije ne
               podpre, pač pa bom pri nekaterih drugih pa poskušal pomagati k sprejetju nekaterih
               drugih stališč, vendar na osnovi istih usmeritev in vrednot kot sem jih zdajle
               razložil.</p>
            </sp>
            <sp xml:id="SDT3-OZG-Redna-009-2001-05-10.sp91">

               <speaker>PREDSEDNIK FRANC (FERI) HORVAT):</speaker>

               <p>Hvala kolega  Kavčič. Besedo
               dajem predstavniku zbornice.</p>
            </sp>
            <sp xml:id="SDT3-OZG-Redna-009-2001-05-10.sp92">

               <speaker>GOSPOD ____________:</speaker>

               <p>Spoštovani gospod predsednik, poslanke in poslanci! Hvala za besedo. Gospodarska
               zbornica Slovenije podpira rešitev, kot jo predlaga vlada in kot je opravljena v
               Poročevalcu državnega zbora. Prvič, ker je to sistemsko prava rešitev, namreč zakon o
               gospodarskih družbah je predvsem statusni zakon. V prvem delu oziroma v novem šestem
               odstavku 4. člena sedaj zakon določa, da se pač z vpisom v sodni register pridobi
               pravna osebnost in da družba lahko začne poslovati. V novem sedmem odstavku 4. člena
               pa sedaj jasno določa, kadar drug zakon za opravljanje določene dejavnosti določa še
               posebne pogoje, poleg tega, da mora biti družba ali podjetnik registrirana, potem
               mora družba ali podjetnik tudi te posebne pogoje izpolnjevati. Nič ta sprememba
               zakona takega ne prinaša, kar bi omogočalo podjetniku ali družbi, da bi lahko
               opravljalo dejavnost, torej brez izpolnjevanja pogojev ki pa so določeni s posebnim
               zakonom, torej morajo biti naprej znani in predpisani. Torej, ta bojazen, da se bo po
               spremembi tega člena začelo opravljati na nezakonit, na ne vem kakšen način
               vsakovrstno dejavnost odpade. Ne bo pa potrebno pretežni večiniteh dejavnosti čakati,
               dolgotrajnih, birokratskih in nedorečenih postopkov. Zaradi stanja zakonodaje tudi
               velikokrat nejasno, kaj naj bi za to obratovalno odločbo oziroma s tem obratovalnim
               dovoljenjem ugotavljali, kot smo ob drugi obravnavi tega zakona poslušali na tem
               odboru tudi s strani bivše direktorice upravne enote iz prakse. Iz vsakodnevnih
               kontaktov s podjetniki, pa bi vam lahko našteval te probleme, seveda tudi dlje časa.
               Nadaljevanje tega sedmega odstavka pa sedaj odpravlja vse nejasnosti, kdo je
               pristojni organ in v katerih primerih je potrebno izdajati posebno ugotovitveno
               odločbo. Torej, v vseh primerih, ko boste poslanci ocenili, da mora posamezna
               dejavnost zaradi svoje specifike biti urejena na poseben način, v posebnem zakonu, ki
               ureja to dejavnost in da je potrebno, da ravno s teh razlogov, kot ste jih prej
               omenjali poseben organ, ki pa mora biti v predpisu jasno določen ugotovi še
               izpolnjevanja posebnih pogojev, v tistih pogojih pa bo potrebno izdati to
               ugotovitveno odločbo. Torej, po našem mnenju te rešitve popolnoma ustrezajo in
               namenu, da se v posebnih pogojih ugotavlja izpolnjevanja teh posebnih pogojev, vendar
               na način, da so ti vnaprej znani in da je jasno, kdo te pogoje ugotovi. V tistih
               dejavnostih, kjer pa teh posebnih pogojev ni predpisanih, tam pač ne bo posebne
               ugotovitvene odločbe prej, kar ne pomeni, da podjetnik ne bo mogel izpolnjevati teh
               pogojev, ampak jih bo pač ugotavljala inšpekcija, ko ga bo obiskala. Hvala.</p>
            </sp>
            <sp xml:id="SDT3-OZG-Redna-009-2001-05-10.sp93">

               <speaker>PREDSEDNIK FRANC (FERI) HORVAT:</speaker>

               <p>Hvala. Najprej kolega Kelemina, potem kolega Brenčič in dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp94">

               <speaker>BRANKO KELEMINA:</speaker>

               <p>Hvala lepa za besedo. Najprej imam eno pripombo. V bistvu sem že na začetku seje
               predlagal, da bi pač bil še kdo drug tukaj, ne samo državna podsekretarka, ki nas tudi uči proceduralnih
               postopkov, kako naj mi sprejemamo ta zakon. Mislim, da to ni potrebno, da mi sami
               vemo, kako je to treba. Tako, da zdaj pač vidim, da to, kar sem prej predlagal, da bi
               nekdo prišel sem, malo še z višjega nivoja, ki bi tudi prevzel neko odgovornost za
               določene opredelitve. Zgleda, da tega ne bo. Kako bo državna podsekretarka
               uveljavljala te odgovornosti, ne vem, če bodo stvari take, kot ne bi bilo potrebno,
               da so. To je samo za uvod.</p>
               <p>Kar se pa tiče spremembe 2. člena, ko je pač bilo v drugi obravnavi dovolj
               povedanega in na marsikatero vprašanje dosti tehtno, ki smo ga mi tam postavili, v
               bistvu nihče ni odgovoril, ker ni potrebno, ker nočejo odgovoriti. Ni potrebno, ker
               imajo svojo samozadostnost zelo močno opredeljeno. Z mojega stališča gre predvsem za
               to... Poleg tega, da sistem ne funkcionira tako, kot bi moral, to je posebno
               vprašanje, da sistem državne uprave ne funkcionira posebno na področju teh
               inšpekcijskih služb in tako naprej, da bi te stvari normalno kontrolirale pri takem
               predlogu zakona, kot ste ga vi zdaj podali. To je mimogrede. Temeljno vprašanje se
               meni postavlja vedno, ker sem recimo gradbenik, kako, kdo bo kontroliral posege v
               gradbene objekte, ki se bodo zgodili, recimo, pri nekem podjetniku. Lahko, da bo
               najel neko halo, ne vem kakšno, in začel notri z nekimi predelavami, posegal v
               konstrukcije in tako naprej, mogoče nestrokovno stvari zastavil. Ker pač, na koncu ga
               ne bo nihče kontroliral, ali je imel gradbeno dovoljenje, ali je imel to, ali je imel
               drugo in tako naprej. Ali je statiko upošteval in tako naprej. In bo lahko naredil
               take konstrukcijske napake, da bo lahko v najkrajšem času prišlo do neke katastrofe
               in do žrtev zaposlenih v tem podjetju. In da ne govorim še o vseh drugih ekoloških
               vprašanjih in tako naprej, kaj bo ta liberalizacija v bistvu povzročila. Čeprav je
               logično, da sem za neko poenostavitev, za ali proti birokratski program in tako
               naprej. Ampak ta ne bo k tem prispeval. K tem ne bo prispeval, ker inšpekcijske
               službe so zdaj, bom povedal primer, pri pregledu recimo objekta, kot takega, če
               ustreza vsem pogojem, recimo tehničnemu pregledu, če sem natančen, enostavno različni
               inšpektorji ugotovili, če se izpolnjujejo vsi pogoji za možnost objekta dati v
               uporabo. In tam so inšpektorji prišli in so te stvari pogledali. Enkrat  so prišli vsi ali pa večinoma,
               no, so prišli prvič vsi na tisti pregled in so pregledali vso dokumentacijo, nadzorne
               zapisnika in tako naprej, skratka, pregled, naložili so tudi odpravo pomanjkljivosti
               in tako naprej. Zdaj se inšpektorji skupaj sestali več ne bodo na tak način, ampak bo
               vsak po svoji pristojnosti hodil na te objekte kontrolirati oziroma če bo, bo, če ne,
               ne, in ne bo dal nekega mnenja oziroma bo nekoga lovil na tem, ali je izpolnil pogoje
               ali ni izpolnil. Inšpektorji pa, vemo, da nimajo tudi, kaj vem, ne vem, ali so
               preslabo plačani ali karkoli, da ne gredo, recimo, samoiniciativno teh pregledov tako
               natančno izvajati, kot bi jih morali delati.</p>
               <p>In to je za mene temeljno vprašanje, kako bo to rešeno. Zdaj, če vi meni razložite,
               da bo to rešeno kako drugače, potem lahko podprem tisto, kar je vlada predlagala. V
               kolikor pa ne, pa pač podpiram to, kar je dala obrtna zbornica in prej že tudi druge
               institucije. V drugi obravnavi smo pa ta amandma predlagali v naši poslanski skupini,
               sicer ni bil sprejet, ampak na ta vprašanja, ki smo jih tam postavili, konkretnega
               odgovora ni bilo. Če ga lahko danes daste, povejte. Hvala.</p>
            </sp>
            <sp xml:id="SDT3-OZG-Redna-009-2001-05-10.sp95">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Kelemina.</p>
               <p>V zvezi s prvim delom razprave, glede na predlog, da bi naj bil prisoten minister
               oziroma ministrica, vas naj samo informiram, da smo poskušali pridobiti ministrico
               ali ministra, vendar nam žal to ni uspelo. Vendar so kljub temu pogoji za normalno
               delo odbora izpolnjeni, ker je dr. Plavšakova s strani vlade določena oziroma
               pooblaščena kot predstavnica vlade pri obravnavi predloga zakona. In sem prepričan,
               da bo tudi na to vprašanje, pa tudi na druga vprašanja lahko kompetentno odgovarjala.</p>
               <p>Kolega Brenčič, prosim.</p>
            </sp>
            <sp xml:id="SDT3-OZG-Redna-009-2001-05-10.sp96">

               <speaker>STANISLAV BRENČIČ:</speaker>

               <p>No, samo dopolnil bi gospoda iz gospodarske zbornice, da ne govorimo tukaj o posebnem
               organu ampak o pristojnem organu.</p>
               <p>Še enkrat bom opozoril predvsem na vprašanje izvajanja ali pridobitve potrebnih
               pogojev iz naslova zakona o zdravju pri delu, preden dobi družba, pa naj bo velika
               ali mala, dovoljenje za obratovanje, ne glede na to, da je vpisana v register. Zato
               se mi zdi, da je amandma gospodarske zbornice v tem smislu bolj določen. Hvala.</p>
            </sp>
            <sp xml:id="SDT3-OZG-Redna-009-2001-05-10.sp97">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Brenčič. Izvolite!</p>
            </sp>
            <sp xml:id="SDT3-OZG-Redna-009-2001-05-10.sp98">

               <speaker>GOSPOD VALENTINČIČ:</speaker>

               <stage>(Valentinčič, zavod za varstvo pri delu.)</stage>
               <p>Mi smo sedem let opravljali izvedeniške preglede, potem ko je inšpekcija nehala,
               tako da vsebinsko zadeve dosti dobro poznamo.</p>
               <p>Iz vseh zapisnikov in razprav, ki jih imam na razpolago, enostavno imam vtis, da
               pravzaprav so vsi, ki so za ta vladni amandma, prepričani, da so v 7. točki tisti
               posebni pogoji, da so tu notri opredeljene vse tiste nevarnosti, od živil, kot ste
               vi, dr. Plavšakova, rekli, pa do nevarnih snovi in tistih posebnih nevarnosti. Vendar
               to ni res. Od posebnih predpisov imamo samo gostinski pravilnik, ker pa zaradi
               manjkajočega sanitarnega zdravstvenega pravilnika ima samo minimalne tehnične pogoje.
               Se pravi, od zdaj naprej se bo preverjalo samo, ali ima kuhinjo, ali ima stranišče,
               ne pa, kakšna je.</p>
               <p>Od trgovinskih pravilnikov, kar vi navajate kot živila za pregled, ne vem, mislim,
               da trgovina spada pod prvi stavek 7. člena, ker ni nikjer navedeno, kateri organ bi to moral biti, ki bi to
               preverjal. Se pravi, tudi tega preverjanja ne bo. Ostajajo samo neki obrobni
               predpisi, ki določajo neke posebne dejavnosti.</p>
               <p>Se pravi, naš glavni očitek je, da spreminjate zakon, preden ste nadomestili ta
               način preventive z ustreznimi posebnimi predpisi in določili organe, ki bodo to
               preverjali. Toliko.</p>
            </sp>
            <sp xml:id="SDT3-OZG-Redna-009-2001-05-10.sp99">

               <speaker>PREDSEDNIK FRANC (FERI) HORVAT:</speaker>

               <p>Hvala. Dr. Plavšakova, prosim.</p>
            </sp>
            <sp xml:id="SDT3-OZG-Redna-009-2001-05-10.sp100">

               <speaker>DR. NINA PLAVŠAK:</speaker>

               <p>Zdaj, kar se tiče gospoda Kelemine. Na to isto vprašanje, ilustrirano z enakim
               primerom, sem vam izčrpno odgovarjala že na obravnavi zakona v drugi obravnavi. In
               bom, seveda, odgovor ponovila.</p>
               <p>Kar se tiče graditve objektov in drugih posegov v prostor, zakon o gospodarskih
               družbah tega področja nedvomno ne ureja. To področje namreč ureja zakon o graditvi
               objektov. Zakon o gospodarskih družbah v ničemer seveda ne posega v zakon o graditvi
               objektov.</p>
               <p>In o tem, kako so se, kot ste vi rekli, sestajali vsi inšpektorji, ste seveda
               govorili o tehničnem pregledu objekta, ki je podlaga za izdajo uporabnega dovoljenja,
               ki se nanaša na objekt, in sicer ne glede na to, ali se objekt uporablja za poslovno
               dejavnost ali pa gre za stanovanjski objekt. In seveda zakon o gospodarskih družbah v
               ničemer ne posega v ureditev v zakonu o graditvi objektov in, seveda, vseh teh
               postopkov ne bo odpravil. Vsi ti postopki pa nimajo nikakršne zveze s tem, tako
               poimenovanim obratovalnim dovoljenjem, ki ga izrecno tudi doslej ni urejal noben
               zakon, kar se tiče graditve objektov.</p>
               <p>Kar se pa tiče drugih pogojev za opravljanje dejavnosti, pa gre za osnovni problem,
               na katerega ste opozorili. Če matični zakon, ki ureja neko posebno dejavnost, sploh
               ne določa nobenih pogojev, potem se niti sedanji člen ZGD-ja, ki to ureja, ne more
               uporabiti, ker če zakon ne določa nobenih posebnih pogojev, potem ni nobene potrebe,
               da bi nek organ ugotavljal, ali ti posebni pogoji, ki niso določeni, obstajajo. To pa
               nedvomno ni predmet zakona o gospodarskih družbah, ki ne ureja pogojev za opravljanje
               posameznih vrst dejavnosti, ampak ureja statusno pravni ustroj.</p>
               <p>Kar se pa tiče področja varstva pri delu, bi pa želela nekaj opozoriti, in
               opozarjanja, da je inšpektorjev premalo. Novi zakon o varnosti pri delu se bo začel
               uporabljati, torej rok za uskladitev izteče letos poleti. Kar pa pomeni, da bodo
               inšpektorji itak morali začeti preverjati, ali so se vsi subjekti - in zakon se
               nanaša v bistvu na vse pravno organizacijske oblike opravljanja gospodarskega
               podjetja, tako gospodarske družbe kakor tudi samostojne podjetnike - preverjati, ali
               so se uskladili s precej višjimi zahtevami, ki jih zakon okrog tega določa. Gre pa za
               že obstoječe subjekte, ki že imajo, recimo temu, obratovalno dovoljenje, za katerega
               ni nobene zakonske podlage. Tu gre za čisto drugo področje.</p>
            </sp>
            <sp xml:id="SDT3-OZG-Redna-009-2001-05-10.sp101">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Brenčič.</p>
            </sp>
            <sp xml:id="SDT3-OZG-Redna-009-2001-05-10.sp102">

               <speaker>STANISLAV BRENČIČ:</speaker>

               <p>Ja, dr. Plavšakova, saj v tem je problem.</p>
               <p>Družba ima dovoljenje za dejavnost in dela. Post festum bo inšpektor ugotovil, da pa
               ne izpolnjuje posebnih pogojev, ki jih zahteva zakon o zdravju in varstvu pri delu,
               in mu bodo dejavnost ustavili. V tem je problem. Vem, vem...</p>
            </sp>
            <sp xml:id="SDT3-OZG-Redna-009-2001-05-10.sp103">

               <speaker>DR. NINA PLAVŠAK:</speaker>

               <p>Hočem vam povedati, da je ravno nov zakon, ki je bil sprejet potem, ko je večina teh
               subjektov že začela poslovati, in ravno ta zakon je postavil  precej višje standarde, kar se tiče varnosti pri delu. Bo nastal enak
               položaj, če bodo inšpektorji, ko bodo opravljali preglede ugotovili, da se posamezni
               subjekti, ki so bili že delujoči, niso uskladili in izpolnili vseh teh zahtev, bodo
               pač izrekali ustrezne ukrepe, od kaznovalnih do skrajnega, ustavitve opravljanja
               dejavnosti.</p>
            </sp>
            <sp xml:id="SDT3-OZG-Redna-009-2001-05-10.sp104">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Kelemina!</p>
            </sp>
            <sp xml:id="SDT3-OZG-Redna-009-2001-05-10.sp105">

               <speaker>BRANKO KELEMINA:</speaker>

               <p>Hvala lepa. Zahvaljujem se pač za to dodatno pojasnilo. To mi v bistvu veliko pomeni.
               Ko si bom to posebej skopiral in seveda spravil, ker če je to tako, kot ste pač
               povedala, potem je to sicer zelo sprejemljivo. Ampak potem ne vem, zakaj sploh tukaj
               neke nove določbe v 2. členu oziroma v tem 4. členu, zakaj tu neke tu spreminjati, če
               vse ostane po starem, tako kot je do sedaj bilo, če se bodo vse te stvari upoštevale,
               če bodo torej tehnični pregledi in vse to ostajalo, če bo varstvo pri delu, se
               upošteva, ne vem zakaj je potem potrebno tukaj nekaj še dodatno opisovati. Ne vem,
               mislim, enostavno ne morem tega razumeti in mi je zelo žal, se pač opravičujem.
               Izgleda, da mi moja logika tako daleč enostavno ne dopušča. V glavnem stare določbe
               zakona, se mi zdi, ZGD-ja, če se nič ne spremeni, so nepotrebne, po moji oceni,
               spreminjati stare določbe. Hvala.</p>
            </sp>
            <sp xml:id="SDT3-OZG-Redna-009-2001-05-10.sp106">

               <speaker>PREDSEDNIK FRANC (FERI) HORVAT:</speaker>

               <p>Hvala. Vprašam gospo Kurent, s sekretariata za zakonodajo in pravne zadeve državnega
               zbora, če nam lahko pomaga mogoče pri tej razpravi oziroma pred odločitvijo.</p>
            </sp>
            <sp xml:id="SDT3-OZG-Redna-009-2001-05-10.sp107">

               <speaker>GOSPA KURENT:</speaker>

               <p>V bistvu je to večinoma vsebinska odločitev, ne pravna. Mislim pa, da je treba
               upoštevati tudi, kar sem že v prejšnji fazi opozorila - to je tretja faza. Po
               poslovniku naj bi se samo še v celoti. Če si lahko dovolim, mislim, da je bila ta
               materija v drugi fazi že izčrpana in na koncu pač obvelja odločitev, ki jo ima seveda
               večina. Je pa, s pravom to nima kaj dosti skupnega.</p>
            </sp>
            <sp xml:id="SDT3-OZG-Redna-009-2001-05-10.sp108">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi kdo predlagati, da glasujemo o tem, ali bi odbor sprejel, predlagal tak
               amandma državnemu zboru? Kolega Brenčič!</p>
            </sp>
            <sp xml:id="SDT3-OZG-Redna-009-2001-05-10.sp109">

               <speaker>STANISLAV BRENČIČ:</speaker>

               <p>Ne glede na odločitev, vsak ima svojo vrednostno razsodbo. Predlagam, da odbor
               povzame ta amandma k 2. členu, kot je predložen s strani obrtne zbornice. Mi samo pač
               o tem glasujemo.</p>
            </sp>
            <sp xml:id="SDT3-OZG-Redna-009-2001-05-10.sp110">

               <speaker>PREDSEDNIK FRANC (FERI) HORVAT:</speaker>

               <p>Dajem predlog kolega Brenčiča, da odbor sprejme kot svoj amandma in ga predlaga
               zboru, amandma k 2. členu. Ta amandma je povezan seveda potem z amandmajem
               gospodarske zbornice oziroma obrtne zbornice k 16. členu. Dajem predlog na
               glasovanje.</p>
               <p>Kdo je za? <stage>(3 člana.)</stage> Kdo je proti? <stage>(4 člani.)</stage> Predlog ni sprejet.</p>
               <p>Prehajamo k 5. členu, kjer imamo dva predloga amandmajev, in sicer prvi amandma, ki
               ga predlaga poslanska skupina združene liste. Naj pri tem kar povem, preden preidemo
               na vsebino, da so ti predlogi združene liste povzeti po predlogih, ki jih je dala
               Gospodarska zbornica. Tukaj so predstavniki zbornice in bodo tudi dali pojasnila,
               kjer bo potrebno, k predlagani vsebini oziroma k predlaganim amandmajem. Torej prvi
               amandma v 5. členu se drugi odstavek spremeni tako, da se pred besedo <q>"vodenjem"</q> črta
               besedo <q>"in"</q> ter se namesto nje vstavi <q>"vejica"</q>, besede citiram: in v vseh drugih
               zadevah pa nadomestijo z besedami <q>"in sodelovanjem delavcev pri upravljanju"</q>. Ta
               amandma dejansko v določeni meri vključuje tudi amandma vlade pod številko dva. Tako,
               da če bo ta amandma sprejet, potem postane drugi amandma vlade brezpredmeten. Želi
               kdo razpravljati? Najprej dr. Plavšakova!</p>
            </sp>
            <sp xml:id="SDT3-OZG-Redna-009-2001-05-10.sp111">

               <speaker>DR. NINA PLAVŠAK:</speaker>

               <p>Predlagatelj temu amandmaju ne nasprotuje, ker na vsebinsko v bistvu ustreznejši
               način skuša doseči tisti namen ohraniti rabo slovenskega jezika na področjih, ki so
               pomembna za delovanje družbe. V bistvu na ustreznejši način, kot pa amandma vlade,
               tako da mu ne nasprotujemo.</p>
            </sp>
            <sp xml:id="SDT3-OZG-Redna-009-2001-05-10.sp112">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi kdo razpravljati? Kolega Kelemina!</p>
            </sp>
            <sp xml:id="SDT3-OZG-Redna-009-2001-05-10.sp113">

               <speaker>BRANKO KELEMINA:</speaker>

               <p>Jaz prav gotovo podpiram ta amandma, ker se mi zdi, da je dal neko dopolnitev oziroma
               tudi bolj jasno opredelil pač to uporabo slovenskega jezika, oziroma kdaj pač je
               potrebno, da mora poslovodstvo zagotoviti uporabo slovenskega jezika. Samo ne vem, ne
               bi rad bil ne vem kako pameten, malo se mi zdi pa vseeno, da je težka ta slovnično,
               ali pa ne vem, se mi zdi nekam težek stavek, celotni odstavek v bistvu. Tako, da bi
               mogoče, sedaj je pač konec, drugače se ne da napisati. Tako, da ne vem tudi, če so ti
               vsi skloni pravilno opredeljeni. Ampak drugače pa amandma podpiram.</p>
            </sp>
            <sp xml:id="SDT3-OZG-Redna-009-2001-05-10.sp114">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi še kdo razpravljati? Gospod Valič.</p>
            </sp>
            <sp xml:id="SDT3-OZG-Redna-009-2001-05-10.sp115">

               <speaker>GOSPOD VALIČ:</speaker>

               <p>Mogoče samo preberem, kako to zveni, celoten tekst?</p>
            </sp>
            <sp xml:id="SDT3-OZG-Redna-009-2001-05-10.sp116">

               <speaker>PREDSEDNIK FRANC (FERI) HORVAT:</speaker>

               <p>Ni treba, imamo zakon pred sabo. Če ni več interesentov za razpravo, predlagam, da
               glasujemo o podpori temu amandmaju.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Odbor amandma podpora in potem odpade potreba o opredeljevanju do drugega amandmaja.</p>
               <p>Prehajamo k 12. členu. Kolega Drobnič, izvolite!</p>
            </sp>
            <sp xml:id="SDT3-OZG-Redna-009-2001-05-10.sp117">

               <speaker>MAG. JANEZ DROBNIČ:</speaker>

               <p>...<stage>/Ni razumljivo, ni vključen./</stage>... Jaz predlagam, da ...<stage>/Ni razumljivo, ni
                  vključen./</stage>... amandma
               prevzame ..., ki sem ga pripravil k 7. členu in sicer s ciljem ustreznejšega ...
               slovenskega jezika ... Lahko ga preberem.</p>
            </sp>
            <sp xml:id="SDT3-OZG-Redna-009-2001-05-10.sp118">

               <speaker>PREDSEDNIK FRANC (FERI) HORVAT):</speaker>

               <p>Ga poznate? Prosim.</p>
            </sp>
            <sp xml:id="SDT3-OZG-Redna-009-2001-05-10.sp119">

               <speaker>MAG. JANEZ DROBNIČ:</speaker>

               <p>In potem dal v odločanje.</p>
            </sp>
            <sp xml:id="SDT3-OZG-Redna-009-2001-05-10.sp120">

               <speaker>PREDSEDNIK FRANC (FERI) HORVAT):</speaker>

               <p>Izvolite.</p>
            </sp>
            <sp xml:id="SDT3-OZG-Redna-009-2001-05-10.sp121">

               <speaker>MAG. JANEZ DROBNIČ:</speaker>

               <p>A ga bo prevzel matični odbor ali ne bo in predložil, glede na to, da sem ga jaz
               razmeroma pozno dobil, to pobudo ... V začetku prve alinee 7. člena se opusti
               pomišljaj, za izrazom sestavni del ... se postavi pika in črta se druga alinea. Tako
               da je spremenjena vsebina 7. člena, se besedilo glasi. Tretji odstavek 20. člena se
               spremeni tako, da se glasi. Ne glede na prvi odstavek tega člena se v firmi lahko
               uporabljajo besede v tujem jeziku, ki ustrezajo firmi oziroma ... sestavni del firme.
               Obrazložitev. Z amandmajem se bistveno ... možnost praktične ali poljubne uporabe
               tuje jezičnih ..., fantazijskih poimenovanj. Tako namreč piše ... <stage>/se ne razume,
               ropot./</stage> ... oziroma ... sestavinah in ... firm. ... <stage>/govorijo, se ne razume./</stage> ... se
               bonadaljeval jezikovni ... proces ... v Sloveniji sproža z uveljavitvijo zdaj
               veljavnega 20. člena zakona o gospodarskih družbah leta 1993.</p>
            </sp>
            <sp xml:id="SDT3-OZG-Redna-009-2001-05-10.sp122">

               <speaker>PREDSEDNIK FRANC (FERI) HORVAT):</speaker>

               <p>Hvala kolega Drobnič. Zdaj, kar se formalnih pogojev tiče je možno amandmirati ta
               člen, ker je bil amandmiran v drugi obravnavi, seveda zdaj je pa vprašanje vsebine.
               Prosil bi za mnenje predstavnico vlade in pa morda tudi iz sekretariata.</p>
            </sp>
            <sp xml:id="SDT3-OZG-Redna-009-2001-05-10.sp123">

               <speaker>DR. NINA PLAVŠAK:</speaker>

               <p>Vsebinsko se ta amandma, sistem amandmaja, ker z osnovnim 7. členom se spreminja, z
               osnovnim 7. členom kot je v besedilu predloga za tretjo obravnavo, se spreminja
               tretji odstavek 20. člena. In vsebinsko se v bistvu ta predlog amandmaja razlikuje od
               besedila samo po tem, da se ena od izjem dodatnih, ki jo novi tretji odstavek
               določain sicer, če gre za mrtvi jezik ali fantazijska poimenovanja, opusti.</p>
            </sp>
            <sp xml:id="SDT3-OZG-Redna-009-2001-05-10.sp124">

               <speaker>PREDSEDNIK FRANC (FERI) HORVAT):</speaker>

               <p>To pomeni črtanje te alinee.</p>
            </sp>
            <sp xml:id="SDT3-OZG-Redna-009-2001-05-10.sp125">

               <speaker>DR. NINA PLAVŠAK:</speaker>

               <p>Ne, samo nekaj bi vas rada opozorila, ker fantazijska poimenovanja, je pa ravno
               fantazijsko ime. Ne, ampak saj to je, ne saj pravim, da to je v osnovnem besedilu je,
               to kar je že, vi pa predlagate, da se črta to. V bistvu v osnovi s tem vašim
               amandmajem, samo predlagate, če vzamete osnovno besedilo 7. člena, s katerim se
               spreminja tretji odstavek. Ne, dane bo pomote, da, lahko uporabljajo besede. Ne, ne,
               7. člen novele morate gledati, 7. člen novele. Vi želite v bistvu spremeniti sedanji
               predlog novega tretja odstavka 20. člena tako, da se ta zadnji del ali če gre za
               mrtvi jezik ali fantazijska poimenovanja, črta, ker to je edina razlika. Ne, ker, ne,
               prvi del je itak enak.</p>
            </sp>
            <sp xml:id="SDT3-OZG-Redna-009-2001-05-10.sp126">

               <speaker>MAG. JANEZ DROBNIČ:</speaker>

               <p>... <stage>/Ni vključen./</stage> ... Jaz bi predlagal torej, da se opredeli, torej matično telo,
               na zasedanju državnega zbora
               </p>
            </sp>
            <sp xml:id="SDT3-OZG-Redna-009-2001-05-10.sp127">

               <speaker>DR. NINA PLAVŠAK:</speaker>

               <p>Ne, ker hočem vam povedati, če črtate fantazijska poimenovanja, potem pazite,
               Maximarket mora spremeniti firmo, to so fantazijska poimenovanja, Mercator, Nama. To
               vam hočem povedati, to boste s tem povzročili, ker fantazijsko ime je lahko skovanka
               iz nečesa, ker ne ustreza nobenemu jeziku ali pa izpeljanka iz tujega jezika ali pa
               Mercator v bistvu iz latinskega, torej mrtvega jezika. Če ta dodatek črtate.</p>
            </sp>
            <sp xml:id="SDT3-OZG-Redna-009-2001-05-10.sp128">

               <speaker>PREDSEDNIK FRANC (FERI) HORVAT):</speaker>

               <p>To je zelo velik poseg. Ja, kolega Drobnič.</p>
            </sp>
            <sp xml:id="SDT3-OZG-Redna-009-2001-05-10.sp129">

               <speaker>MAG. JANEZ DROBNIČ:</speaker>

               <p>Če boste pogledali v te, to kar ste zdaj omenili, Maximarket, naziv, to je firma, to
               je firma, to ni fantazijsko ime.</p>
            </sp>
            <sp xml:id="SDT3-OZG-Redna-009-2001-05-10.sp130">

               <speaker>DR. NINA PLAVŠAK:</speaker>

               <p>Ne, ne, pazite, fantazijsko, glejte, firma družbe je sestavljena iz treh obveznih
               sestavin. Fantazijsko ime, kratka označba dejavnosti in označba pravno organizacijske
               oblike. Tretji odstavek določa kdaj se v posameznih od teh sestavin in sicer zlasti
               pri fantazijskem imenu, smejo uporabljati besede, ki niso slovenske. In sicer, kadar
               ustrezajo firmam družbenikov. Ne, ne, ni res, če črtate tale fantazijska
               poimenovanja, morajo Mercator, Maximarket, Nama, samo takole okrog se obrnite,
               spremeniti svoje firme, torej fantazijsko ime, ki je sestavni del firme.</p>
            </sp>
            <sp xml:id="SDT3-OZG-Redna-009-2001-05-10.sp131">

               <speaker>PREDSEDNIK FRANC (FERI) HORVAT):</speaker>

               <p>Kolega Kelemina.</p>
            </sp>
            <sp xml:id="SDT3-OZG-Redna-009-2001-05-10.sp132">

               <speaker>BRANKO KELEMINA:</speaker>

               <p>Hvala lepa za besedo. Jaz bi vprašal predstavnico vlade ali 13. člen še velja.
               Starega zakona. Starega zakona, kjer piše firma ima lahko dodatne sestavine, ki ...
               podobne ... <stage>/Prekinjen, se ne razume/</stage> ... <stage>/Ni vključen./</stage> ... komentar pa je tega,
               kako imenovana dodatnasestavina, ki se uporablja izraz fantazijski dodatek, ki je
               obvezen pri kapitalskih družbah in tako naprej, torej 13. člen če velja. 13. člen če
               velja in ... tega fantazijskega imena. Zdaj če je to nemogoče, potem pa ne vem, mi
               razložite, jaz se opravičujem.</p>
            </sp>
            <sp xml:id="SDT3-OZG-Redna-009-2001-05-10.sp133">

               <speaker>DR. NINA PLAVŠAK:</speaker>

               <p>Ne, vi boste s tem, ko boste rekli, da se za fantazijsko ime mora uporabiti beseda v
               slovenskem jeziku, ja oprostite, sem profesor kooperacijskega prava, toliko mi pa
               verjetno lahko zaupate, da vam prav razlagam.</p>
            </sp>
            <sp xml:id="SDT3-OZG-Redna-009-2001-05-10.sp134">

               <speaker>PREDSEDNIK FRANC (FERI) HORVAT):</speaker>

               <p>Ja, kolega Kelemina.</p>
            </sp>
            <sp xml:id="SDT3-OZG-Redna-009-2001-05-10.sp135">

               <speaker>BRANKO KELEMINA:</speaker>

               <p>Gospa Plavšakova, poglejte, a zdajle, ko ni bilo tako, zdajle mi zdaj to na novo,
               tale določba je zdajle nova. Zdajle v starem zakonu, v 20. členu tretji odstavek
               veste koga piše. In tudi 13. člen starega zakona pač smo imeli, ki se nanaša, se
               pravi tretji odstavek se potem naslanja na 13. člen tega zakona. In če zdajle tako ni
               bilo, a to je zdaj pomenilo, da teh fantazijskih znakov do zdajle nismo smeli imeti,
               ali smo jih lahko imeli ali kako je zdajle to. To mi pa morate zdajle razložiti, a
               smo zdaj bili nasprotno z zakonom ali kako.</p>
            </sp>
            <sp xml:id="SDT3-OZG-Redna-009-2001-05-10.sp136">

               <speaker>DR. NINA PLAVŠAK:</speaker>

               <p>Lahko, sedaj so se lahko uporabljali, če gre za fantazijsko ime.</p>
            </sp>
            <sp xml:id="SDT3-OZG-Redna-009-2001-05-10.sp137">

               <speaker>BRANKO KELEMINA:</speaker>

               <p>Lahko uporabljali. Do zdajle so se lahko.</p>
            </sp>
            <sp xml:id="SDT3-OZG-Redna-009-2001-05-10.sp138">

               <speaker>DR. NINA PLAVŠAK:</speaker>

               <p>Do zdaj so se lahko uporabljali kot fantazijska imena. Tale 13. člen se pa nanaša na
               dodatne sestavine poleg treh obveznih sestavin v firmi. Firma ima tri obvezne
               sestavine. Firma vsake gospodarske družbe mora imeti po zakonu tri obvezne sestavine,
               lahko ima pa tudi  dodatne
               sestavine, na podlagi katerih se dodatno razločuje od drugih, ki opravljajo podobno
               dejavnost.</p>
            </sp>
            <sp xml:id="SDT3-OZG-Redna-009-2001-05-10.sp139">

               <speaker>PREDSEDNIK FRANC (FERI) HORVAT:</speaker>

               <p>Hvala. Dr. Plavšakova. <stage>(Glasovi iz ozadja.)</stage></p>
            </sp>
            <sp xml:id="SDT3-OZG-Redna-009-2001-05-10.sp140">

               <speaker>DR. NINA PLAVŠAK:</speaker>

               <p>S 7. členom se spreminja tretji odstavek. Namesto sedanjega tretjega odstavka, to
               pomeni, sedanji tretji odstavek je določal, da se ne nanaša na 13. člen. S 7. členom,
               kot je v besedilu zakona, se ta sedanji tretji odstavek črta in nadomesti s tem
               besedilom. Do tega je pa prišlo zaradi nejasnosti pri uporabi v praksi. Če pa vi zdaj
               tukaj fantazijsko poimenovanje ven črtate, ob tem, da se sicer 13. člen uporablja, ne
               pa več tretji odstavek 20. člena, kot ga imate tam zapisanega v komentarju, ste
               črtali možnost uporabe fantazijskih poimenovanj, ki niso v slovenskem jeziku samo
               potem nehajo biti fantazijska. To vam hočem povedati. <stage>(Glasovi z ozadja.)</stage></p>
            </sp>
            <sp xml:id="SDT3-OZG-Redna-009-2001-05-10.sp141">

               <speaker>PREDSEDNIK FRANC (FERI) HORVAT:</speaker>

               <p>Vprašam kolega Drobniča po razčiščevanju. Težko je tako zadevo res zelo razčiščevati
               in razčistiti, tako da sem ...</p>
            </sp>
            <sp xml:id="SDT3-OZG-Redna-009-2001-05-10.sp142">

               <speaker>MAG. JANEZ DROBNIČ:</speaker>

               <p>Moj predlog je bil, seveda, da apeliram na ostale poslance. Ker zdaj, če se odločimo
               za to, da gre naprej, še ne pomeni, morda dodatno razčistimo to skladnost, pa potem
               se odločimo. Nam ne gre za to, da bomo tu opozicijsko ravnali nekje <q>"afront"</q>. Želimo
               seveda normalno uporabo firme in vseh delov, ki so sestavni del firme. Po drugi
               strani pa želimo na neki primerni način zaščititi slovenski jezik. To je. Saj ni...
               In če tisto, kar govorite, da je zaščita jezika na takšni ravni, da bo to dostojno,
               potem se z vašim komentarjem strinjam. Samo jaz se bojim, da to ne bo to. Zato je moj
               predlog bil takšen. In če se bo ugotovilo, da je vaša zadeva korektna in je ohranitev
               v slovenskem jeziku, bom jaz v državnem zboru glasoval celo proti temu amandmaju.
               Moram reči, dami je na hitro... In nismo uspeli tako hitro vseh elementov proučiti.
               Zdaj ste mi navrgli nekih novih reči. Gre pa seveda za slovenski interes, ne gre za
               interes Nove Slovenije, ali pa mene. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp143">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Drobnič. Jaz niti malo ne dvomim v dobronamernost pri tem predlogu,
               vendar pa se po drugi strani bojim tudi glede na pojasnila dr. Plavšakove na
               tveganja, da bi šli v drugo skrajnost in povzročili težave dejansko. Škoda je, da
               niste prej tega predloga dali, ker je bil čas, da bi ga lahko bolj temeljito
               razčistili. Mi smo zdaj  tudi
               v časovni stiski, ker danes je zadnja možnost, da še oblikujemo amandmaje na zakon.
               Da, gospod Valič.</p>
            </sp>
            <sp xml:id="SDT3-OZG-Redna-009-2001-05-10.sp144">

               <speaker>GOSPOD VALIČ:</speaker>

               <p>Čisto kot pravnik. Če se črta zadnja alinea sprememb 7. člena, torej če gre za mrtvi
               jezik ali fantazijska poimenovanja, potem se onemogoči uporaba 13. člena ta trenutek.
               Tako, da samo ta predlog ni dovolj, če želite.</p>
            </sp>
            <sp xml:id="SDT3-OZG-Redna-009-2001-05-10.sp145">

               <speaker>PREDSEDNIK FRANC (FERI) HORVAT:</speaker>

               <p>Hvala za to pojasnilo. Če je temu tako, bi težko podprl tak amandma. Ali vztrajate
               na njem? <stage>(Glasovi z ozadja.)</stage> Če še enkrat ponovim. Predlog amandmaja je, da se 7.
               člen spremeni in se glasi: Tretji odstavek 20. člena se spremeni tako, da se glasi:
               Točka 3, ne glede na prvi odstavek tega člena firme lahko uporabljajo besede v tujem
               jeziku, če ustrezajo firmi oziroma imenom družbenikov, ki so sestavni del firme.
               Dajem predlog amandmaja na glasovanje.</p>
               <p>Kdo je za? <stage>(2 člana.)</stage> Je kdo proti? <stage>(6 članov.)</stage></p>
               <p>Ugotavljam, da predlog ni sprejet.</p>
               <p>Prehajamo k 12. členu, kjer imamo tri predloge amandmajev. Ne bom jih bral. Bi kar
               dal v razpravo vse tri amandmaje. Dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp146">

               <speaker>DR. NINA PLAVŠAK:</speaker>

               <p>Kar se tiče prvega amandmaja, ki rok za predložitev letnih poročil podaljšuje iz
               dveh na tri mesece in s tem hkrati tudi zaradi uskladitve podaljšuje rok za
               predložitev statističnih podatkov na tri mesece, je predlagatelj v drugi obravnavi na
               zahtevo organov, ki se ukvarjajo s statističnimi raziskavami spremenil oba roka na
               dva meseca, ker so pojasnili, da je zaradi potreb statističnih raziskav, da so
               čimprej ti makroekonomski agregatni podatki na razpolago, potrebno, da se ti podatki
               predložijo v dveh mesecih po koncu poslovnega leta. S tega razloga so vsi roki za
               predlaganje letnih poročil dvomesečni. Pri načelu ažurnega vodenja knjigovodstva, ki
               naj bi veljalo za vse gospodarske subjekte, gospodarski subjekti s tem ne bi smeli
               imeti težav. Ker tisti, ki ažurno vodijo knjigovodstvo, imajo lahko praktično v prvem
               mesecu po koncu poslovnega leta sestavljena ta letna poročila. Zlasti, ker za majhne
               subjekte veljajo poenostavitve. Hotela sem opozoriti na razlog, zaradi katerega je
               prišlo do dvomesečnega roka.</p>
            </sp>
            <sp xml:id="SDT3-OZG-Redna-009-2001-05-10.sp147">

               <speaker>PREDSEDNIK FRANC (FERI) HORVAT:</speaker>

               <p>Hvala, dr. Plavšakova. Kolega Kavčič.</p>
            </sp>
            <sp xml:id="SDT3-OZG-Redna-009-2001-05-10.sp148">

               <speaker>BLAŽ KAVČIČ:</speaker>

               <p>Jaz sem  na splošno prijatelj
               enostavnih pogojev in prijaznih pogojev za poslovanje. Vendar menim, da v Sloveniji v
               določenih parametrih smo dosegli neko raven, ki morda presega, najmanj kar lahko
               rečem, povprečje Evropske skupnosti. Nekaterim smo se odpovedali, kot je na področju
               plačilnega prometa oziroma se odpovedujemo, nekatere pa še ohranjamo. Ena od teh
               stvari je, v Sloveniji imamo razmeroma hitro na razpolago možnost vpogleda v baze
               podatkov o poslovnih rezultatih poslovnih subjektov, in to moramo ohranjati.</p>
               <p>Zato bi tu absolutno podprl vlado v nadaljnjem zadržanju dveh mesecev, in se ne bi
               strinjal s podaljšanjem tega roka za 50% praktično, z dva na tri mesece.</p>
            </sp>
            <sp xml:id="SDT3-OZG-Redna-009-2001-05-10.sp149">

               <speaker>PREDSEDNIK FRANC (FERI) HORVAT:</speaker>

               <p>Hvala. Predstavnica sekretariata.</p>
            </sp>
            <sp xml:id="SDT3-OZG-Redna-009-2001-05-10.sp150">

               <speaker>ANDREJA KURENT /?/:</speaker>

               <p>Hvala. Sekretariat na tole vsebino sicer nima pripomb, s poslovniškega vidika pa
               opozarjamo, da če bi bil ta amandma sprejet, bo treba vložiti še dva uskladitvena, in
               sicer k 135. in 138. členu, ker sta sicer neusklajena.</p>
            </sp>
            <sp xml:id="SDT3-OZG-Redna-009-2001-05-10.sp151">

               <speaker>PREDSEDNIK FRANC (FERI) HORVAT:</speaker>

               <p>Hvala za opozorilo. Ja, izvolite!</p>
            </sp>
            <sp xml:id="SDT3-OZG-Redna-009-2001-05-10.sp152">

               <speaker>GOSPA ROMANA:</speaker>

               <p>(Romana ...<stage>/nerazumljivo/</stage>, gospodarska zbornica.) Jaz bi kljub vsemu še želela podati
               pojasnilo in vam v bistvu nekako pojasniti glede bojazni, da podatki, ki jih zdaj
               zagotavljamo v državi glede statistike ne bi bili na voljo v tako kratkem času, kot
               so.</p>
               <p>Začela bom v bistvu od zadnjega konca. In sicer, organ oziroma institucija, ki zbira
               in obdeluje statistične podatke, le-te potem predoči javnosti do 15. aprila. To bi
               pomenilo, ob sedaj veljavni zakonodaji, da imajo tisti, ki morajo letna poročila
               pripraviti, na voljo dva meseca časa, to vse posredujejo instituciji sedaj že v
               elektronski obliki, kar je pač napredek kot včasih, ko je bilo to še na papirju,
               potem pa ima ta institucija en mesec in pol časa za obdelovanje. Mislim, da so se
               časi tudi na tem področju spremenili in da bi morda, tako kot je bilo danes že
               večkrat ugotovljeno, od antibirokratskeega programa in tako naprej, morda ta čas
               oziroma to razmerje časa spremenili v korist podjetij, družb oziroma samostojnih
               podjetnikov. V ničemer s tem ne bi onemogočili Sloveniji, da ne bi imela ažurnih
               podatkov, in bi zadostili tudi vsem mednarodnim zahtevam.</p>
               <p>To posebej poudarjam, gre samo za prenos razdelitev potrebnega časa. Mislim, da se z
               mano strinjate, da je za kvalitetno izdelavo, za vsebino, potrebno bistveno več časa
               kot potem samo za seštevek in obdelavo teh podatkov, ki so na disketah, ki so v
               elektronski obliki.</p>
               <p>Toliko zaenkrat, pa mogoče še v nadaljevanju.</p>
            </sp>
            <sp xml:id="SDT3-OZG-Redna-009-2001-05-10.sp153">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod Sedovnik.</p>
            </sp>
            <sp xml:id="SDT3-OZG-Redna-009-2001-05-10.sp154">

               <speaker>GOSPOD SEDOVNIK:</speaker>

               <p>Gospod predsednik, hvala za besedo.</p>
               <p>V celoti podpiramo predlog, ki ste ga dali. Morda v dopolnitev samo še nekaj.</p>
               <p>V tujini so ti roki praviloma daljši. Nemčija ima šest mesecev, Italijani imajo
               štiri mesece. In če se že zgledujemo tudi po teh zadevah, verjetno ne kar tako, ampak
               iz razlogov, ki jih je kolegica tudi predstavila, bi predlagal, da odbor o tej zadevi
               razmisli in da podpre ta rok, ki je samo za mesec dni daljši. Osebno menim, da bi
               morda dali lahko še več časa. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp155">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Kavčič.</p>
            </sp>
            <sp xml:id="SDT3-OZG-Redna-009-2001-05-10.sp156">

               <speaker>BLAŽ KAVČIČ:</speaker>

               <p>Imam samo kratko repliko na izvajanje kolegice iz gospodarske zbornice.</p>
               <p>Strinjal se bom s tem stališčem v tistem delu, ko govori  o tem, da bi se dalo roke za obdelavo teh podatkov, še
               posebej, ko so v elektronski obliki, skrajšati. In ko pride ta zadeva na dnevni red,
               se bomo verjetno v tej točki strinjali.</p>
               <p>Ne bi se pa strinjal z logiko, da se lahko zdaj podjetjem podaljša, z neko drugo
               ureditvijo pa, recimo, obdelovalcem teh podatkov skrajša. Sam sem pristaš, da se ne
               podaljšujejo roki za podjetja, da pa se, kar pa je verjetno predmet podzakonskih
               ureditev, ki urejajo področje rokov za objavo teh podatkov, seveda tam poskuša
               realizirati to, kar vi ocenjujete, da bi bilo že možno. Podpiram to vaše stališče,
               vendar vztrajam pri tem, da je tu vladni predlog treba podpreti.</p>
            </sp>
            <sp xml:id="SDT3-OZG-Redna-009-2001-05-10.sp157">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi še kdo razpravljati? Če ne, dajem na glasovanje podporo oziroma ne
               podporo prvemu amandmaju.</p>
               <p>Kdo je za? <stage>(4 člani.)</stage> Je kdo proti? <stage>(4 člani.)</stage></p>
               <p>Amandma ni sprejet.</p>
               <p>Potem imamo pod 2. točko amandma vlade, ki ga dajem na glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>In pod točko 3 amandma... Ja, kolega Janc.</p>
            </sp>
            <sp xml:id="SDT3-OZG-Redna-009-2001-05-10.sp158">

               <speaker>BRANKO JANC:</speaker>

               <p>Mogoče bi samo, ne iz vsebinskega, pač pa iz čisto slovničnega vidika. Ne vem, če je
               ta tekst, ki je tu predložen, z besedami <q>"in sicer bodisi v ustrezni elektronski
               bodisi v pisni obliki"</q>. To je kolegica Stana, mislim, da ima več izkušenj, vendar
               mislim, da bi bila tudi dikcija boljša in zakonsko bolj sprejemljiva, da te besede
               črtamo iz teksta tega člena. Tako da bi se glasil, <q>"in sicer v ustrezni elektronski
               oziroma v pisni obliki"</q>. In če je, drugače predlagam, da je amandma odbora.</p>
            </sp>
            <sp xml:id="SDT3-OZG-Redna-009-2001-05-10.sp159">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Janc. Dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp160">

               <speaker>DR. NINA PLAVŠAK:</speaker>

               <p>Jaz nimam nekaj... Mislim, če bo potem povsem jasno, ker razlog za ta amandma je bil,
               ker je pri branju, ko bo nekdo tretji bral, postalo nejasno, ali zdaj organizacija
               izbira, v kakšni obliki ti bo dala te podatke, ali izbereš sam in rečeš, želim jih v
               elektronski ali pa želim jih v pisni. In namen tega amandmaja vlade je bil samo
               odpraviti to nejasnost, da bo povsem jasno, da v obliki, v kateri jo subjekt zahteva,
               v takšni obliki ima pravico prejeti podatke.</p>
            </sp>
            <sp xml:id="SDT3-OZG-Redna-009-2001-05-10.sp161">

               <speaker>PREDSEDNIK FRANC (FERI) HORVAT:</speaker>

               <p>Kolega Kavčič.</p>
            </sp>
            <sp xml:id="SDT3-OZG-Redna-009-2001-05-10.sp162">

               <speaker>BLAŽ KAVČIČ:</speaker>

               <p>Pri oblikovanju tega amandmaja sem imel aktivno vlogo, in sva se o besedilu z dr.
               Plavšakovo pogovarjala.</p>
               <p>Strinjal bi se, da morda izgleda na prvi pogled ta <q>"bodisi bodisi"</q> nekoliko okorno,
               vendar je zelo precizen. Alternativa temu bi verjetno ne mogla biti tisto, kar je
               predlagal kolega Janc, ampak bi lahko bila alternativa temu <q>"ali"</q>, torej, <q>"v ustrezni
               elektronski ali v pisni obliki"</q>, vendar bi bila zadeva nekoliko manj jasna kot
               mislim, da je tako, kot je formulirana sedaj, ko izrazito pojasni, da  ali v eni ali v drugi obliki, ne
               pa v obeh. Tako, da mislim, da ta zadeva bi že šla sedaj čez tisto mejo nekega
               perfekcionističnega peglanja, ki ne vem, če je to kaj pomembno. Bolj pomembno je bilo
               to, ker vsebinska osnova, zakaj je ta amandma tukaj, je pa, da so nekateri konkurenti
               na področju objavljanja podatkov čutili tu bojazen, da če stvar ne bi bila tako
               postavljena, kot s tem amandmajem je, ne bi imeli ustreznega dostopa do podatkov v
               elektronski obliki, kar bi bilo pa slabo, bi bil recimo korak nazaj v zagotavljanju
               konkurenčnosti na tem področju slovenskega trga. Tako da mislim, da velja vendarle ta
               amandma tako kot je napisan podpreti.</p>
            </sp>
            <sp xml:id="SDT3-OZG-Redna-009-2001-05-10.sp163">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi še kdo razpravljati? Kolega Janc!</p>
            </sp>
            <sp xml:id="SDT3-OZG-Redna-009-2001-05-10.sp164">

               <speaker>BRANKO JANC:</speaker>

               <p>Jaz sem hotel samo dobronamerno opozoriti na samo besedno zvezo in glede na to, da
               sem sodeloval že pri par 100 zakonih, teh besed še v nobenem zakonu ni bilo v taki
               obliki uporabljeno in mogoče bi kolegica Kurentova, ki verjetno recenzira te zakone,
               tudi potrdila.</p>
            </sp>
            <sp xml:id="SDT3-OZG-Redna-009-2001-05-10.sp165">

               <speaker>PREDSEDNIK FRANC (FERI) HORVAT:</speaker>

               <p>No, jaz v dober namen ne dvomim, tudi mene, bi rekel, skoraj da malo moti, tako po
               občutku ta beseda <q>"bodisi"</q>, in se mi je zdelo, da bi brez te besede tudi bila zadeva
               jasna. Ampak sedaj preverimo, če je to res.</p>
            </sp>
            <sp xml:id="SDT3-OZG-Redna-009-2001-05-10.sp166">

               <speaker>GOSPA KURENT:</speaker>

               <p>Verjetno se boste spomnili, to je bila debata že pri drugi fazi, kjer je sekretariat
               tudi pisno opozoril. V bistvu takrat ni bilo razprave. Mi še vedno menimo, da je to
               beseda, ki je neprimerna za zakonsko besedilo. Kot je rekel gospod Janc, v vseh
               100-tinah zakonov tega ni. Sekretariatu bi bila odločitev odbora v tem primeru zelo v
               pomoč, ali v končni redakciji tekom celega zakona to brišemo oziroma nadomestimo z
               besedo <q>"ali"</q>, kot je tudi v drugih zakonih, ali pa se v tem zakonu ohrani in s tem se
               v bistvu odpre tudi pot naprej tudi za druge zakone. Hvala.</p>
            </sp>
            <sp xml:id="SDT3-OZG-Redna-009-2001-05-10.sp167">

               <speaker>PREDSEDNIK FRANC (FERI) HORVAT:</speaker>

               <p>Dr. Plavšakova!</p>
            </sp>
            <sp xml:id="SDT3-OZG-Redna-009-2001-05-10.sp168">

               <speaker>DR. NINA PLAVŠAK:</speaker>

               <p>Tudi meni se je pred tremi leti takšen besedni niz bil zelo nenavaden. Ker pa pač
               zaradi svojega drugega strokovnega dela sem velikokrat deležna lektoriranja in to od
               lektorjev, ki so specializirani in vajeni, in imajo posluh do pravnega jezika, pa so
               me prepričali, da na takšen način zelo jasno poveš, da gre za dve alternativi, sem
               pač začela dosledno uporabljati in so mi tudi razložili, da to je vskladu s sodobno
               slovensko slovnico. Še marsikateri tak drug uzus, ki se ti vleče zato, ker ga imaš v
               ušesih že od nekdaj, so mi na ta način odpravili.</p>
               <p>Lepo prosim, ker ta zakon je itak strokovno in vsebinsko zahteven, ne dovoliti, da
               se sedaj v tej redakciji <q>"bodisi-bodisi"</q> nadomešča z <q>"ali"</q>, ker lahko pride do
               pojmovno drugačnih, v nekaterih zadevah, opredelitvah. Je pa nedvomno ta besedni niz
               korekten in skladen s sodobno rabo slovenskega jezika.</p>
            </sp>
            <sp xml:id="SDT3-OZG-Redna-009-2001-05-10.sp169">

               <speaker>PREDSEDNIK FRANC (FERI) HORVAT:</speaker>

               <p>Hvala dr. Plavšakova. Želi še kdo razpravljati? Kolega Janc!</p>
            </sp>
            <sp xml:id="SDT3-OZG-Redna-009-2001-05-10.sp170">

               <speaker>BRANKO JANC:</speaker>

               <p>Jaz  bom seveda podprl. Jaz sem
               se dal prepričati dr. Plavšakovi in bom podprl ta tretji amandma. Vendar, ker ima
               državni zbor, mislim, da tudi komisijo za slovenski jezik, ki jo vodi, mislim, da
               slavistka gospa Pogorevčeva, bi predlagal dodatni sklep, da pa mogoče le njej
               prepustimo, da pretehta upravičenost take dikcije ali ne. Hvala.</p>
            </sp>
            <sp xml:id="SDT3-OZG-Redna-009-2001-05-10.sp171">

               <speaker>PREDSEDNIK FRANC (FERI) HORVAT:</speaker>

               <p>To je ena možnost, edino. Res je pa to, da mimo tega ne moremo iti, kot pravi gospa
               Kurentova, da s tem pravzaprav naredimo en prejudic, da potem to odpira verižno
               reakcijo lahko možnost, da potem tudi v drugih zakonih to lahko isto pojavlja. Tako,
               da verjetno bi s tega vidika že, ne glede na to, tudi če ostanemo pri taki dikcij
               sedaj, ne bi bilo odveč preveriti dejansko še strokovnjake za slovenski jezik in
               pravnega skupaj.</p>
            </sp>
            <sp xml:id="SDT3-OZG-Redna-009-2001-05-10.sp172">

               <speaker>DR. NINA PLAVŠAK:</speaker>

               <p>Ne, ne, jaz samo plediram, da lepo prosim, ne pri tako zahtevnem zakonu iti, v tretjo
               obravnavi, v končni redakciji popravljati, ker se lahko zaradi tega zgodi, da včasih
               nekaj, kar je bila določena kot jasna, izključujoča alternativa, zaradi spremembe teh
               veznikov postane nekaj drugega. Jasno, da če bo v bodoče za druge zakone odločeno, da
               je to nepravilna raba slovenskega jezika, predlagatelj teh besednih nizov ne bo več
               uporabljal. Jaz samo plediram, ne v tem zakonu, ki je že itak zelo zahteven, da ne bo
               prišlo do napačne povezave potem, takrat, kadar je bilo to uporabljeno.</p>
            </sp>
            <sp xml:id="SDT3-OZG-Redna-009-2001-05-10.sp173">

               <speaker>PREDSEDNIK FRANC (FERI) HORVAT:</speaker>

               <p>Hvala, dr. Plavšakova. No, jaz predlagam, da ne bi zadeve res kakorkoli
               zakomplicirali, da podpremo to rešitev, ki jo vlada predlaga. Drugič pa, da sprejmemo
               en tak delovni sklep odbora v tem smislu, kot je kolega Janc predlagal, priporočilo.
               Kako se imenuje ta komisija? No, ta komisija skupaj s sekretariatom za pravne zadeve,
               da preveri primernost take dikcije potem za prihodnje primere.</p>
            </sp>
            <sp xml:id="SDT3-OZG-Redna-009-2001-05-10.sp174">

               <speaker>DR. NINA PLAVŠAK:</speaker>

               <p>To pomeni, da želite, da se v tem zakonu obdrži? To moramo mi vedeti za končno
               redakcijo.</p>
            </sp>
            <sp xml:id="SDT3-OZG-Redna-009-2001-05-10.sp175">

               <speaker>PREDSEDNIK FRANC (FERI) HORVAT:</speaker>

               <p>Tako, tukaj ostane tako, kot je. Dajem predlog podpore amandmaju na glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Amandma je podprt.</p>
               <p>Prehajamo k 15. členu, kjer imamo dva amandmaja. Prvi je amandma vlade in pa drugi
               je predlog obrtne zbornice za amandma odbora. Odpiram razpravo. Kolega Pohorec!</p>
            </sp>
            <sp xml:id="SDT3-OZG-Redna-009-2001-05-10.sp176">

               <speaker>VALENTIN POHOREC:</speaker>

               <p>Meni osebno se zdi, da bi bil prvi amandma oziroma pod točko ena sprejemljivejši,
               enostavnejši, preglednejši od drugega, čeprav je sedaj veljal ta drugi. Sistem
               ugotavljanja treh pogojev, s tem, da bi bilo povečano število zaposlenih pet, ne pa tri. To zmanjšanje jaz
               mislim, da nič ne prinese bistvenega, pa tudi, da je povprečno vrednost poslovnih
               sredstev v tem primeru ni tako relevantna. Neko mejo moramo verjetno postaviti,
               čeprav se mi zdi, da tudi dvostavno knjigovodstvo nič ni, tako da ga ne bi mogli
               voditi. Ampak vendar so ljudje še, ki bi želeli po starem poslovne knjige peljati
               naprej. Jaz bi bil bolj za prvi amandma, ker ga bomo lažje tudi na koncu leta
               ugotavljali. Hvala.</p>
            </sp>
            <sp xml:id="SDT3-OZG-Redna-009-2001-05-10.sp177">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Kavčič, izvoli.</p>
            </sp>
            <sp xml:id="SDT3-OZG-Redna-009-2001-05-10.sp178">

               <speaker>BLAŽ KAVČIČ:</speaker>

               <p>Meni se zdi zdaj tako. Jaz razumem predlog Obrtne zbornice Slovenije kot nekoliko
               milejši do obrtnikov. Sicer jim malo zamerim, da so, če smo že govorili prej o
               slovenskem jeziku, da tukaj niso upoštevali zanikanega rodilnika, kar je veliko bolj
               grdo, kot pa tisti bodisi - bodisi , če ni prekoračil dveh naštetih kriterijev. Ampak
               vsebinsko pa... Ne, saj ni treba migati z glavo. Zanikani rodilnik v slovenščini je
               povsem jasna stvar, to je izven debate. Torej podpiram vsebinsko ta predlog obrtne
               zbornice, ker se mi zdi, da je nekoliko milejši do obrtnikov in samostojnih
               podjetnikov in da ne zmanjšuje preglednosti poslovanja v tem delu gospodarstva.</p>
            </sp>
            <sp xml:id="SDT3-OZG-Redna-009-2001-05-10.sp179">

               <speaker>PREDSEDNIK FRANC (FERI) HORVAT:</speaker>

               <p>Hvala. Naprej. Kdo še želi. Kdo je bil prej? Gospa Gostiša.</p>
            </sp>
            <sp xml:id="SDT3-OZG-Redna-009-2001-05-10.sp180">

               <speaker>GOSPA GOSTIŠA:</speaker>

               <p>Mislim, da je tukaj le potrebno poslancem malo pojasnil. Namreč, zakaj sta ta dva
               amandmaja, s strani vlade in naš, s strani zbornice sta različna. Če se najprej
               navežem na te tri parametre, ki jih mi želimo ohraniti. Trije parametri prinašajo
               neko bolj enakopravnost med gospodarskimi subjekti. Ker vsi zelo dobro vemo, če bomo
               imeli samo en parameter prihodkov oziroma vlada je predlagala tukaj čiste prihodke,
               od tega bi še posebej rada tukaj nekaj povedala. 10 milijonov tolarjev, potem je
               lahko neki frizer zelo hitro tu. Če pa primerjamo tu neko drugo dejavnost, kjer je
               primerna tudi večja vrednost aktive, recimo med drugim osnovnih sredstev, potem pa je
               stvar bistveno drugačna. Pomemben pa je tudi parameter število zaposlenih. Glede na
               to, da je gospod prvi, ki je tu debatiral poslanec, namreč je treba tudi to povedati
               poslancem. Do zdaj smo imeli tri parametre in sicer 25.200.000 prihodka, 10.400.000
               povprečne aktive in število zaposlenih 5. To povem samo zato, da vemo, da se stvar
               bistveno spreminja oziroma, da bo veliko naših članov s predlogom recimo vsaj
               samostojnih  podjetnikov, če
               bi obveljal predlog vlade, jih je teh kar 27% oziroma 11.000. V naslednjem letu, kar
               se nanaša na naslednji člen k 137. členu amandmaja, že prešlo na sistem vodenja
               poslovnih knjig dvostavnega knjigovodstva. Menim, da je prav, da obravnavmo tri
               parametre in da, čeprekorači dva od teh treh parametrov, da se potem gre na dvostavno
               knjigovodstvo. Vsebinsko bi želela še nekaj povprašati oziroma pojasniti, kakšni so
               naši pogledi na ta amandma vlade. Vlada pravi, da je merodajen, 10 milijonov
               tolarjev, če so čisti prihodki od prodaje v zadnjem poslovnem letu manjši od 10
               milijonov tolarjev. Mnenja smo, da gre tukaj kar za dve strokovni zadevi oziroma, če
               ne bi, lahko rekli kar napaki. Kaj so po sedanjih merilih, po sedanjih poročilih, ki
               jih imamo in nenazadnje davčne napovedi čisti prihodki od prodaje, bi res radi dobili
               pojasnilo na kakšen način in kako in kje jih bomo sploh dobili. Namreč, tega izraza
               nimamo in mi predlagamo namesto tega bolj strokovni izraz, skupni prihodki po zadnji
               odmerni odločbi za davek iz dejavnosti. In s tem je stvar popolnoma jasna. Problem je
               tudi v tem, da vlada po moje eno še bolj nestrokovno zadevo predlaga. Čisti prihodki
               od prodaje v zadnjem poslovnem letu. To pomeni, da bom jaz konec decembra, zaključni
               račun pa sestavim konec februarja naslednjega leta, že morala vedeti, kakšni so moji
               čisti prihodki od prodaje, kar pa menim, v stroki delam že kar vrsto let, da ni možno
               ugotoviti. In zato, če bomo tako besedilo sprejeli, bomo zagotovo že letos, konec
               decembra, če bo uspel 137. člen, predlog amandmaja vlade, bomo že imeli en kup enih
               nejasnosti oziroma, kdo nam bo dajal pojasnila, kako bomo do teh podatkov prišli. Pa
               še na nekaj bi rada iz prakse opozorila. Ti prihodki, ki jih ugotavljajo samostojni
               podjetniki, se revidirajo. Pogostokrat se dogodi, da je s strani davčnega nadzora, da
               so čisto prihodki največkrat večji, ker davčni nadzor nima interesa, da bi
               zmanjševal. Tako, kaj se bo dejansko zgodilo? Če bo meni z nadzorom v naslednjem letu
               ugotovil inšpektor, da so moji čisti prihodki dejansko večji, kaj bom takrat
               naredila? Ali bom letom? Med letom ne moremo spreminjati vodenja poslovnih knjig.
               Skratka, menim, da je bolj realno in tudi strokovno pravilneje, da damo tukaj zadnje
               odmerne odločbe za davek iz dejavnosti ali pa recimo iz bilance uspeha, skupni
               prihodki, za kar tudi imamo že zdaj podatke.</p>
               <p>Naslednja stvar, o kateri bi mogoče kazalo tukaj povedati. V tem samem členu menim,
               da je verjetno nastal neki lapsus. Če pogledamo sedanji popravljeni 51. člen zakona,
               smo v drugi obravnavi zapisali, da se slovenski računovodski standardi ne smejo biti
               v nasprotju z določbami tega
               zakona in določbami drugih zakonov, ki urejajo pravilo o računovodenju posameznih
               pravnih oseb. Tu smo enostavno pozabili, da gre tudi za samostojne podjetnike. Če je
               temu tako, potem enakovredno ta 15. člen tu k 51. členu dodajmo tudi to pravilo, ker
               morajo biti subjekti enakopravni. Se pravi, tudi slovenski računovodski standard, ki
               bo postavljen za tega samostojnega podjetnika, ne sme biti v nasprotju z drugimi
               predpisi, ki urejajo to področje za računovodenje.</p>
               <p>Ker pa sem že pri besedi gospod predsednik, bi pa še dodala skupaj, mislim, da se to
               skupaj obravnava, še ta 137. člen. Vlada predlaga, da bi prešli po teh parametrih 10
               milijonov tolarjev že v naslednjem letu 2002, da bi upoštevali pač ta pravila, se
               pravi, da bi jih v naslednjem letu 2002 po vladnih izračunih 11 tisoč subjektov,
               samostojnih podjetnikov bi že moglo voditi po sistemu dvostavnega knjigovodstva. Na
               obrtni zbornici menimo, da na to nismo pripravljeni, da nimamo ustreznih
               kvalificiranih zadosti računovodskih servisov in da ne smemo iti kar tako na vrata na
               nos v ta sistem, s tem ker pač vlada s tem predlogom nekje meni, da bi na ta način
               imeli pobranih več davkov. Namreč to je bil cilj vlade in to so tudi jasno zapisali.
               Zaradi dvostavnega knjigovodstva, pobrati več davkov.</p>
               <p>Mi predlagamo, da se uporabi ta člen šele v letu 2003 in tako kot vlada, da se v
               letu 2004 v celoti preide na sistem vodenja poslovnih knjig dvostavnega
               knjigovodstva. To pomeni, da bomo v letu 2004 imeli 60 do 70 tisoč novih subjektov na
               računovodskih servisih. To to pomeni. Okvalificirano s številkami. Tako, da je treba
               računati tudi na to, samo to bi še pripomnila, če bo ta predlog, recimovlade sprejet,
               potem pomeni, da je treba sprejeti še slovenski računovodski standard, verjetno se bo
               to zgodilo nekje do septembra. V vsakem primeru pomeni, da bomo imeli vsi skupaj,
               tudi tisti, ki se strokovno ukvarjamo z izobraževanjem na tem področju, tri mesece
               časa, da bomo stvari pač na novo proučili oziroma da jih bomo posredovali našim
               članom, ki bojo po tem jasno tudi v računovodskem servisu morali voditi pač bistveno
               več teh subjektov po sistemu dvostavnega knjigovodstva. Hvala lepa. Toliko
               zaenkrat.</p>
            </sp>
            <sp xml:id="SDT3-OZG-Redna-009-2001-05-10.sp181">

               <speaker>PREDSEDNIK FRANC (FERI) HORVAT):</speaker>

               <p>Hvala gospa Gostiša za temeljito obrazložitev. Ja, kolega Pohorec.</p>
            </sp>
            <sp xml:id="SDT3-OZG-Redna-009-2001-05-10.sp182">

               <speaker>VALENTIN POHOREC:</speaker>

               <p>Malo bom repliciral temu, ker se, ravno v vsem se ne strinjam, kar je gospa zdaj
               povedala. Neke relevantno, ... je po mojem višina prihodka ali pa mogoče bi trebalo
               to 1. točko malo prečistiti, iz tisti čisti prihodki vreči ven, pa iz odmerne<stage>/?/</stage>
               odločbe se tudi strinjam, pa bi bila ta 2. točka kar dobra. Da ni dovolj strokovnih
               institucij, knjigovodski servis in to, da bi lahko to prevzeli čez 2 leti, s tem se ne strinjam. Je pa to, kar
               zagovarjate, voda na mlin tistim, ki to delajo danes na črno. Predvsem bivši delavci
               davčnih uprav in inšpektorji in tako naprej, ki za 100 mark v žep, pa to delo
               opravijo nekomu. Toda, poglejmo malo naprej, pa tudi na neki red. Jaz bi bil za prvi,
               malo skorigirani, da bi bil to prihodek iz zadnje odmerne odločbe, pa bi bila zadeva
               lahko dovolj dobro izpeljana. Hvala.</p>
            </sp>
            <sp xml:id="SDT3-OZG-Redna-009-2001-05-10.sp183">

               <speaker>PREDSEDNIK FRANC (FERI) HORVAT):</speaker>

               <p>Hvala koleg Pohorec. Ja, izvolite.</p>
            </sp>
            <sp xml:id="SDT3-OZG-Redna-009-2001-05-10.sp184">

               <speaker>GOSPA __________:</speaker>

               <p>Ja, želela bi dodati, da gospodarska zbornica podpira obrtno zbornico pri tem
               amandmaju.</p>
            </sp>
            <sp xml:id="SDT3-OZG-Redna-009-2001-05-10.sp185">

               <speaker>PREDSEDNIK FRANC (FERI) HORVAT):</speaker>

               <p>Hvala. Iz strokovnih ali iz solidarnostnih razlogov.</p>
            </sp>
            <sp xml:id="SDT3-OZG-Redna-009-2001-05-10.sp186">

               <speaker>GOSPA __________:</speaker>

               <p>Če samo zdaj, ko ste me izzvali, razložim, imamo celo en skupen strokovni svet, na
               katerem se tudi dosti pogovarjamo in predvsem iz strokovnih vidikov, to je prvi
               razlog, zakaj podpiramo amandma.</p>
            </sp>
            <sp xml:id="SDT3-OZG-Redna-009-2001-05-10.sp187">

               <speaker>PREDSEDNIK FRANC (FERI) HORVAT):</speaker>

               <p>Hvala, se opravičujem v svojih pripombah oziroma ... ni bilo <q>"žleht"</q> mišljeno.
               Kolega Blaž ti si želel. Izvoli.</p>
            </sp>
            <sp xml:id="SDT3-OZG-Redna-009-2001-05-10.sp188">

               <speaker>BLAŽ KAVČIČ:</speaker>

               <p>Jaz seveda ponavljam svojo podporo temu predlogu obrtne zbornice Slovenije,
               opozarjam pa, da bomo morali tretjo alineo nekoliko precizneje formulirati v kolikor
               bo ta amandma sprejet, vsaj po mojem mnenju je to povprečnost uporabljena napačno,
               ker 1. januarja in 31. decembra ne moremo govoriti o povprečnem stanju aktive, ampak
               o dejanskem stanju, to je spremenljivka stanja. O povprečju lahko govorimo, če
               seštejemo stanje januarja, torej mu prištejemo stanje decembra in delimo z 2, to je
               povprečje. To ste mislili, napisali ste ...</p>
            </sp>
            <sp xml:id="SDT3-OZG-Redna-009-2001-05-10.sp189">

               <speaker>GOSPA _________:</speaker>

               <p>Ne glejte ...</p>
            </sp>
            <sp xml:id="SDT3-OZG-Redna-009-2001-05-10.sp190">

               <speaker>BLAŽ KAVČIČ:</speaker>

               <p>Ne, če se opravičujem, eden mi pritiska. Jaz ne vem, če pravilno razumem poslovanje,
               torej predsednik odloča o besedi. Nisem še slišal, da bi mi jo vzel in če dovolite,
               da dokončam svojo misel, potem bom pa zelo z veseljem.</p>
            </sp>
            <sp xml:id="SDT3-OZG-Redna-009-2001-05-10.sp191">

               <speaker>PREDSEDNIK FRANC (FERI) HORVAT):</speaker>

               <p>Izvoli.</p>
            </sp>
            <sp xml:id="SDT3-OZG-Redna-009-2001-05-10.sp192">

               <speaker>BLAŽ KAVČIČ:</speaker>

               <p>Če ugotovimo, da je ta dikcija v redu, seveda umikam svojo pripombo, vendar sem
               obrazložil, o povprečju menim, da lahko govorimo, če dve spremenljivki stanja na
               določen trenutek seštejemo in delimo z 2 v tem konkretnem primeru. 1. januarja imate
               vi iz bilance stanja jasno in to ne povprečno stanje vrednosti aktive. In konec
               poslovnega leta imate tudi vrednost aktive, ki ni povprečno, ampak dejansko. Vem pa,
               da ste hoteli govoriti o povprečju, jaz mislim, da je smiselno uporabiti povprečje,
               vendar ga moramo definirati tako, da bo strokovno konsistentno.</p>
            </sp>
            <sp xml:id="SDT3-OZG-Redna-009-2001-05-10.sp193">

               <speaker>PREDSEDNIK FRANC (FERI) HORVAT):</speaker>

               <p>Hvala. Mislim, da je pripomba na mestu. Dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp194">

               <speaker>DR. NINA PLAVŠAK:</speaker>

               <p>Zdaj predlagatelj bi želel opozoriti zakaj je bila opredelitev takšna, gospa je
               sicer očitala predlagatelju nestrokovnost, treba je pač prebrati in vzeti zakon kot
               celoto. Zakon pri opredeljevanju meril za majhne, srednje in velike družbe, pa ne
               zato, ker bi bil predlagatelj nestrokoven in si to izmislil, ampak zato, ker ta
               merila veljajo povsod v Evropi, uporablja kategorijo čistih prihodkov od prodaje v zadnjem poslovnem
               letu in vsebino te postavke potem definira pri členitvi izkazov. Toliko v pojasnilo
               temu očitku.</p>
               <p>Seveda, če se sprejme stališče, da ko pa določena podjetja oziroma podjetniki
               posamezniki, tako imenovani mikro podjetniki posamezniki, je treba pač uporabiti
               enaka merila, da se jih še na drobneje razvrsti. Samo iz tega razloga je bil
               uporabljen tisti besedni niz, ne zato, ker bi predlagatelj imel premalo strokovnega
               znanja.</p>
               <p>Kar se tiče razlike med tem, kar predlaga vlada in pa med tem, kar predlaga obrtna
               zbornica, pride do razlike takrat, kadar govorimo o subjektih, ki ustrezajo prvemu in
               tretjemu merilu po predlogu gospodarske zbornice, ne pa tudi drugemu, to pomeni po
               domače povedano subjektih, pri katerih povprečno število zaposlenih ne presega tri
               milijone, pri katerih je vrednost aktive manj kot 6 milijonov, kljub temu pa
               ustvarijo letne prihodke višje od 10 milijonov tolarjev. Samo v tej kategoriji se obe
               rešitvi ne prekrivata.</p>
               <p>Število subjektov, glede katerih trenutno po zadnjih znanih podatkih, glede katerih
               se obe opredelitvi ne pokrivata, je nekaj manj kot 4000, to pomeni 3.934. Za te
               subjekte je značilno, da so povprečni njihovi prihodki 18,2 milijona tolarjev, torej
               skoraj še enkrat toliko, kot po tem merilo. Povprečno število zaposlenih je manj kot
               en zaposlen - to pomeni, da so praviloma samozaposleni ali pa niti ne samozaposleni -
               in pa povprečno vrednost aktive, poenostavljeno rečeno, je 1,1 milijon tolarjev pri
               teh subjektih. Kljub temu pa imajo relativno visok obseg prometa, glede na te ostale
               podatke. Toliko da vemo, o katerih subjektih govorimo in pri katerih dveh se ta
               rešitev, ki jo predlaga vlada razlikuje od rešitve, ki jo predlaga Obrtna
               zbornica.</p>
               <p>Vlada je namreč ostala na stališču, da razlogi za enostavnejše vodenje računovodstva
               obstajajo tam, kjer je obseg poslovanja manjši. Najbolj zanesljivo merilo obsega
               poslovanja pa so seveda doseženi prihodki iz poslovanja. To je bila podlaga za
               stališče vlade.</p>
               <p>Kar se pa tiče drugega predloga in bojazni prehitrega prehoda, pa vlada v načelu ne
               nasprotuje temu, da se za te subjekte, tiste, ki padejo, v obeh primerih začne
               uporabljati to pravilo šele za poslovno leto 2003, torej za poslovno leto, ki se
               začne s 1.1.2003. Opozarja pa, da je v takem primeru, če bo pač sprejeta pobuda za
               amandma na amandma, potrebno potem v predlaganem vašem desetem odstavku, da ne bo
               nejasnosti, pri branju popraviti tako, da bi se glasil: <q>"Določba drugega odstavka 74.
               člena zakona preneha veljati 1.1.2005 tako, da se zadnjič uporabljajo za poslovno
               leto 2004."</q> Tako, kot je sedaj zapisano, tako kot je sedaj v vašem  zapisano, bi se lahko bralo, da se za leto
               2004 ne uporablja več. Ali to ste imeli namen? Aha, to pomeni, da v bistvu sploh ni
               za spremembo vladnega amandmaja?</p>
            </sp>
            <sp xml:id="SDT3-OZG-Redna-009-2001-05-10.sp195">

               <speaker>PREDSEDNIK FRANC (FERI) HORVAT:</speaker>

               <p>Tu mislim, da gre za nesporazum.</p>
            </sp>
            <sp xml:id="SDT3-OZG-Redna-009-2001-05-10.sp196">

               <speaker>DR. NINA PLAVŠAK:</speaker>

               <p>Ravno zato, ker je tako zapisano v...</p>
            </sp>
            <sp xml:id="SDT3-OZG-Redna-009-2001-05-10.sp197">

               <speaker>PREDSEDNIK FRANC (FERI) HORVAT:</speaker>

               <p>Dobro, sedaj smo preskočili na takšne. Samo jaz, če smo že, jaz tudi tako razumem, da
               ste mislili, da je s koncem, konec leta 2004, to se pravi... <stage>(Ne, ne.)</stage></p>
               <p>Dobro, predlagam, da se vrnemo nazaj k 15. členu. Gospa Gostiša, želite?</p>
            </sp>
            <sp xml:id="SDT3-OZG-Redna-009-2001-05-10.sp198">

               <speaker>GOSPA GOSTIŠA:</speaker>

               <p>Ne, jaz bi samo povedala gospodu Kavčiču pojasnilo. Povprečna vrednost, katere na
               začetku in na koncu obračunskega leta pomeni, da seštejemo stanje 1.1. oziroma 31.12.
               preteklega leta in konec tega oziroma začetek leta in delimo z 2. To je to in to smo
               že sedaj imeli. Gospod Kavčič, delam na tem področju. Sedaj mislim dejansko, da to
               smo že sedaj počeli in je tudi v pravilniku vodenja poslovnih knjig za samostojnega
               podjetnika na dan 1.1. povprečna vrednost aktive se na dan 31.12. se sešteje in deli
               z 2. To je povprečna vrednost aktive. To je to. Dobro, bomo še kakšnega vprašali. To
               je ena stvar.</p>
               <p>Naslednja stvar pa, poglejte. Jaz se strinjam s tem, oziroma v imenu Obrtne
               zbornice, če lahko rečem, da pristanete na to, recimo da bi leta 2005 ne veljalo.
               Mislili smo pa tako, kot smo zapisali, da se razumemo. Mi smo želeli v bistvu letu
               2002 in letu 2003, kot prehodno obdobje, konec leta 2003 oziroma za leto 2004 pa
               tako, kot ste vi predlagali, konec. Tako smo želeli. Sedaj...</p>
            </sp>
            <sp xml:id="SDT3-OZG-Redna-009-2001-05-10.sp199">

               <speaker>DR. NINA PLAVŠAK:</speaker>

               <p>Da preneha veljati s 1.1.2004?</p>
            </sp>
            <sp xml:id="SDT3-OZG-Redna-009-2001-05-10.sp200">

               <speaker>GOSPA GOSTIŠA:</speaker>

               <p>Tako. Določba preneha veljati za poslovno leto 2004. To je isto.</p>
            </sp>
            <sp xml:id="SDT3-OZG-Redna-009-2001-05-10.sp201">

               <speaker>DR. NINA PLAVŠAK:</speaker>

               <p>...<stage>/Ni razumljivo, ni vključena./</stage>...</p>
            </sp>
            <sp xml:id="SDT3-OZG-Redna-009-2001-05-10.sp202">

               <speaker>GOSPA GOSTIŠA:</speaker>

               <p>No, ne vem, če je res. Mislim, da je bolj prav 2004. No, dobro.</p>
            </sp>
            <sp xml:id="SDT3-OZG-Redna-009-2001-05-10.sp203">

               <speaker>PREDSEDNIK FRANC (FERI) HORVAT:</speaker>

               <p>Repliko ima kolega Blaž Kavčič.</p>
            </sp>
            <sp xml:id="SDT3-OZG-Redna-009-2001-05-10.sp204">

               <speaker>BLAŽ KAVČIČ:</speaker>

               <p>To bi ras samo razčistil okoli tega povprečja. Mogoče je moja intervencija
               nepotrebna. Samo dajmo ugotoviti ker... Ali imate vi v mislih, da seštejete dejansko
               vrednost aktive prvi dan, recimo obračunskega leta, in mu prištejete dejansko
               vrednost aktive zadnji dan obračunskega leta in delite z dva? Imate to v mislih? Če
               imate to v mislih, potem je sintaktično jezikovno vaša dikcija napačna.</p>
               <p>Vsebinsko se pa strinjam z vami in bom predlagal nekoliko drugačen tekst. Lahko,
               mislim, to, kar ste tukaj napisali, bi pomenilo, da se seštevata dve povprečni
               vrednosti, ne pa dve dejanski vrednosti iz katerih dobite povprečje. No, ampak
               predlagam, da to zadevo uskladimo. V tem ne vidim velikega problema. Vsebinsko se pa
               z vami strinjam.</p>
            </sp>
            <sp xml:id="SDT3-OZG-Redna-009-2001-05-10.sp205">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Kelemina!</p>
            </sp>
            <sp xml:id="SDT3-OZG-Redna-009-2001-05-10.sp206">

               <speaker>BRANKO KELEMINA:</speaker>

               <p>Predsednik, hvala za besedo. Jaz prej ko sem dal gospe Gostiševi prednost, nisem mislil, da se
               odpovedujem besedi, pa ste kar pozabili na mene. Dobro, nič zato.</p>
            </sp>
            <sp xml:id="SDT3-OZG-Redna-009-2001-05-10.sp207">

               <speaker>PREDSEDNIK FRANC (FERI) HORVAT:</speaker>

               <p>Se opravičujem!</p>
            </sp>
            <sp xml:id="SDT3-OZG-Redna-009-2001-05-10.sp208">

               <speaker>BRANKO KELEMINA:</speaker>

               <p>Nič zato. No, zdaj je o tem 15. členu bilo že veliko povedanega. Vseeno bom
               pokomentiral tole še s svojega pogleda.</p>
               <p>Namreč, ta novi predlog oziroma novi predlog amandmaja pod točko 1 vlade je nekoliko
               boljši kot tisto, kar so predlagali v bistvu v Poročevalcu, in potem dali tudi tako
               obrazložitev, da ti slabo postane. V bistvu pa je treba vedeti, za kaj pravzaprav
               sploh gre, kaj je namen.</p>
               <p>Gre za to, da poskušajo na vsak način pobrati seveda več davkov in, kot govorijo,
               narediti nek večji pregled, neko večjo enotnost na tem področju. Vendar se sprašujem,
               glede na vse tisto, kar je prej ministrica govorila, če ste jo poslušali, glede na
               antibirokratski program in vse te zadeve, če res vse te spremembe zdaj prinašajo
               poenostavitve in lažje poslovanje za te majhne podjetnike. Obrtna zbornica verjetno
               niti ne upa zagovarjati, ker ve, da ne boste sprejeli tega, kaj bi v bistvu bilo
               pravzaprav treba na tem področju narediti.</p>
               <p>Mi imamo zdajle tukaj v 52. členu opredeljeno, kaj so majhne družbe, srednje družbe,
               velike družbe in tako naprej. Tu so si potem hoteli izmisliti nek termin, zelo
               majhne, podjetniki posamezniki, pa tako naprej; niso vedeli, kaj naj sploh povedo.
               Ampak ni to vseeno, ali ima nekdo zaposlenih, kaj vem, 10, 20, 30 ali pa ima samo 2,
               3 ali pa 4, mogoče maksimalno 5. In zdaj jih omejevati s tem in jim dejansko
               nalagati, da bodo imeli bistveno več administrativnih poslov v zvezi s tem in da bodo
               imeli tudi bistveno večje stroške! Vi se morate zavedati, da sostroški na enoto pri
               takem majhnem posamezniku izredno visoki. Se pravi, ti moraš upoštevati neke
               komplicirane postopke in plačati določene storitve, ki jih sam ne moreš narediti.
               Predstavljajte si, da nekdo, ki ima 2 ali 3 zaposlene, mora voditi popolnoma vso
               dokumentacijo kot neka firma, čeprav gre seveda za bistveno manjši obseg, ker je teh
               knjižb bistveno manj, in tako naprej, ampak kot neka velika firma ali pa, recimo, do
               50 zaposlenih. Oni si lahko privoščijo administracijo in lahko plačajo. Poglejte
               kakšen je strošek na enoto potem! Kje bo potem takšen podjetnik konkurenčen,
               razumete, to je nemogoče, nemogoče! In tega, svoje cene, ne more prevaliti na
               potrošnika oziroma prodati svojih storitev, kakršnihkoli že.</p>
               <p>Če bomo s temi stvarmi tako daleč šli, mi dejansko več nekih mikro podjetij
               posameznikov tako rekoč skoraj ne bomo imeli, razen če bo zdaj to sprejeto v neki
               malo boljši obliki. Vendar to, kar predlaga vlada, bo tako rekoč samo za samostojnega
               zaposlenega enega, recimo, ne vem, ki bo doma v svoji garaži ali pa mogoče v spalnici
               zraven postelje šival še neke izdelke. Vsi drugi sem notri ne bodo prišli. In vprašam
               se, kako bodo ti podjetniki in obrtniki naprej delali. Sam sem po tem mandatu
               razmišljal o tem, da si bom moral odpreti firmo in začeti ponovno delati, najprej v
               nekem manjšem obsegu in tako naprej, ampak pod takimi pogoji in s tako birokracijo,
               kot mi jo vi zdaj nalagate, poleg DDV, poleg fakturirane realizacije, razumete, in
               zdaj  tega vodenja knjig in
               vrste drugih zadev, firme ne bom odprl in ne bom delal za to birokracijo! Ne bom
               delal! Pod takimi pogoji ne, razumete! Raje ne delam nič. In marsikdo se bo zaradi
               teh pogojev in terorja, da tako rečem, ki jih ta oblast zdaj vrši nad majhnimi
               podjetnikiobrtniki, bo marsikdo moral svojo firmo zapreti, ker ne bo več kos vsem tem
               standardom, ki jih mi postavljamo. Mislim, da je v Evropski skupnosti, v Nemčiji, da
               so majhni podjetniki zaščiteni na nek način in imajo določene bonitete glede
               poenostavitev in tako naprej. In če tega ne bomo mi upoštevali, zdaj ne vem, če je
               interes tu pri nas, da dejansko vsa te majhne podjetnike uničimo in da jih vključimo
               potem v neke večje firme, kjer bodo pač lastniki gospodje iz določene elite. To je
               druga stvar, ampak osebno vam povem, da pod takimi pogoji firme več odprl ne bom.</p>
               <p>Bom pa povedal še tole. Vi sprejmite, kakor hočete, sam bom sicer podprl ta amandma
               pod številko 2, čeprav se ne strinjam z njim, ker bi ga še malo popravil, ampak
               pozanimal se bom in vprašal podjetnike in obrtnike, kako je s tem, sicer bom jaz sam
               organiziral akcijo proti vladi, in bomo videli, kako in kaj. Če niso sposobni drugi,
               bom pa jaz sam organiziral. In me zanima, če se bodo podjetniki obrtniki s tem
               strinjali, in me zanima tudi, kakšen konsenz je bil tu dosežen. Nikakršen, po moji
               oceni.</p>
               <p>V glavnem, to je moja pripomba. Imate vse instrumente v svojih rokah, napravite,
               kakor hočete. Sam bom sicer zdaj drugi amandma podprl, čeprav je še preslab, moralo
               bi biti najmanj pet zaposlenih in ta prag bi moral biti nekoliko višji, tako kot je
               bilo do zdaj. Če pa vi mislite drugače, pa kar napravite. Hvala lepa.</p>
            </sp>
            <sp xml:id="SDT3-OZG-Redna-009-2001-05-10.sp209">

               <speaker>PREDSEDNIK FRANC (FERI) HORVAT:</speaker>

               <p>Želi še kdo razpravljati? Potem bi izkoristil priložnost, pa bi tudi še nekaj besed
               rekel.</p>
               <p>Gotovo so argumenti na obeh straneh. Normalno in prav je, da vlada teži k temu, da
               je tudi administrativno poslovanje in s tem povezano tudi potem davčno korektno
               poslovanje, da poenostavljeno rečem, da je to normalno. Res je pa tudi to, kar je
               bilo v razpravi rečeno kar so predstavniki zbornice in kar je zdaj kolega Kelemina
               povedal, in prej tudi kolega Blaž, pa tudi sam slišim zelo dosti pripomb podjetnikov,
               zlasti tistih res, ki na novo začnejo, ki nimajo niti znanja niti denarja, da jim je
               to velik problem. In čehočemo pospeševati, in to želimo in moramo, da se tudi novo
               malo podjetništvo, obrt in podobno, čim hitreje pa v čim večjem obsegu razvija, potem
               je najbrž treba iskati nek kompromis ali pa pustiti določeno obdobje, daljše, da se
               lahko potem tudi prilagodijo temu želenemu stanju ali načinu, h kateremu teži
               vlada.</p>
               <p>Tako da bom prav iz teh razlogov tudi podprl ta drugi predlog.  za amandma odbora, ki ga predlaga obrtna
               zbornica. S tem, da predlagam, da najprej tisto jezikovno popravimo, v tretji
               vrstici. Če ni prekoračil dveh od naštetih kriterijev. In pa potem, da v tretji
               alinei glede na razpravo, ki je bila okoli tega povprečja. Jaz tudi mislim, da
               dikcija, taka kot je, ni čisto pravilna in da bi bila ustreznejša ta, ki jokolega
               Blaž Kavčič predlaga. In sicer bi se glasila potem ta alinea tako, da povprečna
               vrednost aktive v obračunskem letu <stage>(izračunana kot polovica seštevka vrednosti aktive
               na prvi dan in zadnji dan obračunskega leta)</stage> ne preseda 6 milijonov tolarjev. Najprej
               moramo biti korektni v postopku. Najprej glasujemo o podpori ali nepodpori prvemu
               amandmaju, to je amandmaju vladi. Če bo ta sprejet, je drugi nepredmeten. Če ne bo
               podprt, potem glasujemo o drugem.</p>
               <p>Kdo je za podporo vladnemu amandmaju? <stage>(Nihče.)</stage></p>
               <p>Kdo je za to, da odbor sprejme predlog s tema popravkoma kot svoj amandma? <stage>(7
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>O amandmaju k 16. členu ni treba odločati, ker je postal brezpredmeten, ker je
               povezan s predlogom amandmaja k 2. členu. Lahko preidemo k 137. členu. Preden to
               storim, vprašam predstavnico sekretariata glede na dve pripombi, ki ju daje
               sekretariat na svoje mnenje. Ali je potrebno na te pripombe, ker vem, da se nanaša na
               109. člen? <stage>(Glas iz ozadja.)</stage> Kolega Janc. Izvoli.</p>
            </sp>
            <sp xml:id="SDT3-OZG-Redna-009-2001-05-10.sp210">

               <speaker>BRANKO JANC:</speaker>

               <p>Predsednik, samo vprašal bi te rad, ali lahko eno vprašanje okoli 45. člena v
               povezavi z mislim, da 263. členom osnovnega zakona. V drugem branju je bil amandmiran
               45. člen zakona v zvezi z 263. členom glede članstva v nadzornih svetih. Zame ni
               sporna določba niti 263., niti 45. člena, tudi amandmiranega, ker se povečuje
               število, torej pravica udeležbe na nadzornih svetov na 5. Vendar, eno vprašanje gospe
               Plavšakovi. Kako je z nezdružljivostjo članstva v posameznih nadzornih svetih?
                  Namreč, meni ni sporno
               biti član nadzornega sveta, recimo v Muri, v železarnah, v Alpini, v Peku in še v
               kakšnem podjetju. Zdi se mi pa sporno biti član nadzornih svetov gospodarskih družb,
               ki so v večinski lasti države in istočasno v privatiziranem državnem podjetju, biti
               član nadzornega sveta v nadzornem svetu recimo PID-a in tako naprej. Zakaj? Zaradi
               tega, ker se mi zdi, da prihaja insiderskih informacij, da so velike možnosti
               informacij insiderskih informacij v škodo drugih delničarjev. Tu se mi postavlja
               vprašanje, ali ta določba, ki je uveljavljena v zakonu o gospodarskih družbah je
               ustrezna, ali ni.</p>
            </sp>
            <sp xml:id="SDT3-OZG-Redna-009-2001-05-10.sp211">

               <speaker>PREDSEDNIK FRANC (FERI) HORVAT:</speaker>

               <p>Dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp212">

               <speaker>DR. NINA PLAVŠAK:</speaker>

               <p>V bistvu ne gre za vprašanje članstva v nadzornih svetih. Ker v bistvu, tudi za
               člane nadzornih svetov že po zakonu o gospodarskih družbah v splošnem delu velja
               prepoved nelojalnega obnašanja. Npr, če bi nekdo bil, če bi bili njegovi predstavniki
               ... obojih lastnikov, da bi ga postavili v dve konkurenčni firmi začlana nadzornega
               sveta, bi veljala prepoved nelojalnega obnašanja. Ne more v dveh konkurenčnih firmah
               hkrati opravljajo iste funkcije, ker zve podatke o konkurentu. Kar se pa tiče tega
               očitka, o uporabi tako imenovanih notranjih informacij, pa to področjeureja zakon o
               trgu vrednostnih papirjev, ki na splošno prepoveduje, tudi članom nadzornih svetov,
               ki spadajo v to ožjo skupino insiderjev, te informacije uporabiti, tako da na podlagi
               tega trgujejo z vrednostnimi papirji te družbe. Ta prepoved je pa že v zakonu o trgu
               vrednostnih papirjev.</p>
            </sp>
            <sp xml:id="SDT3-OZG-Redna-009-2001-05-10.sp213">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Janc.</p>
            </sp>
            <sp xml:id="SDT3-OZG-Redna-009-2001-05-10.sp214">

               <speaker>BRANKO JANC:</speaker>

               <p>Ta obrazložitev se mi seveda zdi zelo relevantna. Vprašanje pa je, kako je pri
               prevzemih večjih firm. Torej, za drobne delničarje, za delnico sem, za delnico tja,
               je to meni vse igra. Namreč, imam občutek, da smo mi s privatizacijo in z
               limitiranjem članstva na treh nadzornih odborih v času sprejemanja zakona o
               gospodarskih družbah seveda želeli seveda nekako zavarovati interese malih
               delničarjev v procesu privatizacije. Vendar zdaj mislim, da se dogaja nekaj drugega,
               da so se pojavili v tem ribniku veliki krapi. Mi dovolimo, da skoči noter še par
               ščuk, ki mesarijo na veliko. Jaz dvomim, da lahko mi s tem zakonom karkoli uredimo.
               Vendar se mi zdi, da je vprašanje vsekakor relevantno in ga je nekako v zakonodajnem
               procesu državni zbor nekako dolžan upoštevati in nekako ene refleksije skozi zakonske
               postopke tudi drugih zakonov nekako obravnavati. Hvala.</p>
            </sp>
            <sp xml:id="SDT3-OZG-Redna-009-2001-05-10.sp215">

               <speaker>PREDSEDNIK FRANC (FERI) HORVAT:</speaker>

               <p>Hvala. Dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp216">

               <speaker>DR. NINA PLAVŠAK:</speaker>

               <p>Jaz bi želela samo pojasniti. Vprašanja, povezana s prevzemi, so pa urejena v zakonu
               o prevzemih. Prav tudi zaradi zaščite manjšinskih delničarjev. In  po postopku javne ponudbe v primeru zakona
               o prevzemih morajo člani uprave in nadzornih svetov razkriti ali so kupovali delnice
               oziroma ali imajo namen sprejeti ponudbo za prevzem te prevzemne službe. Ta segment
               je urejen v tistem zakonu.</p>
            </sp>
            <sp xml:id="SDT3-OZG-Redna-009-2001-05-10.sp217">

               <speaker>PREDSEDNIK FRANC (FERI) HORVAT:</speaker>

               <p>Hvala za pojasnilo. Imaš predlog ...? V redu.</p>
            </sp>
            <sp xml:id="SDT3-OZG-Redna-009-2001-05-10.sp218">

               <speaker>GOSPOD ______:</speaker>

               <p>Jaz se zahvaljujem z odgovori. Mislim, da odgovori in tudi vprašanja so bila povesem
               na mestu in se mi zdi, da je stvar korektno dogovorjena. Samo problem pa ni rešen.
           </p>
            </sp>
            <sp xml:id="SDT3-OZG-Redna-009-2001-05-10.sp219">

               <speaker>PREDSEDNIK FRANC (FERI) HORVAT:</speaker>

               <p>Prehajamo k 137. členu. Ker imamo tri amandmaje. In sicer najprej predlog za amandma
               odbora na amandma vlade, predlog daje obrtna zbornica. O njem smo že razpravljali.
               Potem pod dva amandma vlade in pod tri amandma Združene liste, ki je povezan z
               amandmajem do katerega smo se že opredelili k 12. členu. In pa še potem amandma
               Združene liste pod številko štiri.</p>
               <p>Pri prvem amandmaju na amandma vlade sem razumel, da smo zadevo razčistili tako, da
               v bistvu ta 10. točka ni potrebna, ker ostaja potem besedilo tako kot je v vašem
               amandmaju. Kolega Kelemina.</p>
            </sp>
            <sp xml:id="SDT3-OZG-Redna-009-2001-05-10.sp220">

               <speaker>BRANKO KELEMINA:</speaker>

               <p>Ne vem kako se je to razumelo, ampak jaz mislim, da bi v 10. točki vseeno morali
               napisati, mi moramo ta rok, sedaj če ste pač vi to tako postavili, mi moramo to
               postaviti, da določba drugega odstavka 74. člena zakona preneha veljati 1.1.2005. Mi
               moramo ta rok postaviti na 1.1.2005, drugače ... vem, ampak glede na vse probleme
               prilagajanja in nekega prehodne obdobja jaz mislim, da je to edini korekten datum.
               Zato bi jaz predlagal, da se to popravi in da se to vključi in da to tako ostane. Pod
               točko 10 bi to predlagal, da se potem naredi: preneha veljati 1.1.2005.</p>
            </sp>
            <sp xml:id="SDT3-OZG-Redna-009-2001-05-10.sp221">

               <speaker>PREDSEDNIK FRANC (FERI) HORVAT:</speaker>

               <p>Jaz moram reči, da me je tudi osebno presenetilo stališče predstavnikov obrtne
               zbornice, da so krajšali rok, ker sem imel vtis, da dr. Plavšakova ni nasprotovala,
               ampak smo ustreznejšo dikcijo iskali.</p>
            </sp>
            <sp xml:id="SDT3-OZG-Redna-009-2001-05-10.sp222">

               <speaker>GOSPA ________:</speaker>

               <p>...<stage>/Ni vključena./</stage> ... da neha veljati za neko poslovno leto ali neha ko izteče
               poslovno leto ali ko se začne.</p>
            </sp>
            <sp xml:id="SDT3-OZG-Redna-009-2001-05-10.sp223">

               <speaker>BRANKO KELEMINA:</speaker>

               <p>...<stage>/Ni vključen./</stage> ... ampak mislim, da je to ...</p>
            </sp>
            <sp xml:id="SDT3-OZG-Redna-009-2001-05-10.sp224">

               <speaker>PREDSEDNIK FRANC (FERI) HORVAT:</speaker>

               <p>Potem, da iščemo potem pravo formacijo 10. točke. Določba drugega odstavka 74. člena
               zakona preneha veljati s 1.1.2005.  Je prav taka dikcija? Dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp225">

               <speaker>DR. NINA PLAVŠAK:</speaker>

               <p>Prej, ko sem to spraševala, je obrtna zbornica izrecno zatrdila, da je imela v mislih
               1.1.2004 - je tako? - in sem v takem primeru rekla, saj ta rešitev je že v osnovnem
               amandmaju.</p>
            </sp>
            <sp xml:id="SDT3-OZG-Redna-009-2001-05-10.sp226">

               <speaker>PREDSEDNIK FRANC (FERI) HORVAT:</speaker>

               <p>Da preneha veljati 1.1.2005, in pika. Prav.</p>
               <p>Predlagam, da glasujemo o tem amandmaju na amandma vlade.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Potem glasujemo o drugem amandmaju vlade, s tem da...</p>
            </sp>
            <sp xml:id="SDT3-OZG-Redna-009-2001-05-10.sp227">

               <speaker>DR. NINA PLAVŠAK:</speaker>

               <p>To je amandma na amandma, ta je pa osnovni amandma.</p>
            </sp>
            <sp xml:id="SDT3-OZG-Redna-009-2001-05-10.sp228">

               <speaker>PREDSEDNIK FRANC (FERI) HORVAT:</speaker>

               <p>Tako.</p>
               <p>Kdo je za to, da podpremo amandma vlade pod točko 2? <stage>(6 članov.)</stage> Je kdo proti?
               <stage>(Nihče.)</stage></p>
               <p>Amandma je podprt.</p>
               <p>Amandma pod točko 3, glede na to, da nismo podprli amandmaja k 12. členu, je
               logično, da tudi ta amandma ni podprt oziroma sploh ni potrebno glasovati.</p>
               <p>Potem imamo amandma pod številko 4. Vlada ne nasprotuje.</p>
               <p>Kdo je za to, da amandma podpremo? <stage>(8 članov.)</stage> Je kdo proti? <stage>(Nihče.)</stage></p>
               <p>Izvoli, kolega Kelemina.</p>
            </sp>
            <sp xml:id="SDT3-OZG-Redna-009-2001-05-10.sp229">

               <speaker>BRANKO KELEMINA:</speaker>

               <p>Se opravičujem, ampak dejansko človek malo težko sledi.</p>
               <p>Če lahko opomnim na to oziroma vprašam, kaj je sekretariat tu mislil, pri 109.
               členu, če je to možno pač zdajle še obravnavati, da ne bi do kakšne nejasnosti
               prišlo, ker je opozoril, da ta prvi odstavek ni najbolj jasen in da bi bilo treba
               morda zadnji dve besedi črtati. Če se lahko to odpre nazaj, pa da vidimo samo, če ni
               mogoče tako kritično, da bi prišlo do neke hude nejasnosti in bi zaradi tega potem
               zakon bil mogoče malo...</p>
            </sp>
            <sp xml:id="SDT3-OZG-Redna-009-2001-05-10.sp230">

               <speaker>PREDSEDNIK FRANC (FERI) HORVAT:</speaker>

               <p>Opozorilo je na mestu. Zdaj amandmajev ni možno dajati, ker členi niso odprti,
               ampak... Kratko pojasnilo, dr. Plavšakova.</p>
            </sp>
            <sp xml:id="SDT3-OZG-Redna-009-2001-05-10.sp231">

               <speaker>DR. NINA PLAVŠAK:</speaker>

               <p>Sekretariat opozarja, da naj bi bil nejasen prvi stavek tretjega odstavka novega 519.
               člena, to pomeni 109. člen zakona. Ali sem ga pravilno locirala? 519. člen je to,
               kajne? To pomeni, ki se glasi: <q>"Kadar je prevzeta družba imetnik delnic prevzemne
               družbe in so bile te delnice v celoti vplačane, je treba te delnice uporabiti za
               izpolnitev obveznosti prevzemne družbe inzagotoviti delnice delničarjem prevzete
               družbe."</q> Ta besedni niz <q>"obveznosti zagotoviti"</q>, to je obveznost, da zagotovi oziroma
                   obveznosti zagotoviti,
               tako da ni en glagol odveč.</p>
            </sp>
            <sp xml:id="SDT3-OZG-Redna-009-2001-05-10.sp232">

               <speaker>ANDREJA KURENT:</speaker>

               <p>Ne samo glagol, po našem mnenju zadnje štiri besede, <q>"zagotoviti delnice delničarjem
               prevzete družbe"</q>, ker je to povedano že prej, ali ne?</p>
            </sp>
            <sp xml:id="SDT3-OZG-Redna-009-2001-05-10.sp233">

               <speaker>DR. NINA PLAVŠAK:</speaker>

               <p>Ne, ni. Ne, ker ona je imetnik teh delnic prej. Lastne delnice je prej pridobila, in
               najprej mora uporabiti te lastne delnice, preden povečuje osnovni kapital in izdaja
               nove, da bi izpolnila to obveznost do delničarjev prevzete družbe. Tako, ja.</p>
            </sp>
            <sp xml:id="SDT3-OZG-Redna-009-2001-05-10.sp234">

               <speaker>PREDSEDNIK FRANC (FERI) HORVAT:</speaker>

               <p>Lahko končamo zadevo?</p>
            </sp>
            <sp xml:id="SDT3-OZG-Redna-009-2001-05-10.sp235">

               <speaker>DR. NINA PLAVŠAK:</speaker>

               <p>Ja, tako.</p>
               <p>Drugo, je pa res, da se je tiskovno zamaknila, tista vrstica bi morala biti eno
               vrstico...</p>
            </sp>
            <sp xml:id="SDT3-OZG-Redna-009-2001-05-10.sp236">

               <speaker>PREDSEDNIK FRANC (FERI) HORVAT:</speaker>

               <p>S tem smo izčrpali amandmaje, verjetno tudi prisotne.</p>
               <p>Na koncu moramo sprejeti še dva sklepa:</p>
               <p><q>"1. Odbor za gospodarstvo predlaga državnemu zboru Republike Slovenije, da v tretji
               obravnavi predlog zakona o spremembah in dopolnitvah zakona o gospodarskih družbah
               sprejme z amandmaji odbora in amandmaji, ki jih odbor podpira, ter da zakonski
               predlog v celoti sprejme."</q></p>
               <p>In pa, glede na dopis Zadružne zveze Slovenije, ki ste ga dobili v gradivu in ga ne
               bi komentiral, ampak opozarjajo na določene probleme, ki se nanašajo na zadruge, bi
               pa predlagal, da sprejmemo dodatni sklep:</p>
               <p><q>"Vlada Republike Slovenije naj prouči pripombe Zadružne zveze Slovenije ter po
               potrebi pripravi ustrezne spremembe zakona o zadrugah."</q></p>
               <p>Dajem v razpravo ta dva predloga sklepov.</p>
               <p>Če ni razprave, ju dajem na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Hvala.</p>
               <p>Zaključujem to točko.</p>
               <p>Pod točko <title>RAZNO</title>
               samo še en predlog.</p>
               <p>Prihodnji teden bo tu na obisku bavarska parlamentarna delegacija pod vodstvom
               predsednika bavarskega parlamenta. Vemo, da je to pomemben partner. Predviden je tudi
               razgovor z delegacijo odbora za gospodarstvo.</p>
               <p>Predlagam, da do, recimo, srede prihodnjega tedna vse poslanske skupine predlagajo,
               kdo se bo udeležil tega razgovora. Jaz vas res vabim, da bi bili v kar primernem
               številu, torej ni omejeno. To ne pomeni, samo eden iz poslanske skupine, ker bo ta
               delegacija kar številna, in vemo, da je Bavarska pomemben partner. Ne bi dajali
               posebej pismenega obvestila, program boste dobili oziroma ga že imate v gradivu. Če
               bo pa kaj sprememb, bomo pa povedali.</p>
               <p>Hvala za sodelovanje. Zaključujem sejo.</p>
               <stage type="time">(Seja je bila končana 10. maja 2001 ob 13.10 uri.)</stage>
            </sp>
         </div>
      </body>
   </text>
</TEI>
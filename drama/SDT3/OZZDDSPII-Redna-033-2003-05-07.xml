<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-OZZDDSPII-Redna-033-2003-05-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo delo družino socialno politiko in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">16D60F873F9C4579C1256D0B0030BDF9</idno>
               <idno type="custom" subtype="day">BABB1FDAADE5B77FC1256D2000271910</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=BABB1FDAADE5B77FC1256D2000271910</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZZDDSPII-Redna-033-2003-05-07.OZZDDSPII" n="033">
               <name>Redna</name>
               <date when="2003-05-07"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZZDDSPII-Redna-033-2003-05-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZZDDSPII-Redna-033-2003-05-07.OZZDDSPII">
                        <orgName key="OZZDDSPII">Odbor za zdravstvo delo družino socialno politiko in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO, DELO, DRUŽINO, SOCIALNO POLITIKO IN INVALIDE</stage>
            <stage type="session">33. seja</stage>
            <stage type="date">(7. maj 2003)</stage>
            <stage type="chairman">Sejo je vodil Stanislav Brenčič, predsednik odbora.</stage>
            <stage type="time">Seja se je pričela ob 9.11 uri. </stage>


            <sp xml:id="SDT3-OZZDDSPII-Redna-033-2003-05-07.sp1">

               <speaker>PREDSEDNIK STANISLAV BRENČIČ:</speaker>

               <p>Spoštovane kolegice, kolegi, člani odbora, lepo vas pozdravljam. Lepo pozdravljam vse
               vas, cenjene goste, predstavnike predlagateljev današnjih zakonov, predstavnikov
               vlade, predstavnike zakonodajnopravne službe in tudi vas, predstavnike javnih
               medijev. Pričenjam 33.sejo, redno sejo, odbora za zdravstvo, delo, družino, socialno
               politiko in invalide, in ugotavljam, da za današnjo sejo opravičil nisem prejel.
               Prejel tudi nisem obvestil o nadomeščanju stalnih članov z nadomestnimi prisotnimi
               poslanci na današnji seji. Sklepčni smo, tako da lahko pričnemo z delom. Na, ja hvala
               lepa, hvala lepa, se opravičujem. Tako imamo tukaj pooblastilo, na osnovi katerega bo
               na današnji 33. redni seji prisostvoval namesto naše podpredsednice Zalokarjeve,
               gospod Jože Kavtičnik. Na sejo smo vabilo v posamezni točki tako predstavnike
               predlagateljev, kot pristojna ministrstva, tako kot sledi iz sklica, ki ste ga
               prejeli. Za današnjo sejo sem pripravil tri točke, tako kot stoji v sklicu. Bi želel
               kdo še kaj dodatnega uvrstiti na današnji dnevni red? Ne. Potem bomo opravili
               današnjo sejo, tako kot stoji v sklicu. In predlagam, da takoj pričnemo z delom.</p>
               <p>In prehajamo na <title>1. TOČKO - OBRAVNAVA PREDLOGA ZAKONA O SPREMEMBI ZAKONA O
                  NACIONALNIH POKLICNIH KVALIFIKACIJAH, SKRAJŠAN POSTOPEK. </title>Predlog zakona je
               objavljen v Poročevalcu, 22/2003. Razpravo in obravnavo bomo opravili na podlagi
               predloga zakona. Prejeli smo tudi mnenje zakonodajnopravne službe. K predmetnemu
               zakonu pa imamo vložena tudi dva amandmaja, in sicer poslanskega kolega magistra
               Drobniča, in pa mislim da, ne samo tega imamo ja, se opravičujem. To je vse, po
               katerem gradivu naj bi opravili to točko. Bi želel predstavnik predlagatelja, gospa
               državna sekretarka Balohova dodatno pojasniti kaj k predlogu zakona, preden preidemo
               na obravnavo členov?</p>
            </sp>
            <sp xml:id="SDT3-OZZDDSPII-Redna-033-2003-05-07.sp2">

               <speaker>STAŠA BALOH PLAHUTNIK:</speaker>

               <p>Hvala. Glede na to, da se iz same obrazložitve ne vidi, bi povedala, da gre za
               evropski zakon, kajti to je še eno od področij, ki ga moramo urediti tudi glede na
               pač sprejem AKIA, in pa da smo, moram reči, izvedli kar precejšnje usklajevanje z
               vsemi, bom rekla, možnimi izvajalci na tem področju. Tako z inšpektoratom za šolstvo,
               kot tudi z inšpektoratom za delo. In na podlagi vsega tega, je nekje usklajena
               odločitev potem bila v smeri, da te naloge opravlja inšpektorat za delo, ob tem
               seveda, da je potrebna ustrezna usposobitev inšpektorjev. Tako da predlog, tako kot
               je pred nami, dejansko je bil, bom rekla, dogovorjen, glede na neko optimalno
               rešitev, ki je tudi smiselna glede na pristojnosti ministrstva za delo. Hvala.</p>
            </sp>
            <sp xml:id="SDT3-OZZDDSPII-Redna-033-2003-05-07.sp3">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Iz mnenja<stage type="mag"/>(Nadaljevanje)
               zakonodajnopravne službe sledi, da je nekaj malega mogoče opraviti tudi v
               pristojnosti službe same, tako da morda niti ni potrebno dodatno utemeljevati mnenja.
               Hvala lepa.</p>
               <p>Predlagam takoj prehod na 1. člen, v skladu s 126. členom poslovnika. K 1. členu
               imamo vložen amandma našega kolega, magistra Drobniča. Tako kot sledi iz gradiva, ki
               je priloženo. Kot je iz amandmaja razvidno, želi predlagatelj namembnost, oziroma
               nazivnost inšpektorata zamenjati s šolskim inšpektoratom, oziroma z inšpektoratom za
               šolstvo in šport. Odpiramrazpravo. Ja, gospod Drobnič izvolite.</p>
            </sp>
            <sp xml:id="SDT3-OZZDDSPII-Redna-033-2003-05-07.sp4">

               <speaker>MAG. JANEZ DROBNIČ:</speaker>

               <p>Hvala lepa. Poglejte, v poslanski skupini Nove Slovenije, pa tudi sam osebno, ne
               nasprotujem spremembi tega zakona, in mislim, da je to tudi smiselno tudi v smislu
               racionalizacije. Vendar je nastala zagata, komu zaupati ta nadzor nad poklicnimi
               kvalifikacijami. Že v času sprejemanja zakona o poklicnih kvalifikacijah, smo se
               spraševali ali je to področje smiselno umestiti na področje dela ali šolstva. Takrat
               je bila že dilema. Ne nadzorovanja, ampak sploh tega temeljnega zakona in dejavnosti.
               Takrat je bila pač odločitev za to, da se v okviru ministrstva za delo. Morda zato,
               ker se je pokazalo, da je ministrstvo za šolstvo precej bolj togo, da ne sledi
               sodobnim zahtevam izobraževanja in potrebam po vse življenjskem učenju. Seveda potem
               je pa nastala težava, kako s pristojnostjo nadzora. Ali je tako? Glede na vsebino, ta
               stvar seveda nadzorovanja smiselno spada pod inšpektorat za šolstvo in šport, znanost
               in šport. Glede na to, da je pa zakon nekako vpeljal resorno ministrstvo, je pa
               nastala težava. Sedaj pa je predlog vlade seveda, da umesti nadzorovanje v okviru
               inšpektorata za delo, kar je seveda po svoje problematično. Tipično delo inšpektorata
               za delo, k temu se bo dodaloše nekaj, kar je domena izobraževanja standardov šolstva,
               kvalifikacij, in vse kar spada pod šolski resor. To je ta reč. Zato sem jaz to
               dobronamerno podal predlog, da ga prediskutiramo, in se o njem tudi odločimo. Jaz bi
               rad videl argumente proti, s strani vladne službe. Hvala.<stage type="mag"/>
               </p>
            </sp>
            <sp xml:id="SDT3-OZZDDSPII-Redna-033-2003-05-07.sp5">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Povsem verjetno bo treba, gospa državna sekretarka, nekoliko komentirati.
               Verjetno se je pač predlagatelj odločil, da je 24. člen oblikoval glede na
               konceptualnost celotne zakonske materije oziroma odredil oziroma predlagal nadzorstvo
               v smislu delovnega inšpektorja. Prosim.</p>
            </sp>
            <sp xml:id="SDT3-OZZDDSPII-Redna-033-2003-05-07.sp6">

               <speaker>STAŠA BALOH PLAHUTNIK:</speaker>

               <p>Hvala. Izhajala bi iz obstoječega zakona o nacionalnih poklicnih kvalifikacijah. Ne
               bom se ozirala na to, kaj je vodilo, da je ministrstvo za delo pristojno za to
               področje, vendar je dejstvo, da v primeru poklicnih kvalifikacij ne govorimo o
               izobraževalnem sistemu, temveč o sistemu povezovanja v bistvu s trgom dela. In seveda
               na podlagi te iztočnice je podobno kot v večini držav tudi logično, da je pristojnost
               nad poklicnimi kvalifikacijami nekje pristojnost ministrstva za delo. In na podlagi
               tega, da obstoječi zakon to pripoznava in da tudi vrsta izvedbenih aktov kot tudi
               aktivnosti, ki jih na tem področju izvaja ministrstvo za delo ob sodelovanju
               ministrstva za šolstvo, ocenjujemo, da ni nobenega razloga za spreminjanje te
               odločitve, ki je že sicer vključena v sam zakon o nacionalnih poklicnih
               kvalifikacijah. In na podlagi tega je potem tudi logično, da mreža izvajalcev, se
               praviinšpekcijskih služb, ki je vzpostavljena prek inšpekcije za delo, je tista, ki
               nam tudi omogoča boljši nadzor nad celotnim območjem Slovenije. Namreč, če samo
               pogledamo, ministrstvo za šolstvo ima nekaj inšpektorjev, ministrstvo za delo ima
               znotraj svojega sistema okrog sto inšpektorjev. In znotraj tega pa predvidevamo, da
               se spremeni pravilnik o opravljanju strokovnega izpita in preizkusa strokovne
               usposobljenosti inšpektorjev za delo, kar pomeni, da bo skozi ta proces pridobitve
               ustreznega izpita šlo določeno število specializiranih inšpektorjev, ki se bodo
               usposobili, kajti v tem trenutku niti ministrstvo za šolstvo niti ministrstvo za delo
               nimata ustreznih kadrov - torej te kadre bo treba usposobiti. In ob tem, da pa sicer
               nadzor nad izvajanjem postopkov pa tudi v okviru drugih zakonov lahko prevzame
               ministrstvo za delo.</p>
               <p>Tako da takšna rešitev, kot je predlagana, je optimalna z vidika racionalizacije
               dela. Z vidika vsebine pa glede na to, da je ministrstvo za delo nekje pristojno za
               predlaganje poklicnih kvalifikacij in izvajanje nalog na področju priprave
               standardov, pa ocenjujemo, da je tudi logično, da celoten sistem nekje tudi nadzora
               gre v ta okvir. Tako da ne vidimo nobene potrebe po spremembi sicer samega zakona;
               to, kar je pa predlagano, bi pa pomenilo spremembo zakona.</p>
            </sp>
            <sp xml:id="SDT3-OZZDDSPII-Redna-033-2003-05-07.sp7">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Ni več razprave.</p>
               <p>Dajem predlog amandmaja v odločanje.</p>
               <p>Kdo podpira amandma? (2 člana.) Kdo temu nasprotuje? (7 članov.)</p>
               <p>Amandma ni sprejet.</p>
               <p>Odločamo še o 1. členu.</p>
               <p>Kdo podpira 1. člen? (10 članov.) Je kdo proti? (1 član.)</p>
               <p>Člen je sprejet.</p>
               <p>1. člen smo opravili.</p>
               <p>Ima kdo željo po razpravi k 2. členu? Ne.</p>
               <p>2. člen dajem v odločanje.</p>
               <p>Kdo podpira 2. člen? (13 članov.) Je kdo proti? (Nihče.)</p>
               <p>S tem pa, kot sem že uvodoma povedal, bo zakonodajno-pravna služba nedvoumnost izraza
               oziroma naziva <stage type="mag"/>(Nadaljevanje) lahko tudi
               redakcijsko sama uredila.</p>
               <p>Hvala lepa. S tem smo obravnavo predloga zakona pod to točko zaključili. Strokovne
               službe bodo pripravile dopolnjen predlog zakona za plenarno odločanje. Hvala za
               sodelovanje predstavniku predlagatelja. Zaključujem 1. točko.</p>
               <p>Prehajamo na <title>2. TOČKO DNEVNEGA REDA - OBRAVNAVO PREDLOGA ZAKONA O SPREMEMBAH IN
                  DOPOLNITVAH ZAKONA O VOJNIH VETERANIH, DRUGA OBRAVNAVA. </title>
               </p>
               <p>Predlog zakona ima že kar dolgo brado, zato lahko tudi ugotovimo, da smo predlog
               oziroma Poročevalca, v katerem je objavljen predlog zakona, to je 16/99, tudi
               priložili kot fotokopijo. K tej točki imamo tudi pismeno mnenje zakonodajno-pravne
               službe in imamo danes prejeto tudi uradno mnenje vlade Republike Slovenije.</p>
               <p>Bi želel predstavnik predlagatelja, mislim, da je to naš poslanski kolega mag.
               Vizjak, kaj dodatno spregovoriti k predlogu zakona? Ne. Bi želel predstavnik
               zakonodajno-pravne službe kaj dodati? Ne. Preden preidemo na člene, morda predstavnik
               vlade? Tudi ne.</p>
               <p>Predlagam, da preidemo na obravnavo zakona po členih.</p>
               <p>Smo pri 1. členu. Odpiram razpravo. Ni razprave. Ker imamo malo členov, bomo o vsakem
               členu posebej odločali.</p>
               <p>Dajem predlog 1. člena na glasovanje.</p>
               <p>Kdo podpira člen? (7 članov.) Je kdo proti? (4 člani.)</p>
               <p>1. člen je sprejet.</p>
               <p>Dajem v razpravo in odločanje 2. člen. Razprave ni.</p>
               <p>Kdo podpira 2. člen? (6 članov.) Je kdo proti? (Nihče.)</p>
               <p>2. člen je sprejet.</p>
               <p>Potem imamo 3. člen. Odpiram razpravo. Ni razprave.</p>
               <p>Kdo podpira 3. člen? (6 članov.) Je kdo proti? (Nihče.)</p>
               <p>3. člen smo sprejeli.</p>
               <p>Še 4. člen. Želi kdo razpravljati? Ne.</p>
               <p>4. člen dajem v odločanje.</p>
               <p>Kdo podpira 4. člen? (6 članov.) Je kdo proti? (Nihče.)</p>
               <p>Tudi 4. člen smo sprejeli.<stage type="mag"/>(Nadaljevanje)
               Končali smo tako obravnavo predloga zakona po 126. členu poslovnika. Strokovne službe
               bodo pripravile dopolnjen predlog zakona za plenarno odločanje. S tem zaključujem to
               točko in se zahvaljujem vsem za sodelovanje.</p>
               <p>Prehajam na <title>3. TOČKO - OBRAVNAVA PREDLOGA ZAKONA O SPREMEMBAH IN DOPOLNITVAH
                  ZAKONA O ZAKONSKI ZVEZI IN DRUŽINSKIH RAZMERJIH, DRUGA OBRAVNAVA. </title>Predlog
               zakona je objavljen v Poročevalcu 3/2003. Mnenje zakonodajne službe je priloženo. K
               tej točki imamo predložena, mislim, da tudi dva amandmaja. Samo moment, da jaz
               vzamem, ja. Samo moment. Oziroma amandmaja dveh kvalificiranih predlagateljev, in
               sicer dveh amandmajev poslanskega kolega Janeza Drobniča k 1. in 2 členu, in enega
               amandmaja našega kolega Igorja Štembergerja, k 1. členu. K prvi obravnavi, oziroma
               kmalu po objavi zakona je bilo državnemu zboru dostavljeno tudi pisno gradivo,
               oziroma pripombe skupnosti centrov za socialno delo Slovenije, in so ga vam
               predstavniki odbora, oziroma strokovno osebje odbora malo poprej tudi dodelili. Po
               tem gradivu bomo opravili današnjo obravnavo. Želi predstavnik predlagatelja dodatno
               k pojasnilu, oziroma k predlogu še kaj pojasniti? Prosim.</p>
            </sp>
            <sp xml:id="SDT3-OZZDDSPII-Redna-033-2003-05-07.sp8">

               <speaker>MAG. JANEZ DROBNIČ:</speaker>

               <p>Hvala lepa za besedo. Jaz bom zelo kratek. Vse vsebinski predlogi rešitev, ki so v
               tem zakonu, so skladni s tem, kar je nazadnje odločilo ustavno sodišče v zvezi s tem
               zakonom, tako da ima tudi s tega vidika zakon zeleno luč, da gre v postopek
               sprejemanja. Mislim, da bi bilo nedopustno, da se karkoli, da se zavrne, ali zavre ta
               zakon, ker smo ga dolžni, ker smo te določbe, ki so notri, so takšne narave, torej,
               ki sledijo odločitvi ustavnega sodišča v zvezi z obstoječim zakonom. Točno to je.
               Torej smo pripravljalci, tisti, ki smo pač podpisani, pa tudi ostali, dobro proučili
               zakon in ugotovili neskladnost z ustavo. Hvala lepa.</p>
            </sp>
            <sp xml:id="SDT3-OZZDDSPII-Redna-033-2003-05-07.sp9">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Mislim, da ste vsi člani, oziroma članice in člani odbora tudi prejeli
               odločbo ustavnega sodišča iz zadnje presoje ustavnosti določenih členov v zakonu o
               zakonski zvezi in družinskih razmerah, iz par dni nazaj, in ste lahko tudi ugotovili
               vsebinsko odločanje ustavnega sodišča. Bi želel predstavnik sekretariata za
               zakonodajnopravne zadeve dodatno k mnenju kaj podati? <stage type="mag"/>(Nadaljevanje) (Glas v ozadju.) V redu. Hvala lepa. Pisnega mnenja s
               strani vlade nismo prejeli. Smo pa, vsaj kar se mene tiče, kot predsednik odbora, v
               zadnjem času z ministrstvom za delo, družino, socialno politiko in invalide, o tej
               materiji kar dosti vodili pogovore, glede na to, da je vlada tako rekoč pripravila
               dokaj celovit zakon, ki pa mora stopiti v proceduro v najkrajšem času. Bi morda
               želela predstavnica vlade, oziroma državna sekretarka, gospa Kovšceva, ki predmetnost
               tega zakona v ministrstvu pokriva, kaj dodati k predlogu zakona? Prosim.</p>
            </sp>
            <sp xml:id="SDT3-OZZDDSPII-Redna-033-2003-05-07.sp10">

               <speaker>ALENKA KOVŠCA:</speaker>

               <p>Hvala za besedo. Ministrstvo za delo je sicer dalo tudi mnenje k tem, nepovratno za
               ta odbor, k predlogu sprememb zakona o zakonski zvezi in družinskih razmerjih. Že od
               meseca novembra vodi ministrstvo tudi javno razpravo s stroko, civilno družbo,
               pravosodjem in vrhovnim sodiščem, o tem, na kakšen način celovito urediti vprašanje
               vzgoje invarstva, preživljanje in stikov, na podlagi tega, da smo podpisniki
               konvencije o otrokovih pravicah, da je med tem časom tudi bila ponujena v podpis
               evropska konvencija o stikih in pa glede na to, da je v zadnjem času tudi ustavno
               sodišče odločalo in presojalo ustavnost posameznih členov zakona o zakonski zvezi in
               družinskih razmerjih. Seveda je tisto, kar predlagatelji želijo urejati v vsebinskem
               smislu vgrajeno tudi v predlog vlade za spremembe zakona, vendar je necelovito in v
               nekaterih delih tudi nekonsistentno. Necelovito je predvsem v tistem delu, ko želimo
               izvajati tudi vse pravice iz konvencije o stikih, ker ne upošteva vseh predlogov, ki
               jih tudi konvencija nosi, recimo, da povem primeroma, tudi pravico otroka do stikov z
               drugimi osebami, ne postavlja na prvo mesto v korist otroka, oziroma pravico otroka
               najprej do stika. Ne opredeljuje, kaj je to korist otroka, ki jo je vendarle na ta
               način potrebno opredeliti. Tudi prenos pristojnosti na sodišča ni možno preprosto
               izvesti s tem, da se prenese pristojnost, ampak je hkrati s tem potrebno urediti
               zakon o pravdnem postopku in z ministrstvom za pravosodje tudi sicer usklajujemo na
               kakšen način bi spremembo zakona o pravdnem postopku prenesli v celoti v pristojnost
               odločanja o vzgoji in varstvu, o skupnivzgoji in varstvu, kar je tudi dodaten
               predlog, mislim, da v tem pogledu se ne upošteva tudi s tem v celoti predloga
               ustavnega sodišča, v zvezi z enakopravnim položajem obeh staršev, ki predpostavlja
               seveda tudi možnost skupne vzgoje in varstva. <stage type="mag"/>(Nadaljevanje) Treba je predvideti tudi v tem zakonu, po kakšnem postopku
               bo odločano v posameznih primerih, razen tega, zakon o pravdnem postopku ne vključuje
               tudi možnosti upoštevanja otrokovega mnenja do desetega leta starosti, kar je tudi
               procesna pravica iz konvencije, iz evropske konvencije otrokovih pravic. Poleg tega
               tudi druge procesne pravice, kot so otrokov zaupnik in tako dalje. Skratka, mislimo
               da, pa še izvajanje roditeljske pravice, tudi ne, se pravi, ta del upošteva samo
               nekatere elemente, oziroma je nedorečen tudi, in ga na tak način, kot je predlagan,
               tudi ni možno izvajati. Zaradi tega tudi ministrstvo za delo ocenjuje, da predlog
               zakona ni konsistenten v tem smislu, in glede na to, da smo pravzaprav v zaključni
               fazi usklajevanja med ministrstvom za pravosodjem, vrhovnim sodiščem in pa pravno
               fakulteto, za celovit tek zakona, ki ureja vprašanje vzgoje, varstva, stikov in
               preživljanja, bi predlagali, da odbor ne podpre tega.</p>
            </sp>
            <sp xml:id="SDT3-OZZDDSPII-Redna-033-2003-05-07.sp11">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Mi smo te dodatne obrazložitve, oziroma dodatne argumentacije k predlogu
               zakona sedaj slišali, in bomo prav gotovo potem na členih lahko zadeve izmenjevali.
               Jaz želim reči samo to, preden preidemo na člene, da so številni pozivi posameznih
               staršev z argumentiranimi zapisi v svojih pisnih naslavljanjih na poslance že dalj
               časa evidenten dokaz, da je potrebno na tem področju nekaj nujno napraviti. Žal
               nekako osnovni zakon, ki ga pripravlja vlada, nekako dolgo hodi v proceduro, in zato
               je seveda poslanski kolega Drobnič želel to materijo z, nekako s svojim zakonom, ali
               poslanskim zakonom urejevati. Vendar pa tako kot izhaja iz zadnje odločbe ustavnega
               sodišča, ki pa ugotavlja, da je tudi 105. člen zakona v neskladju z ustavo. Predlog
               predmetnega zakona, ki ga sedaj obravnavamo, 105. člena ne odpira. V skladu s
               poslovnikom ga tudi mi, ker je to zakon o spremembah in dopolnitvah zakona, ne moremo
               odpreti, to materijo pa tudi rešuje vladni zakon, ki žal še ni v proceduri, mislim pa
               da mora vsak čas stopiti v proceduro in celotno materijo le bolj dorečeno rešuje.
               Zato bi si jaz dovolil, glede na možen potek obravnave tega zakona, da se, kot odbor
               najprej odločamo o drugem odstavku 128. člena poslovnika. Ali kdo temu nasprotuje?
               Ja, gospod Drobnič.<stage type="mag"/>
               </p>
            </sp>
            <sp xml:id="SDT3-OZZDDSPII-Redna-033-2003-05-07.sp12">

               <speaker>MAG. JANEZ DROBNIČ:</speaker>

               <p>Jaz nasprotujem takemu postopku. Predlagam, da se obravnava zakon tako, kot je
               potrebno, ker ima vse elemente.</p>
               <p>Rad bi pa odgovoril v tem primeru gospe Kovšči, državni sekretarki. Mi se ne
               pogovarjamo o vašem zakonu, ker ni pripravljen za vladno proceduro. V tem državnem
               zboru je vaše ministrstvo obetalo kup zakonov, ki jih še zdaj ni in čakamo že dve ali
               tri leta. In ne govoriti o nečem, ker ničesar ni. To, da imate vi v nekih zapiskih
               tam notri ali pa da se srečujete s civilno družbo, mene nič ne zanima. Mene zanima
               postopek sprejemanja v državnem zboru. S civilno družbo smo se mi ravno tako
               sestajali, ravno tako, in zato so tudi te rešitve nastale.</p>
               <p>V zvezi s 105. členom, gospod predsednik, vam bom pa povedal - ali ga preberem, kaj
               piše?</p>
            </sp>
            <sp xml:id="SDT3-OZZDDSPII-Redna-033-2003-05-07.sp13">

               <speaker>PREDSEDNIK STANISLAV BRENČIČ:</speaker>

               <p>Ne, gospod, kolega Drobnič, sem samo opozoril vse članice in člane odbora, da smo par
               dni nazaj prejeli odločbo ustavnega sodišča, tako kot veli. In vemo, da bomo, ker je
               naložilo zakonodajalcu, morali odpraviti tudi neskladja z ustavo, ki izhajajo iz
               obstoječega 105. člena. In zato bi bilo smiselno, ker se zakon sedaj ureja, tudi s
               prehodno odločbo ustavnega sodišča, da tudi to neskladje odpravimo. Nadaljujte, lepo
               prosim, gospod Drobnič.</p>
            </sp>
            <sp xml:id="SDT3-OZZDDSPII-Redna-033-2003-05-07.sp14">

               <speaker>MAG. JANEZ DROBNIČ:</speaker>

               <p>Če starši ne živijo skupaj, se morajo sporazumeti, pri katerem izmed njiju bo otrok
               živel, to je 105. člen, drugi odstavek. Če se starši ne morejo sporazumeti, odloči o
               tem sodišče, v skladu z 78. členom tega zakona - 78. pa spreminjamo. In če se 78.
               spreminja, je izpolnjena tudi določba 105. člena, ker - ali razumete? Tako jaz ne
               vidim. Ustavna določba se res navezuje na 105. člen, ampak 105. člena ni treba
               spreminjati, če spreminjate 78. člen. 78. člen je pa predlog spremembe tega zakona,
               ki smo ga mi predlagali. Če se ne morejo sporazumeti, pri kom bo otrok, se morajo; če
               se pa ne sporazumejo, velja za 78. člen. Ne vidim prav nobene težave. Ampak če ne bi
               78. spreminjali, bi bil pa problem. Tako da ne vidim razlogov za to, da ne bi - in
               roditeljske pravice se jasno ureja s tem zakonom, da se na oba prenaša, v nasprotju s
               sedaj veljavnim zakonom, ker pravi, da se roditeljska pravica izvršuje pri tistem,
               kateremu od staršev je bil otrok dodeljen. Hvala lepa.</p>
            </sp>
            <sp xml:id="SDT3-OZZDDSPII-Redna-033-2003-05-07.sp15">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospod Drobnič. Samo, zadnja odločba ustavnega sodišča govori o prvem
               odstavku 105. člena, ne o drugem. Gospod Veselič bi želel se vključiti, preden
               preidemo na proceduralni predlog.</p>
            </sp>
            <sp xml:id="SDT3-OZZDDSPII-Redna-033-2003-05-07.sp16">

               <speaker>RUDI VESELIČ:</speaker>

               <p>Hvala lepa. V imenu zakonodajno-pravne službe sem se želel oglasiti ravno v zvezi z
               odločbo ustavnega sodišča, ki je vlada ni komentirala, bi jo pa bilo verjetno še kako
               komentirati. Tudi to razpravo, recimo, da zajema 105. člen, niti ni relevantno za ta
               obravnavani predlog zakona, ker vsebuje predlagane spremembe, kot vidite, 106. in
               114. člena; ti dve določbi posebej omenjam, ker sta predmet odločbe ustavnega
               sodišča. <stage type="mag"/>(Nadaljevanje) In kaže razmisliti v
               to smer, ali je sploh mogoče obravnavati določbe danes v okviru obravnavanega zakona,
               ki so v odločbi ustavnega sodišča bodisi razveljavljene ali pa v 1. točki sklepa
               ocenjene kot neskladne. Gre za določbo prvega in drugega odstavka 114. člena, gre za
               določbo prvega odstavka 106. člena in za določbo četrtega odstavka 114. člena. Res
               je, da v 106. členu predlagatelji nadomeščajo besedilo s spremenjenimi teksti, vendar
               bi ob tem kazalo razmisliti, ali lahko posegamo kot zakonodajalec v člen, ki ga je
               ustavno sodišče razveljavilo oziroma vsaj v tem prvem odstavku. Se pravi, gre za
               dokajšnje spremenjeno stanje na tem področju.</p>
               <p>Še bolj vprašljivo pa je poseganje v 114. člen, v katerem je ustavno sodišče prvi
               odstavek ocenilo kot neustavnega, dočim ko četrti odstavek pa razveljavilo, kar ga
               obravnavani zakon ohranja v besedilu, enakem, kot je sedaj s strani ustavnega sodišča
               ocenjeno kot neskladje.</p>
               <p>Tako da se nam zdi, kot zakonodajno-pravni službi, vprašljivost v sedanjem trenutku
               vis a vis odločbe ustavnega sodišča na tak način, brez spremenjenih tekstov, ki bi
               širše zajemali, recimo, usklajevanje spornih določb z odločbo ustavnega sodišča. Ob
               tem naj povem, da je ustavno sodišče naložilo zakonodajalcu enoletni rok, da, prvič,
               ocenjeno neskladnost 114. člena odpravi v enem letu, dočim ko nadomesti ali pa kako
               drugače uredi določbe, ki pa so razveljavljene v 106. členu, z odložnim rokom enega
               leta. Se pravi, posegati v te določbe bi bilo tudi z vidika ustavnosti ponovno
               vprašljivo, ali ne bi povzročali dodatnih nejasnosti, neustavnosti ali celo pravnih
               praznin. Sodišče v odločbi - sicer smo jo zelo na hitro prebrali, ker smo jo šele
               včeraj dobili, tako da kakšnih večjih analiz niti nismo mogli delati; to še posebej
               opozarjam, ker to terja tako s strani vlade kot recimo nas, če bi hoteli še kaj bolj
               pojasnjevati naše mnenje vis a vis odločbe - da gre za rok, ki ga bo vlada morala
               spoštovati. In tako, kot najavlja, je zdaj še toliko bolj zavezana v določenem roku
               to ugotovljeno neskladje odpraviti. Hvala lepa.</p>
            </sp>
            <sp xml:id="SDT3-OZZDDSPII-Redna-033-2003-05-07.sp17">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Še predlagatelj dodatno, potem pa gremo na odločanje o proceduralnem
               sklepu. Prosim.</p>
            </sp>
            <sp xml:id="SDT3-OZZDDSPII-Redna-033-2003-05-07.sp18">

               <speaker>MAG. JANEZ DROBNIČ:</speaker>

               <p>Hvala lepa za besedo. Torej upam, da bo tokrat vlada spoštovala, da bo kaj
               pripravila, zato ker imamo na seznamu, mislim, da kar svojih petnajst zakonov, ki jih
               vlada ne pripravi. Očitno jih bo morala opozicija pripraviti, zato ker so neskladni z
               ustavo in je že potekel rok. Dobro, tokrat upam, da bo naredila v enem letu.</p>
               <p>Ampak, gospod Veselič, mi posegamo zdaj v zakonsko materijo s spremembo. V tistem
               primeru, kjer je sodišče razveljavilo določene dele členov, pa mi ne posegamo in je
               logično, da jih je odpravilo, ni noben problem. V tistih delih, kjer je pa sodišče
               izločilo, pa mi posegamo, tako ker pač moramo tudi zaradi odločitve ustavnega
               sodišča, je pa povsem na mestu, da posegamo v tisti del, da nadomestimo. Res pa je,
               da besedilo predloga zakona v tistem delu, kateri členi se spreminjajo, pa ne velja,
               ker je razveljavilo ustavno sodišče. Ampak to ni noben razlog, da ne bi smel iti
               zakon naprej, to ni nobena prepreka. Potem je samo vprašanje, sevedana nas leži, da v
               skladu <stage type="mag"/>(Nadaljevanje) tudi s tistimi
               določbami, ki jih je sodišče razveljavilo, pripravimo v naslednjem branju takšno
               besedilo, da bo skladno, da bo skladno z vsemi členi.</p>
               <p>Tako da ne vidim nobenega razloga, da ne bi šel zakon naprej. Povem vam, če se to ne
               bo zgodilo, da ne bi šel zakon naprej, sem prepričan, da v enem letu zakona ne bomo
               dobili na mizo. Hvala lepa.</p>
            </sp>
            <sp xml:id="SDT3-OZZDDSPII-Redna-033-2003-05-07.sp19">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Ob vsem spoštovanju in dobronamernosti predlagatelja sem kot predsedujoči
               predlagal proceduralni sklep, predvsem izhajajoč iz vse materije, ki jo vsebuje
               pismeno mnenje zakonodajno-pravne službe in pa tudi navsezadnje tako rekoč dve
               odločbi ustavnega sodišča, ki ju enostavno moramo odpraviti oziroma servisirati
               invlada tu ne more več iskati ne takega ne drugačnega izgovora, zakaj še ni prišla s
               predlogom, ker je ona poklicana, ker ta resor profesionalno z ljudmi, ki so vešči
               dela, pokriva.</p>
               <p>Zato dajem v odločanje najprej proceduralni sklep po drugem odstavku 128. člena.
               Zoprno je, ker govori, da zakon ni primerna podlaga - zakon je imel dober namen,
               ampak vem, da bo na ta predlog zakona težko adaptirati vso to materijo, ki jo
               zasledujemo v mnenju zakonodajno-pravne službe. Dajem v odločanje. Bi kdo želel
               razpravljati? Prosim.</p>
            </sp>
            <sp xml:id="SDT3-OZZDDSPII-Redna-033-2003-05-07.sp20">

               <speaker>MAG. JANEZ DROBNIČ:</speaker>

               <p>Hvala lepa, gospod predsednik. Mislim, da takšna dikcija je skregana z vso
               logičnostjo, vsebino, o čemer bomo glasovali, in bo to verjetno tudi s prevlado
               vladajoče koalicije sprejeto. To je nesprejemljivo - zakon je primerna podlaga. Zakon
               je primerna podlaga, in to bo, skratka, sklep, ki bo neresničen s stvarnimi dejstvi,
               to vam jasno zdaj povem. Zato bom glasoval proti takemu sklepu.</p>
            </sp>
            <sp xml:id="SDT3-OZZDDSPII-Redna-033-2003-05-07.sp21">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Odločili se bomo. Lahko samo to povem, če bi predlagatelj vzel resno
               mnenje zakonodajno-pravne službe, bi lahko danes že imel pripravljene ustrezne
               amandmaje, kar sledi proceduri drugega branja, da lahko vsebinsko zadevo uredimo, da
               je dopolnjen predlog zakona takšen, kot ga pričakujemo. Zato bom podprl predlog
               sklepa.</p>
               <p>Dajem predlog sklepa v odločanje.</p>
               <p>Kdo podpira predlog proceduralnega sklepa? Proceduralni sklep je v skladu s 128.
               členom poslovnika, po njegovem drugem odstavku, da je predlog zakona neprimerna
               podlaga za nadaljnjo obravnavo. Uvodoma sem povedal, da mi besedni zapis tega drugega
               odstavka dostikrat ne sede, ampak vem, da je dostikrat potrebno te možnosti se
               poslužiti, če želimo na nek način priti do rešitve, ki bo zdržala.</p>
               <p>Zato dajem predlog tega sklepa v odločanje.<stage type="mag"/>(Nadaljevanje) Kdo podpira predlog sklepa? (10 članov.) Je kdo proti? (7
               članov.)</p>
               <p>Predlog sklepa je sprejet in ga bomo posredovali v plenarno odločanje.</p>
               <p>S tem zaključujem to točko dnevnega reda. Vsekakor pa pričakujem, da bo predlog
               zakona, ki je že povsem v celoti napisan, vlada sprejela v najkrajšem času in ga tudi
               dala v proceduro. Zaključujem 3. točko dnevnega reda.</p>
               <p>Jaz vem, gospod Drobnič, in vas tudi razumem, vlada ne opravlja pričakovane
               funkcije, vsaj kar se tiče odločb ustavnega sodišča, ampak upam, da se bo popravila.</p>
               <p>Pod točko <title>RAZNO</title>
               bi vas želel, kolegice in kolegi, člani odbora, opozoriti samo to, da imamo ponovno
               sklicano tematsko sejo na vprašanje socialnih zavodov. V tem primeru bi naredili to
               sejo ponovno, kot smo jo že hoteli, v zavodu Hrastovec, in to 16., to je petek
               prihodnji teden. In bi prosil, da se ne opravičite v tolikšnem številu, kot se nam je
               zadnjič zgodilo, ker nekako ni fer in pošteno do tega, ki pomaga organizirati našo
               sejo na terenu z najboljšimi nameni. Zadnjič je bila potem izredna seja sklicana ob
               šestih za jutri in smo morali zadevo odpovedati. To je prvo.</p>
               <p>Drugo pa, 15. nas obišče odbor za delo, socialo in zaposlovanje deželnega parlamenta
               Badenwuertenberg in bi vas prosil - jutri dobite vabila - da se ob 9.00 uri v salonu
               v čim večjem številu udeležite pogovora.</p>
               <p>Ti dve stvari sem imel pod razno. S tem zaključujem točko razno in današnjo sejo.
               Zahvaljujem se vam za sodelovanje in dobro v dnevu naprej!</p>
               <p>(Seja je bila končana 7. maja 2003 ob 9.52 uri.)</p>
            </sp>
         </div>
      </body>
   </text>
</TEI>

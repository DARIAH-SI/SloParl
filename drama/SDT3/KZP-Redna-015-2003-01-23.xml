<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-KZP-Redna-015-2003-01-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5CEC2BAFEE7D4B22C1256CA6002EA150</idno>
               <idno type="custom" subtype="day">2C45A2C0C04B3025C1256CB800382F95</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=2C45A2C0C04B3025C1256CB800382F95</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KZP-Redna-015-2003-01-23.KZP" n="015">
               <name>Redna</name>
               <date when="2003-01-23"/>
            </setting>
         </settingDesc>
         <particDesc>
            <listOrg>
               <org xml:id="SDT3-KZP-Redna-015-2003-01-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KZP-Redna-015-2003-01-23.KZP">
                        <orgName key="KZP">Komisija za peticije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE</stage>
            <stage type="session">15. seja</stage>
            <stage type="date">(23. januar 2003)</stage>
            <stage type="chairman">Sejo je vodil mag. Janez Drobnič, predsednik komisije.</stage>
            <stage type="time">Seja se je pričela ob 9.08 uri.</stage>


            <sp xml:id="SDT3-KZP-Redna-015-2003-01-23.sp1">

               <speaker>PREDSEDNIK MAG. JANEZ DROBNIČ:</speaker>

               <p>... Potem Samo Bevk, ostali prisotni, razen gospoda Merla, ki je obljubil prisotnost.
               Glede na to, da je že takšna ura, moramo s sejo komisije pričeti.</p>
               <p>Dnevni red ste dobili po pošti. Do včerajšnjega dne do 12.00 ure nisem dobil nobenih
               predlogov za umik točke niti ne za dopolnitev dnevnega reda. Tako smatram in tako je
               torej ta dnevni red veljaven in sprejet, in sicer:</p>
               <p>1. obravnava zapisnika 14. seje komisije za peticije,</p>
               <p>2. obravnava in sprejem informacije o peticijah, prispelih v času od 1.novembra do
               31.12.2002 in</p>
               <p>3. razno.</p>
               <p>Najprej <title>1. TOČKA DNEVNEGA REDA - OBRAVNAVA ZAPISNIKA 14. SEJE KOMISIJE ZA PETICIJE.</title>
               </p>
               <p>Zapisnik komisije dajem v razpravo. Ugotavljam, da ne želi nihče razpravljati, zato
               bomo glasovali. Glede na to, da še nismo sklepčni, predlagam, da opravimo glasovanje
               takrat, ko bomo zadostili sklepčnosti.</p>
               <p>Predlagam, da preidemo na <title>2. TOČKO DNEVNEGA REDA - OBRAVNAVA IN SPREJEM
                  INFORMACIJE O PETICIJAH, PRISPELIH V ČASU OD 1. NOVEMBRA DO 31. DECEMBRA 2002.</title>
               </p>
               <p>V tem obdobju smo prejeli oziroma je oddelek za peticije obravnaval 59 peticij, ki so
               jih naslovili v skladu z ustavno možnostjo državljani Republike Slovenije in ki se
               nanašajo na najrazličnejša področja.</p>
               <p>Ugotavljam, da se v zadnjem času vsaj na mene ljudje zelo obračajo predvsem glede
               delovanja sodnega sistema, glede sodnih zaostankov in tudi kar precej imajo pripomb
               na delovanje sodišč in sodnikov.</p>
               <p>To informacijo dajem v razpravo. Prosim.</p>
            </sp>
            <sp xml:id="SDT3-KZP-Redna-015-2003-01-23.sp2">

               <speaker>IVAN BOŽIČ:</speaker>

               <p>Imam samo dve pripombi, pa ne pripombi, namreč o tem, ko v občini Destrnik se zahteva
               zaradi neizdaje dovoljenj zaradi zidave objektov, da je zdaj tudi bil decembra
               sprejet zakon o graditvi objektov in zakon o gospodarjenju s prostorom in da bo
               verjetno ta zadeva lažje rešljiva, kot je bila do zdaj. Mislim, da bo občina, ko bo
               dala odgovor, bo le morala povedati, ali je pripravila svoj prostorski plan, nič
               drugega nima narediti, kajti ostalo ta dva zakona urejata.</p>
               <p>In eno, sicer tako - sam sem zelo na to občutljiv - tam pod 21 LJ naj bi ne napisali
               Klagenfurt, ampak Celovec. <stage type="mag"/>
               </p>
            </sp>
            <sp xml:id="SDT3-KZP-Redna-015-2003-01-23.sp3">

               <speaker>PREDSEDNIK MAG. JANEZ DROBNIČ:</speaker>

               <p>Ne bom dal na glasovanje tega /smeh/. Ja, se strinjam.</p>
               <p>Torej, 28. točka ŽV Maribor, glede Destrnika in upravne enote Ptuj. Glede na to bi
               celo morda predlagal, da opravi oddelek ali pa tudi, če ima željo, kakšen od
               poslancev, da si ogledate na licu mesta. Ja, gospod Zrimšek, pa če se prijavite.</p>
            </sp>
            <sp xml:id="SDT3-KZP-Redna-015-2003-01-23.sp4">

               <speaker>GOSPOD ZRIMŠEK:</speaker>

               <p>Zgolj samo kratko informacijo. Saj veste, da se ne da v dveh stavkih napisati cele
               zgodbe.</p>
               <p>Gospod, ki se je pritožil zaradi, bi rekel, po njegovem nepravilnosti delovanja
               upravnih organov oziroma nerazumevanja s strani občine Destrnik, gre pač za poseben
               primer, gospod se je odločil, da se bo lotil kmetovanja kot nekmet, kmetovanja kot
               njegovega vira preživljanja. V občini Destrnik je kupil kmetijska zemljišča, ki pa so
               imela neko določeno pomanjkljivost. Namreč zazidljivost, ki jo je on hotel doseči,
               tam ni bila podana po prostorskih aktih, ki jih je občina Destrnik imela. In v sklopu
               teh dogajanj se je tam tudi izvedlo neko rušenje neke ograje in nekega pomožnega
               prostora, ki ga je on zgradil mimo oziroma brez potrebnih dovoljenj.</p>
               <p>Sam sem gospodu predsedniku že predlagal, da bi opravili tudi ogled in razgovor na
               upravni enoti in na občini Destrnik, da vidimo, če je in koliko je sama vloga tudi
               upravičena. Samo toliko. Če bi pa potrebovali kakšno širšo informacijo, sem vam pa
               pripravljen pismeno pripraviti in poslati.</p>
            </sp>
            <sp xml:id="SDT3-KZP-Redna-015-2003-01-23.sp5">

               <speaker>PREDSEDNIK MAG. JANEZ DROBNIČ:</speaker>

               <p>Hvala. Ja, gospod Božič.</p>
            </sp>
            <sp xml:id="SDT3-KZP-Redna-015-2003-01-23.sp6">

               <speaker>IVAN BOŽIČ:</speaker>

               <p>To, kar ste sedaj povedali, ni nič drugega kot nadaljevanje moje misli. Če se nekdo
               odloči za kmetovanje, mu moramo pomagati, ne pa braniti.</p>
            </sp>
            <sp xml:id="SDT3-KZP-Redna-015-2003-01-23.sp7">

               <speaker>PREDSEDNIK MAG. JANEZ DROBNIČ:</speaker>

               <p>Hvala. Sam se tudi strinjam s tem.</p>
               <p>Vprašal bi... Ja, gospod Cukjati.</p>
            </sp>
            <sp xml:id="SDT3-KZP-Redna-015-2003-01-23.sp8">

               <speaker>FRANCE CUKJATI:</speaker>

               <p>No, strinjam se, da je vse več pritožb na račun sodstva, ampak opažamo - in na to sem
               želel tudi sam opozoriti - da ne gre samo za sodne zaostanke, za dolgotrajnost
               postopkov, ampak za nekatere druge elemente, ki jih prej ni bilo toliko zaslediti. In
               sicer, pritožuje se, da sodnica ni upoštevala navedb o storitvi kaznivih dejanj, da
               je sodišče kršilo zakon o varstvu osebnih podatkov, da predlaga začetek kazenskega
               postopka zoper sodnico, navaja kršitev kazenskega postopka, dalje uvedbo
               disciplinskega postopka zoper sodnico, predlaga službeni nadzor nad delom okrožne
               državne tožilke in tako naprej. Skratka, ne vem, ali upravičeno ali neupravičeno,
               ampak vse več so ljudje s samim načinom postopka na sodiščih nezadovoljni. <stage type="mag"/> <stage>(Nadaljevanje)</stage> Tudi v poslanski pisarni
               srečujemo vse več, vsaj jaz srečujem, vse več primerov, kjer je bil postopek
               vprašljiv, nekorekten in vse večje, pravzaprav‚ enega takega nezaupanja do dela
               sodišč. To pa je majčkeno bolj zaskrbljujoče kot pa sami sodni zaostanki.</p>
               <p>In bi predlagal, da se naredi neka analiza, glede dosedanjega nezadovoljstva s samim
               postopkom, ne z dolgotrajnostjo, ne s čakanje, ampak s samim sodnim postopkom.</p>
            </sp>
            <sp xml:id="SDT3-KZP-Redna-015-2003-01-23.sp9">

               <speaker>PREDSEDNIK MAG. JANEZ DROBNIČ:</speaker>

               <p>Jaz bi tukaj nadaljeval. Moral bi dobiti odgovor. Naša država, ki pač mora
               zagotavljati demokratične postopke, sodne sisteme, ali gre tukaj za res človeški
               faktor ali gre za usposobljenost ali gre za pomanjkljivost pravnega sistema.</p>
               <p>O tem smo tudi že govorili, ki je lahko tudi vzrok za velike zaostanke, zato vemo
               nekatere tipične ali pa že ponavljajoče se stvari dokaznih postopkov v preiskovalnem
               postopku, po sodnem postopku, da je potem potrebno vse ponovno delati. Marsikdaj,
               tudi same žrtve doživijo, kot dvojno ali trojno strukturo in podobno. Tako, da ne
               vem. Bi mogoče na koncu v zvezi s temi podali, kakšen predlog sklepa državnemu zboru
               ali, da bomo videli. Prosim, vodja oddelka za peticije.</p>
            </sp>
            <sp xml:id="SDT3-KZP-Redna-015-2003-01-23.sp10">

               <speaker>MARJETKA COTMAN:</speaker>

               <p>V naši dosedanji praksi, oddelka za peticije obravnavamo vloge, ki se nanašajo na
               delo sodišč. Tako, da kadar gre za pospešitev postopka, imamo pravico predlagati
               .../Nerazumljivo/... nadzorstveno pritožbo oziroma sami predlagamo tudi predsedniku,
               sodišču, pospešitev postopka. Kadar gre pa za samo kršitev postopka, je po načelu
               delitve oblasti, zakonodajna veja oblasti po ustavi in zakonu, se ne more spuščati v
               delo sodnikov. Zato, ker imajo tu stranke po zakonu sama redna in izredna pravna
               sredstva, če ugotovijo, da so določene nepravilnosti v civilnih postopkih in
               kazenskih postopkih, se lahko zoper tisto odločbo potem pritožijo.</p>
            </sp>
            <sp xml:id="SDT3-KZP-Redna-015-2003-01-23.sp11">

               <speaker>PREDSEDNIK MAG. JANEZ DROBNIČ:</speaker>

               <p>Gospod Cukjati.</p>
            </sp>
            <sp xml:id="SDT3-KZP-Redna-015-2003-01-23.sp12">

               <speaker>FRANCE CUKJATI:</speaker>

               <p>Ko sem omenil ta problem, nisem imel namena dajati pobudo, da bi mi sami vstopali v
               te postopke, ampak samo, rad bi neko analizo zadnjih let, kako so bili tisti, ki so
               pač naslavljali svoje prošnje na komisijo, zadovoljni oziroma nezadovoljni s samim
               delom sodišč. To me zanima. Gre za zelo občutljivo zadevo, ampak zelo pomembno. In
               verjetno mi ne bomo mogli, ne vem, kaj narediti. Morda gre, tako kot je bilo rečeno,
               za človeški faktor ali pa za bolj, bi rekel, nezavzeto delo sodišč.<stage type="mag"/><stage>(Nadaljevanje)</stage> Tako kot recimo v zdravstvu. V zdravstvu
               recimo mene ne skrbijo toliko čakalne dobe, to je organizacijski problem, skrbi me
               etičen odnos zdravnikov do pacientov, to. To je problem, ki ga ne smemo zanemariti.
               In ne vem, kdo, če ne mi, bi morali take probleme pravzaprav vse registrirati.</p>
            </sp>
            <sp xml:id="SDT3-KZP-Redna-015-2003-01-23.sp13">

               <speaker>PREDSEDNIK MAG. JANEZ DROBNIČ:</speaker>

               <p>Gospa Cotman, prosim.</p>
            </sp>
            <sp xml:id="SDT3-KZP-Redna-015-2003-01-23.sp14">

               <speaker>GOSPA COTMAN:</speaker>

               <p>No, na našo komisijo se večinoma prijavljajo tisti, ki so nezadovoljni. V civilnem
               postopku vedno ena stranka izgubi in tista bo sigurno imela pripombe na postopek;
               zdaj, ali so upravičene ali ne, v to se mi ne spuščamo. Enako je v kazenskem
               postopku, kadar gre za zaporne kazni, je čisto logično, da se tisti, ki je obsojen,
               nikoli ne strinja z višino kazni, in so potem tudi take pritožbe na samo odmero in na
               postopek.</p>
            </sp>
            <sp xml:id="SDT3-KZP-Redna-015-2003-01-23.sp15">

               <speaker>PREDSEDNIK MAG. JANEZ DROBNIČ:</speaker>

               <p>Glede na to bi predlagal in na koncu bom dal na glasovanje sklep, da se ob pripravi
               letnega poročila vendarle po tem kriteriju ugotovi, koliko je bilo teh primerov. Po
               tem kriteriju bi jaz dodal še, poleg področij še to, da vidimo, kaj se pravzaprav
               dogaja. To je tudi nek signal, neka evidenca o delovanju tega sistema. Lahko je to
               subjektivno, ampak neka subjektivnost, ki se pojavlja večkrat, mora tistega, ki skrbi
               za organiziranje tega posla ali za sam sistem, mora dati nek impulz za razmišljanje,
               kaj se dogaja, ali se dogaja kaj narobe, pa da pravočasno ukrepamo.</p>
               <p>V zvezi z 19. točko, oddelek za peticije, bi generalno tožilko zaprosil za
               informacije o sprejetih ukrepih, 19. točka. Ali je generalna državna tožilka
               odgovorila na to, na naše zahteve?</p>
            </sp>
            <sp xml:id="SDT3-KZP-Redna-015-2003-01-23.sp16">

               <speaker>GOSPA ROUS:</speaker>

               <p>Generalna tožilka je že odgovorila. Nadzor opravlja višja tožilka, ki pa nadzora še
               ni končala...</p>
            </sp>
            <sp xml:id="SDT3-KZP-Redna-015-2003-01-23.sp17">

               <speaker>PREDSEDNIK MAG. JANEZ DROBNIČ:</speaker>

               <p>Oprostite, ali se lahko prijavite, prosim?</p>
            </sp>
            <sp xml:id="SDT3-KZP-Redna-015-2003-01-23.sp18">

               <speaker>GOSPA ROUS:</speaker>

               <p>Generalna tožilka je v svojem dopisu, ki ga je na nas naslovila, povedala, da je
               stopila v nadzor višji tožilki, ker višje tožilstvo opravlja nadzor nad nižjimi
               tožilstvi, in nadzor še ni dokončen, zato poročila še nimamo. Bomo pa takoj, ko bo
               poročilo dala višja tožilka, stranki tudi odgovorili. Je pa to stranka, ki že več let
               naslavlja peticije na našo komisijo, tako da tudi primere poznamo in je pač to zdaj
               eden teh njenih skrajnih ukrepov, ki se jih je poslužila.</p>
            </sp>
            <sp xml:id="SDT3-KZP-Redna-015-2003-01-23.sp19">

               <speaker>PREDSEDNIK MAG. JANEZ DROBNIČ:</speaker>

               <p>Hvala lepa.</p>
               <p>Pod točko 22, peticija iz semiškega konca v zvezi s problematiko zavoda za
               pokojninsko in invalidsko zavarovanje oziroma zneskov. Mi smo zaprosili za
               informacijo po teku izvršilnega postopka, in ni o tem dan odgovor, ali je prišla
               informacija...</p>
            </sp>
            <sp xml:id="SDT3-KZP-Redna-015-2003-01-23.sp20">

               <speaker>GOSPA ROUS:</speaker>

               <p>Ja, informacija je prišla. Mi smo tudi stranki že odgovorili. Ugotovili smo, da je
               bil postopek pač voden v skladu z zakonom. Tudi stranka določenih njenih trditev ni
               upravičila z dokumentacijo, ki smo <stage type="mag"/><stage>(Nadaljevanje)</stage> jo tudi prejeli v dokaz. Tako da skoraj ne bi mogla reči,
               da je ta njena peticija upravičena.</p>
               <p>Tudi glede tega ogrožanja življenjske eksistence je pač moral biti upoštevan zakon.
               Tako da v tem primeru konkretno nismo ugotovili nič posebnega.</p>
            </sp>
            <sp xml:id="SDT3-KZP-Redna-015-2003-01-23.sp21">

               <speaker>PREDSEDNIK MAG. JANEZ DROBNIČ:</speaker>

               <p>Gospod Božič.</p>
            </sp>
            <sp xml:id="SDT3-KZP-Redna-015-2003-01-23.sp22">

               <speaker>IVAN BOŽIČ:</speaker>

               <p>No, pri tem bi se oglasil, kadar govorimo o takem dolgu. Namreč, tudi državni zbor je
               sprejel zakon, mislim, da še v začetku tega mandata ali konec prejšnjega, o odpisu
               obresti, seveda v upravičenih primerih, kadar je dolg nastajal v začetku naše države,
               se pravi v letih 1990, 1991, 1993, takrat smo imeli zelo hitro rast obresti in je
               zato bil sprejet poseben zakon. Samo ne vem, če so se pa vsi posluževali, da so
               prosili za odpis obresti. In mogoče je tam notri bila velika napaka, ker nekaj
               podobnega se je tudi pri meni zgodilo, da je neka gospa, ki je imela trgovino, skoraj
               deset let že plačuje ta dolg in še ne izgleda, da ga bo odplačala. Je pa sestavljen
               skoraj, bi rekel, 90% iz obresti. In vprašljivo je, kot ste vi rekli, seveda, po
               zakonu je vse lepo in čisto, samo obresti, ki so se nekomu nabrale, ko je nastala
               država Slovenija, ni računal, da se mu bodo pripisovale h glavnici. Zdaj pa je to pač
               zakonitost in ne izgubljamo vrednosti dolga s tem, da smo iz tistega časa pridobili
               veliko obresti. In je včasih, kadar boste dobivali take vloge, treba pogledati, ali
               je ta stranka prosila za odpis obresti, seveda v upravičenih in po zakonu dovoljenih
               primerih.</p>
            </sp>
            <sp xml:id="SDT3-KZP-Redna-015-2003-01-23.sp23">

               <speaker>PREDSEDNIK MAG. JANEZ DROBNIČ:</speaker>

               <p>Hvala. Je potem v tej informaciji oziroma v tem odgovoru tej stranki to...</p>
            </sp>
            <sp xml:id="SDT3-KZP-Redna-015-2003-01-23.sp24">

               <speaker>GOSPA ROUS:</speaker>

               <p>Ne, tega momenta nismo upoštevali. Glede na to, da tudi sama konkretno ne vidim
               pravnega sredstva, da bi v tej fazi se to dalo pojaviti.</p>
            </sp>
            <sp xml:id="SDT3-KZP-Redna-015-2003-01-23.sp25">

               <speaker>PREDSEDNIK MAG. JANEZ DROBNIČ:</speaker>

               <p>Gospa Rousova, če se lahko prijavite. Kar izvolite se prijaviti, če boste še
               dodali...</p>
            </sp>
            <sp xml:id="SDT3-KZP-Redna-015-2003-01-23.sp26">

               <speaker>GOSPA ROUS:</speaker>

               <p>Ne, samo to mislim povedati, da praktično v tej fazi postopka to ne bi prišlo v
               poštev.</p>
            </sp>
            <sp xml:id="SDT3-KZP-Redna-015-2003-01-23.sp27">

               <speaker>PREDSEDNIK MAG. JANEZ DROBNIČ:</speaker>

               <p>Hvala lepa.</p>
               <p>Naslednja, 23. točka. Stranka, ki je vložila peticijo, trdi, da je bil onemogočen
               nakup delnic pri Zavarovalnici Triglav. Javnost je bila obveščena, da so nekateri
               prišli pod zelo ugodnimi pogoji do nakupa delnic, in to ne majhnega števila, pač pa
               ogromnega števila.</p>
               <p>Mene zanima, ali je oddelek proučil to vse podrobno in tudi dal odgovor že? Gospod
               Zrimšek.</p>
            </sp>
            <sp xml:id="SDT3-KZP-Redna-015-2003-01-23.sp28">

               <speaker>GOSPOD ZRIMŠEK:</speaker>

               <p>Gospod predsednik, saj tako kot ste nekako nakazali, menim, da je vloga tega gospoda
               pač po, ne vem, devetih letih, da je bolj posledica tega, kar se je v tem času okrog
               zavarovalnice tudi v medijih pisalo.</p>
               <p>Je pa nekaj res. Gospod je takrat, ko se je izvajal <stage>(govorim o letu 1993)</stage> notranji
               odkup delnic v zavarovalnici Triglav, nekaj kasneje sicer, se je obrnil na komisijo
               državnega zbora <stage type="mag"/> <stage>(nadaljevanje)</stage> za nadzor
               lastninskega preoblikovanja za družbene lastnine, ki je v prejšnjem mandatu nehala
               delata. Ta komisija mu tudi ni odgovorila, pa to ni bistveno, ker ta komisija tudi ni
               bila pristojna za samo konkretno reševanje posamičnih pritožb.</p>
               <p>V tej zadevi smo zaprosili Zavarovalnico Triglav za neko informacijo o tem, kako se
               je to dogajalo, zgolj zato, da dobimo momente za popolnejši odgovor stranki. Namreč,
               zahtevi stranke, da bi bil sedaj zato, ker se je pritožil na takratno komisijo
               državnega zbora, omogočen nakup delnic Zavarovalnice Triglav ni možno ustreči.
               Namreč, zadeva je že nekaj časa passe.</p>
               <p>V oddelku smo sicer posebej posvetili pozornost temu primeru za čim izčrpnejši in
               konkreten odgovor. Naša nova sodelavka, pripravnica, gospodična Jeklin je pregledala
               kompletno zakonodajo. Iz tega je jasno, kakšne so bile takrat zadolžitve tistih, ki
               so izvajali notranji odkup. Jasno, iz zakonodaje je tudi, da je v skladu z ZUP bila
               takrat, kot bi rekel, inštančni organ, tako kot zdaj, pristojna agencija za
               prestrukturiranje, tako da bomo lahko gospodu odgovorili. Se pravi, čakamo samo še
               podatek zavarovalnice, če bodo povedali, kje so objavili, kdaj so objavili in kako so
               objavili, potem bomo neki popolni podatek gospodu lahko podali. Se pravi, že takrat
               se ni obrnil na prvi naslov. Mi pa tudi zdaj nismo in ne moremo biti po desetih letih
               pravi naslov, da ugodili zahtevi po odkupu.</p>
               <p>Če dodam samo še to, to je podobno kot s certifikati, ki smo jih dobili vsi. Tisti,
               ki jih je vnovčil, jih je vnovčil. Tisti, ki jih je dobro vnovčil, jih je dobri in
               tisti, ki jih ni, jih ni. Toliko.</p>
            </sp>
            <sp xml:id="SDT3-KZP-Redna-015-2003-01-23.sp29">

               <speaker>PREDSEDNIK MAG. JANEZ DROBNIČ:</speaker>

               <p>Vseeno dopolnilno vprašanje. Glede na to, da je bila zadeva zelo razvpita, jaz se ne
               spomnim več, ali se vam v tej peticiji pritožuje tudi na morda onemogočanje možnosti,
               ki so potem nastale, z naslednjimi postopki izdaje delnic in nakupa delnic, ko so
               bili vključeni, pa vemo menedžerji Zavarovalnice Triglav. Ali je takrat imel možnost,
               ni imel možnosti, je ni izrabil... Zdaj se ne spomnim dobro peticij. Ali mi lahko
               odgovorite?</p>
            </sp>
            <sp xml:id="SDT3-KZP-Redna-015-2003-01-23.sp30">

               <speaker>GOSPOD _________:</speaker>

               <p>Pritožnik v svoji vlogi sicer trdi, da ni bilo enakopravnih možnosti za notranji
               odkup, da delavci zavarovalnice niso bili seznanjeni. Vendar tega ne vem. Namreč, po
               sami zakonodaji <stage type="mag"/> <stage>(nadaljevanje)</stage> mora ta
               notranji odkup biti objavljen, delavci morajo biti seznanjeni na ustrezen način, ali
               na oglasni deski ali s posebnimi obvestili ali kakorkoli že. Lahko, da on pač ni bil
               seznanjen, ker pač ni bil. Dvomim, da bi Zavarovalnica Triglav peljala postopek na
               tak način, da ne bi zadostila pogojem takrat veljavne zakonodaje.</p>
            </sp>
            <sp xml:id="SDT3-KZP-Redna-015-2003-01-23.sp31">

               <speaker>PREDSEDNIK MAG. JANEZ DROBNIČ:</speaker>

               <p>Tu bi le zaprosil oddelek za peticije, da preveri te zadnje, nadaljnje postopke in
               sicer v kontekstu tudi njegove vloge, da bi odpadel kakršenkoli sum na to, da mu je
               bilo onemogočeno, bodisi v prvi fazi po zakonu o lastninskem preoblikovanju podjetij
               in pa sedaj po tem zakonu, konkretno ga težko navedem, v smislu zagotavlja možnosti
               enakovrednega nakupa delnic. Toliko bi jaz dopolnil to, če se ostali strinjate.</p>
            </sp>
            <sp xml:id="SDT3-KZP-Redna-015-2003-01-23.sp32">

               <speaker>GOSPOD _________:</speaker>

               <p>Sicer samo na podlagi tega, kar tu piše, ampak v srednjem odstavku, zadnji stavek,
               ko pravi, da se mu omogoči nakup petih delnic, kolikor jih je mislil kupiti v letu
               1993. Veste, to je pa res utvara. Tudi, če vse dobimo, ne verjamem, da bo po tisti
               ceni lahko dobil pet delnic. Ni šans. Ne smemo se slepiti z neumnostmi.</p>
            </sp>
            <sp xml:id="SDT3-KZP-Redna-015-2003-01-23.sp33">

               <speaker>PREDSEDNIK MAG. JANEZ DROBNIČ:</speaker>

               <p>Ne bi razpravljal glede cene delnic. Zanima me samo postopek, ali je bila
               enakovredno. Samo to me zanima. Dajmo to preveriti, da ne pade sum, ker vemo, da je
               bilo še nekaj grenkega pelina v zvezi s tem in ni bilo še na vse odgovorjeno, kar se
               tiče tega lastninjenja in pa nadaljnjih emisij delnic. Tako, da ne bi jaz kar
               zamahnil z roko in rekel pojdimo naprej, tudi če je tu posredi ena delnica. Zakaj pa?
               Glede uveljavljanja stika razvezanega zakonca do otrok, v zvezi s peticijo pod
               številko 30, Šmarje pri Jelšah, ali lahko sam vam, kolegom povem, zdaj smo, izgleda,
               samo moški kot poslanci in ostali in tudi prisotnim, da sem vložil zakon, ki naj bi
               nekatere pomanjkljivosti odpravil. Tako, da bomo pa videli, kako zadeva izgleda.
               Zakon je objavljen v Poročevalcu št. 3 z 20. januarja 2003. Pri tem sem upošteval to
               težavno prakso in pomanjkljivosti sedanjega zakona. Bomo pa videli, kako se bo
               državni zbor in kolegij odločil v smislu postopka tega zakona, spremembe zakona, ki
               ureja to področje.</p>
               <p>Pod 32 smo zaprosili <stage type="mag"/> <stage>(nadaljevanje)</stage> urad
               župana občine Kranj glede stanovanjskega problema. Ali je odgovor že prišel, gospod
               Zrimšek?</p>
            </sp>
            <sp xml:id="SDT3-KZP-Redna-015-2003-01-23.sp34">

               <speaker>GOSPOD ZRIMŠEK:</speaker>

               <p>O tej zadevi še nimamo odgovora. Morda izgleda malce čudno zapisano, zakaj se
               obračamo v tem stanovanjskem problemu na urad župana. Namreč, gre za dolgotrajno
               zadevo, da stranka zaseda občinsko stanovanje in je bila že v letih nazaj nekajkrat
               pred tem, da jo deložirajo. Že sodelavka, ki je delala na Spizu je takrat opozorila
               občino Kranj, da gre za socialno kategorijo in da tudi če stanovalca oziroma tega, ki
               zaseda stanovanje deložirajo, bo morala občina Kranj na ustrezen način rešiti
               stanovanjsko vprašanje.</p>
               <p>Deložacije ni bilo. Stranka se ponovno obrača nad nas, ker stalno še vedno visi nad
               njo ta grožnja deložacije. Zato sem se odločil, da smo zaprosili urad župana, kako in
               na kakšen način nameravajo sanirati stvari, da bi prišli do nekega smiselnega
               zaključka.</p>
            </sp>
            <sp xml:id="SDT3-KZP-Redna-015-2003-01-23.sp35">

               <speaker>PREDSEDNIK MAG. JANEZ DROBNIČ:</speaker>

               <p>Hvala lepa. V peticiji številka 33 smo se obrnili na varuha človekovih pravic.
               Velikokrat se te vloge pojavljajo, ali peticije pri varuhu in pri nas. Kaj pa je
               odgovor? Ali je varuh človekovih pravic že podal odgovor?</p>
            </sp>
            <sp xml:id="SDT3-KZP-Redna-015-2003-01-23.sp36">

               <speaker>GOSPOD ZRIMŠEK:</speaker>

               <p>Ne. Varuh ni podal odgovora. Je pa o tej zadevi treba povedati, da gre za morda
               nekoliko nenavadno pisanje, ki mu ni v bistvu razbrati nekega logičnega zahtevka in
               razloga pritožbe. Gre pač za neke občutke pritožnice, da je ogrožena s strani soseda
               in, da nihče ne ukrepa.</p>
               <p>Sodi bolj v tisto kategorijo naših pritožnikov, za katere trdimo, da vloge niso
               upravičene in da gre zaradi pisanja samega.</p>
            </sp>
            <sp xml:id="SDT3-KZP-Redna-015-2003-01-23.sp37">

               <speaker>PREDSEDNIK MAG. JANEZ DROBNIČ:</speaker>

               <p>Hvala. Ko gledam vse te spise, nekateri so izredno debeli, pritožujejo se zaradi
               različnih razlogov. Nekateri tudi, da se sami sebe razbremenijo. TO je možnost, ki jo
               daje ta ustava, da napiše človek karkoli mu pravzaprav ni všeč. So osebe, ki
               prihajajo, ki so duševno obolele, različne reči in želijo imeti tudi konkretne stike
               z menoj. Odločil sem, da poleg tega, da me telefonsko pokličejo, jim dam tudi
               možnost, da me osebno obiščejo v parlamentu ob določeni uri, da se večina reči
               opravi, ker gre za strokovno delo, v oddelku za peticije. Tako, da jim zagotovimo
               najširšo možnost. Marsikdaj je pa izredno težko, ker ljudje so tudi v nenavadnih,
               nekaterih izredno hudih stiskah in v hudih stiskah ljudje ravnajo tudi
               nepredvidljivo, tako da mislim, da je to zahtevno delo. Ob tej priložnosti bi
               pohvalil delo oddelka <stage type="mag"/> <stage>(nadaljevanje)</stage> za
               peticije. To je pač naše delo.</p>
               <p>Mnenje Zavoda Republike Slovenije za zaposlovanje naj bi prišlo v skladu s peticijo
               pod številko 42, ... <stage>(nerazumljivo)</stage> Mirna, glede pridobitve delovnega dovoljenja za
               svojega sina. Kaj je tu? Ali so še kakšne ovire?</p>
            </sp>
            <sp xml:id="SDT3-KZP-Redna-015-2003-01-23.sp38">

               <speaker>GOSPOD ZRIMŠEK:</speaker>

               <p>V tej zadevi gre za to, da je gospod, ki se pritožuje, posreduje v tem smislu, da bi
               za njegovega sina, ki je v državi Hrvaški in hrvaški državljan, zagotovili možnosti,
               da se zaposli pri njemu v njegovem podjetju z ustrezno delovno vizo. Zavod za
               zaposlovanje je o tej zadevi odločil z odločbo na začetku leta 2002 in zavrnil
               prošnjo za izdajo delovne vize. Mi smo Zavod za zaposlovanje Republike Slovenije v
               skladu z navedbami vloge zgolj zaprosili, da nam povedo oziroma svetujejo, kakšne so
               realne možnosti za ugodno rešitev prošnjega tega gospoda, za zaposlitev njegovega
               sina v Republiki Sloveniji. Odgovora zaenkrat še nimamo.</p>
            </sp>
            <sp xml:id="SDT3-KZP-Redna-015-2003-01-23.sp39">

               <speaker>PREDSEDNIK MAG. JANEZ DROBNIČ:</speaker>

               <p>V kolikor ga ne bo, bi prosil, da urgirate.</p>
               <p>Številka 58. Socialna stiska, peticija, naslovljena iz Zreč. Zaprosili smo Center za
               socialno delo. Gospa Cotman, če se prijavite. Gospa Cotman, če se prijavite.</p>
            </sp>
            <sp xml:id="SDT3-KZP-Redna-015-2003-01-23.sp40">

               <speaker>MARJETKA COTMAN:</speaker>

               <p>Odgovor centra za socialno delo smo dobili. V odgovoru centra za socialno delo so
               nam sporočili, da stranka prejema 40.599 denarnega dodatka in 8.600 ji plačujejo za
               stroške najemnine.</p>
               <p>V nadaljevanju nam je center opisal tudi stanje, da je redno zaposlitev stranka
               izgubila zaradi alkoholiziranosti in se v bistvu ne zdravi in je stanje
               nespremenjeno, zato tudi ne more dobiti zaposlitve.</p>
               <p>V sami vlogi je stranka navajala, da ne dobi ničesar. V odgovoru pa smo videli, da
               dobi to socialno podporo, kolikor je pač možno, z zakonskimi okviri in smo potem tudi
               stranki odgovorili, smo prejeli odgovor centra za socialno delo, kateri nas obvešča,
               da dobiva socialno podporo.</p>
            </sp>
            <sp xml:id="SDT3-KZP-Redna-015-2003-01-23.sp41">

               <speaker>PREDSEDNIK MAG. JANEZ DROBNIČ:</speaker>

               <p>Hvala. Še zadnje, številka 59, oddelek za peticije ste zaprosili za pojasnilo o
               dejanskem stanju glede stanovanjskega sklada mestne občine Ljubljana, menda
               nepotrebne pomoči, ki jo je naslovil meščan Ljubljane. Gospa Cotman.<stage type="mag"/>
               </p>
            </sp>
            <sp xml:id="SDT3-KZP-Redna-015-2003-01-23.sp42">

               <speaker>MARIJETKA COTMAN:</speaker>

               <p>Stanovanjski sklad mestne občine Ljubljana nam je v odgovoru 6.1. letošnjega leta
               pojasnil, da je strankin mož kot bivši imetnik stanovanjske pravice po ugodnih
               pogojih stanovanjskega zakona kupil stanovanje v izmeri 93 m2, in to stanovanje
               uporablja štiričlanska družina. Žena je pa kupila garsonjero v izmeri 26 m2. In po
               teh navedbah iz dopisa tega javnega stanovanjskega sklada smo razbrali, da je bil
               verjetno ločitveni postopek, da sta vsak svoje stanovanje kupila, in ta javni
               stanovanjski sklad navaja, da ne gre za noben socialni primer, ker sta onadva s tem
               postala lastnika stanovanj. Mi smo pa imeli informacijo same stranke, da prebiva v
               garsonjeri 23 m2 in da želi zamenjavo oziroma povečanje te garsonjere. Ampak
               stanovanjski sklad stoji na tem, da čim ima nekdo lastniško stanovanje, da pač ni
               socialni problem.</p>
            </sp>
            <sp xml:id="SDT3-KZP-Redna-015-2003-01-23.sp43">

               <speaker>PREDSEDNIK MAG. JANEZ DROBNIČ:</speaker>

               <p>Hvala lepa. Kolegi, je še kakšno vprašanje? Gospod Božič.</p>
            </sp>
            <sp xml:id="SDT3-KZP-Redna-015-2003-01-23.sp44">

               <speaker>IVAN BOŽIČ:</speaker>

               <p>Hvala. V zvezi s tem, kar je gospod Cukjati začel. Jaz sem sicer vseh teh 59 zadev
               prebral, kar tu piše, ampak to, kar je v zvezi s sodišči in postopki, tistega dela,
               ko se čuti človečnost, ja ali ne, ali bi o tem lahko - predlagam, da bi o tem, ko ste
               rekli, da bi zbrali, koliko je bilo teh pritožb, seznanili tudi ministrstvo za
               pravosodje. Naj oni malo tudi - saj imamo dosti kopij, ki se jim lahko da, pa naj
               nekdo pogleda, da bo rekel, ja, to pa ni prav. In ob njihovih kontrolah naj pogledajo
               potem tudi to.</p>
               <p>Je pa tu notri res veliko stvari. Tudi sedaj, ko sprašujemo, če se dva ločita pa
               ohranita vsak svoje stanovanje, kako potem trdiš, da si socialni problem. Nekdo ne
               dobi štipendije, ker starši presegajo cenzus za štipendijo. Ja, v mojem primeru je
               bilo vse življenje tako; tri otroke smo imeli na faksu, pa nikoli nismo mogli ničesar
               uveljaviti, ker sva z ženo presegala cenzus. Veliko stvari je, ko se ljudje samo
               pritožujejo, pa v zakonu piše, da ne more, ne more dobiti vdovske pokojnine zato, ker
               v zakonu piše, da je ne more. To se lahko kako drugače, se lahko začnemo pogovarjati,
               ali bomo zakon spremenili ali ne. Marsikdo je prizadet, samo zakon le jemlje eno
               veliko večino, ki jo zaščiti, ne more pa prav vsakega posameznika; marsikdaj je nekdo
               prizadet. Zakon je pa zato napisan, da se po njem ravna. Ne vem, pri tem ne želim nič
               slabega reči o tistih. So nekateri ljudje, ki se stalno samo pritožujejo in ogromno
               dela povzročajo tudi tistim, ki morajo njihove vloge brati in iskati informacije, na
               koncu pa ugotovijo, da gre za mogoče nekaj takega, kar se po domače reče jeznoritost.
                  <stage type="mag"/>
               </p>
            </sp>
            <sp xml:id="SDT3-KZP-Redna-015-2003-01-23.sp45">

               <speaker>PREDSEDNIK MAG. JANEZ DROBNIČ:</speaker>

               <p>Žal je tudi tako. Ampak narava dela in postopki ter zakoni nam nalagajo, da ravnamo
               po zakonih.</p>
               <p>Nekaj pa vseeno vidim koristnega iz vseh teh peticij. Mi smo že predlagali, mislim,
               da dva ali tri zakone. Iz peticij se je namreč ugotovilo neko neskladje ali neka
               temeljna nepravičnost, o kateri pravzaprav imamo kar vsi zelo podobne poglede, ali pa
               stiske, ki jihje treba tudi na nek drugačen način rešiti, s posredovanjem, z
               zavestjo, s pospešitvijo postopka. Mislim, to je pomembno. Gospod Merlo.</p>
            </sp>
            <sp xml:id="SDT3-KZP-Redna-015-2003-01-23.sp46">

               <speaker>ALEKSANDER MERLO:</speaker>

               <p>Jaz bi dodal tako, mislim, da včasih je dovolj en lep, normalen razgovor, ki ga
               opravi dotični v poslanski pisarni, ki jo na terenu imamo, pri vas v parlamentu in
               tako naprej. To so tiste zadeve, ki včasih, bi rekel, zaradi katerih imajo psihiatri
               tudi beneficiran staž, ker zahtevajo del tebe samega, če se s tem ukvarjaš, ker
               nobenega takega profesionalca ni, da ne bi mu iz petnih žil bilo treba neke energije
               dodajati, in če je nimaš, dejansko tudi pomagati takim ljudem ne moreš. Če ne, pa
               lahko izredno dosti "poflikaš" že, da rečem, včasih se spomnim enega kolega
               zdravnika, ki je napisal v tistih časih,ko sem sam začenjal, "pacientu za prvo pomoč
               nudimo topli obrok", recimo, toplo besedo, bi jaz rekel, tudi dostikrat. Ker to, kar
               včasih ljudem, že pri nas, če se posujem s pepelom, zdravnikih manjka, ko pride, pa
               ni časa za pomeniti se in tako naprej. Toje tisto, kar potem se da na taki komisiji,
               recimo, če si predsednik vzame ta čas, marsikaj "poflikati", brez kakršnihkoli
               vložitev novih zakonov in podobno. Je pa res, da ljudem včasih moraš tudi kaj
               razložiti. To, kar je kolega rekel, da ne poznajo, do kje gredo zakoni in tako
               naprej. Pri meni v poslanski pisarni dostikrat hodijo na temo prav zdravstvenih
               problemov, recimo, vsi bi hodili še vedno v toplice. Ja, in potem pa pride, "a veste,
               in potem sem si plačal toplice in sem bil tam pa tam, ampak jaz sem s periferije,
               nisem dobil nič, ampak iz Ljubljane so imeli pa vsi plačano". Ampak potem sem šel
               enkrat gledat, pa je tudi res bilo, da je kdo imel plačano. To je hakeljc. In to ni v
               redu, da imajo občutek na periferiji, da se ustvarjajo razlike in da jespet mesto
               tisto, ki bo ves denar za toplice pobralo. Pardon, da sem s takim, ampak to so take
               malenkosti, ki jih mi, recimo, lahko že marsikje sami "poflikamo". Ampak pri takih
               zadevah pa lahko malo nekje že s tem, da urgiramo, pa rečemo recimo, dajte nam
               podatke, tako pa tako, recimo, ne vem, zavarovalnica, kako je bilo z delnicami, ne
               vem, ZZDS, koliko ste jih napotili na zdravljenje in tako naprej. In jih že malo
               streseš, tako da potem vidijo, da ravno ne morejo delati, kar hočejo. Mislim, da je
               to kot neka nadzorna funkcija tudi.</p>
            </sp>
            <sp xml:id="SDT3-KZP-Redna-015-2003-01-23.sp47">

               <speaker>PREDSEDNIK MAG. JANEZ DROBNIČ:</speaker>

               <p>Gospod Božič.</p>
            </sp>
            <sp xml:id="SDT3-KZP-Redna-015-2003-01-23.sp48">

               <speaker>IVAN BOŽIČ:</speaker>

               <p>Saj, zdaj govorimo o takih stvareh, ampak recimo tu 39. točka. Veste, v svojem
               življenju sem se veliko ukvarjal s katastrom, ker sem gozdar po poklicu. Ampak <stage type="mag"/> <stage>(nadaljevanje)</stage> zemljiška knjiga in geodetska
               odmera na celem svetu veljata, zlasti v Evropi, saj ima cela Evropa enoten kataster,
               ki je začel izmero v Trstu, na pomolu sv. Justa. In, kadar geodet odmeri mejo na
               podlagi kamnov, ki so postavljeni že iz časa Marije Terezije, ne vidim smisla, da se
               nekdo pritoži na našo komisijo, češ da njegov sosed noče te meje spoštovati. Kakšen
               smisel ima to? Jaz res ne morem razumeti. Ne morete se več pritoževati. Zemljiška
               knjiga je narisana, zapisana, ima vse koordinate, za božjo voljo. Zdaj bomo pa rekli,
               sosed pa noče tega upoštevati komisiji za peticije v Ljubljani, naprej državnem
               zboru, da naj reši ta problem. To presega moj razum.</p>
            </sp>
            <sp xml:id="SDT3-KZP-Redna-015-2003-01-23.sp49">

               <speaker>PREDSEDNIK MAG. JANEZ DROBNIČ:</speaker>

               <p>Gospod Cukjati. Diskusija je zanimiva.</p>
            </sp>
            <sp xml:id="SDT3-KZP-Redna-015-2003-01-23.sp50">

               <speaker>FRANCE CUKJATI:</speaker>

               <p>Jaz bi se najprej vrnil na izhodno vprašanje, glede teh vlog iz katerih je
               velikokrat jeznoritost samo razbrati, ampak menim, da mi moramo ohraniti to stališče.
               Vsako pritožbo moramo resno jemati, dokler se ne dokaže nasprotno. To načelo pa mora
               veljati. Vsako pritožbo, ki jo dobimo, je treba resno vzeti, dokler se ne ugotovi,
               ali je, ali ni utemeljena.</p>
               <p>Glede katastrov bi pa takole rekel. V praksi je vendarle tista meja, kjer se oba
               sporazumeta. Če se oba soseda ne sporazumeta, je sodni postopek dolgotrajen, drag in
               tako dalje. Žal tako je. Noben geodet ne pride z neko pravnomočnostjo med sosede in
               reče: "Po katastru je tule meja in tule bo meja." Ga ni, ni takega postopka. Meja je
               šele tista, ki jo priznata, ali oba, ali določi sodišče.</p>
               <p>Samo en primer bom povedal. Ko se je gradila avtocesta pri Vrhniki, pri Dragomerju,
               je bilo treba narisati in vse podobne stvari in so bile njive, cesta je sekala tiste
               ozke, dolge njive in je bilo okoli 10 njiv potem zaradi šlamparije narisano narobe,
               postrani. Tako, da je bila razlika v dolžini 150 m, tukaj 0, tam pa 4 m. Vse so bile
               zamaknjene. Po 30 ali 20 letih, kolikor je bilo to, je neki kmet hotel nekaj zgraditi
               in je takrat opazil, pravzaprav je bilo to takrat narobe zarisano. Stare stvari so pa
               šle. In je dosegel, po sodni poti prejšnjo mejo. Ampak, on je vzel 4 m temu, ali bo
               zdaj vseh 9 šlo po tem postopku nazaj. Mislim, da je tudi naša geodetska služba
               včasih premalo dosledna in se dogajajo velike krivice in nerodnosti. Mislim, da ta
               postopek ugotavljanja in pa določanja<stage type="mag"/>
               <stage>(nadaljevanje)</stage> spornih mej, je zelo pogost, mnogo hude krvi in ne vem, ali bi bilo
               možno v tem smislu kakšno zakonodajo dopolniti, da bi bili vsaj postopki hitri. Vi
               veste, da povprečno trajajo spori po deset let, medsosedski spori in nagajanja in vse
               mogoče nerodnosti, pa tudi krivice s tega naslova. Menim, da če bi tisti sodni
               sistem, ki bi se lotil tega, bi lahko ogromno naredil in imel veliko delo.</p>
            </sp>
            <sp xml:id="SDT3-KZP-Redna-015-2003-01-23.sp51">

               <speaker>PREDSEDNIK MAG. JANEZ DROBNIČ:</speaker>

               <p>Gospod Božič.</p>
            </sp>
            <sp xml:id="SDT3-KZP-Redna-015-2003-01-23.sp52">

               <speaker>IVAN BOŽIČ:</speaker>

               <p>Zelo na kratko. Žalostno je pri tem, kar ste zdaj, gospod Cukjati povedali, najbolj
               žalostno je v Sloveniji to, da zadnjih 100 let se kataster ni urejal. Od 1913., 1914.
               leta, ko se je začela 1. svetovna vojna, potem je bil na Primorskem obdobje fašizma
               in potem je bila ureditev,ko je bilo vse naše in sedaj, ko je treba nekaj urediti, je
               zelo težko, ker v teh zadnjih sto letih, kar je kdo kupil ni nihče več prepisal v
               zemljiško knjigo. Mejnikov ni več ta, kjer so bili oziroma, si lastniki
               predstavljajo, da so tam, ker je to že njegov oče kupil. Samo zemljiška knjiga, se
               spomnite, državni zbor je odobril, da je ministrstvo za okolje in prostor najelo
               mednarodne kredite, da se vzpostavi realno katastrsko stanje. To je pa največja
               težava. Če se pa tehnično naredi napaka, vsak lastni je dobil zemljiški izpisek, ko
               je bila končana izmera. Takrat bi lahko vsak ugotovil, ali je narisano prav, ali
               narobe.</p>
            </sp>
            <sp xml:id="SDT3-KZP-Redna-015-2003-01-23.sp53">

               <speaker>PREDSEDNIK MAG. JANEZ DROBNIČ:</speaker>

               <p>Ali lahko zaključim razpravo? Sam menim, glede na to, da bomo imeli priložnost na
               naslednji seji komisije za peticije, ko bomo obravnavali letno poročilo. Na tistem
               bomo vsako področje posebej obravnavali in dali kakšne pobude v zvezi s tem. Ker,
               komisija za peticije je tudi za to, da iz vseh teh peticij razbere, kaj se v naši
               državi problematičnega dogajain tisto, kar bi za nas veljalo, da pobuda državnemu
               zboru, poslancem, poslanskim skupinam, ali pa kakšno sporočilo tudi izvršni veji
               oblasti ali sodni veji oblasti. Tu seveda v tistem polnomočju, ki ga imamo, torej kot
               zakonodajno oblast. Razpravo zaključujem in bi podal nekaj sklepov, mislim, da tri,
               da se ta informacija o vloženih peticijah od 1.11. do 31.12. sprejme s predloženimi
               pripombami. To je prvi sklep.</p>
               <p>Drugi, da se v letni analizi dela komisije za peticije, odnosno peticij prikaže tudi
               delovanje sodne veje oblasti, tudi tožilcev glede števila postopkov, ki se nanašajo
                  <stage type="mag"/><stage>(Nadaljevanje)</stage> na kritično delo,
               delovanje sodnikov in tožilcev. Da se po tem kriteriju tudi naredi prikaz dela
               oziroma peticij.</p>
               <p>In naslednje - ja, no, da se s temi rečmi seznani tudi ministrstvo za pravosodje.</p>
               <p>Dal sem te tri sklepe. Ali kdo nasprotuje, da sprejmemo vse tri sklepe skupaj? Ni
               nasprotovanja, smo za? Hvala lepa. Sklepi so soglasno sprejeti.</p>
               <p>S tem zaključujem 2. točko dnevnega reda.</p>
               <p>Vračamo se na prekinjeno <title>1. točko dnevnega reda - zapisnik 14. seje komisije.</title>
               </p>
               <p>Razprava, kot sem povedal, je bila že zaključena, zato dajem zapisnik 14. seje
               komisije za peticije na glasovanje.</p>
               <p>Kdo je za? <stage>(Soglasno.)</stage></p>
               <p>Zapisnik 14. seje komisije za peticije je sprejet soglasno.</p>
               <p>S tem smo zaključili tudi 1. točko dnevnega reda.</p>
               <p>Prehajamo na <title>3. TOČKO DNEVNEGA REDA - RAZNO.</title>
               </p>
               <p>Pobude nisem dobil nobene, pismene. Je kakšna ustna? Gospod Božič.</p>
            </sp>
            <sp xml:id="SDT3-KZP-Redna-015-2003-01-23.sp54">

               <speaker>IVAN BOŽIČ:</speaker>

               <p>Član te komisije, gospod Vojko Čeligoj, je toliko časa že na bolovanju, mislim, da bi
               se ga bilo vredno spomniti. Veste, od avgusta do zdaj je dolgo časa.</p>
            </sp>
            <sp xml:id="SDT3-KZP-Redna-015-2003-01-23.sp55">

               <speaker>PREDSEDNIK MAG. JANEZ DROBNIČ:</speaker>

               <p>Torej, lahko vas obvestim, da ga čisto nismo "pustili", da smo se ga za novo leto
               spomnili. Morda pa ne bi bilo slabo, če bi ga tudi, v kolikor dopuščajo te možnosti,
               da se ga osebno obišče ob neki priložnosti, če to ni kaj - treba je preveriti, ker
               človek ima le tudi zasebne reči. Sicer pa bi ga sam čim prej rad videl v naši sredi,
               ker mislim, da je zelo konstruktiven in prijeten sogovornik. V zvezi s tem ne bi
               ničesar dajal na glasovanje.</p>
               <p>Sam tudi nimam nobenega predloga ali sugestije. S tem smo zaključili vse točke
               dnevnega reda in tako zaključujem tudi 15. sejo komisije za peticije. Hvala lepa, da
               ste bili prisotni. Želim vem lep dan!</p>
               <stage>(Seja je bila končana 23. januarja 2003 ob 10.01 uri.)</stage>
            </sp>
         </div>
      </body>
   </text>
</TEI>

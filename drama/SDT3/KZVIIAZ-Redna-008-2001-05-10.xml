<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-KZVIIAZ-Redna-008-2001-05-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za volitve imenovanja in administrativne zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A21BCF247B928CF3C1256A3A00351FC7</idno>
               <idno type="custom" subtype="day">3CF577DFC9CF05AFC1256A4C002C7D98</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=3CF577DFC9CF05AFC1256A4C002C7D98</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KZVIIAZ-Redna-008-2001-05-10.KZVIIAZ" n="008">
               <name>Redna</name>
               <date when="2001-05-10"/>
            </setting>
         </settingDesc>
         <particDesc>
            <listOrg>
               <org xml:id="SDT3-KZVIIAZ-Redna-008-2001-05-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KZVIIAZ-Redna-008-2001-05-10.KZVIIAZ">
                        <orgName key="KZVIIAZ">Komisija za volitve imenovanja in administrativne zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VOLITVE, IMENOVANJA IN
            ADMINISTRATIVNE ZADEVE</stage>
            <stage type="session">8. seja</stage>
            <stage type="date">(10. maj 2001)</stage>
            <stage type="chairman">Sejo je vodil Jožef Školč, predsednik komisije.</stage>
            <stage type="time">Seja se je pričela ob 10.08 uri.</stage>


            <sp xml:id="SDT3-KZVIIAZ-Redna-008-2001-05-10.sp1">

               <speaker>PREDSEDNIK JOŽEF ŠKOLČ:</speaker>

               <p>... nas je dovolj in lahko pričnemo z 8. sejo komisije državnega zbora Republike
               Slovenije za volitve, imenovanja in administrativne zadeve. Mi smo dobili nekaj
               pooblastil za nadomeščanje članov komisije in sicer je to pooblastilo za gospoda
               Zorana Gračnerja, ki nadomešča Mirana Jeriča, potem je pooblastilo za gospoda Mirka
               Zamernika, ki nadomešča gospoda Janeza Janšo, potem je tu pooblastilo za gospoda
               Soka, ki nadomešča dr. Bajuka, potem pooblastilo za gospoda Gerenčerja, ki nadomešča
               gospoda Lavrinca, pooblastilo za gospoda Maršiča ki nadomešča gospoda Švagana in
               opravičilo za gospoda Delaka.</p>
               <p>Komisija je sklepčna. Dnevni red ste prejeli. Prejeli ste tudi predlog za razširitev
               dnevnega reda s predlogom predsednika računskega sodišča za imenovanja druge
               namestnice predsednika računskega sodišča. Predlagam, da je to 4.a točka in dajem tak
               dnevni red v razpravo. Ni razprav, torej dajem tak dnevni red v sprejem.</p>
               <p>Kdo je za sprejem dnevnega reda? <stage>(11 članov.)</stage> Je kdo proti? <stage>(Nihče.)</stage></p>
               <p>Dnevni red je sprejet.</p>
               <p>In gremo lahko k <title>1.TOČKI DNEVNEGA REDA, POTRDITEV ZAPISNIKOV 6. SEJE TER 1. IN 2. NADALJEVANJE 6.
               SEJE.</title>
               </p>
               <p>Sprašujem, ali je k tem trem zapisnikom kakšna pripomba. Ni.</p>
               <p>Kdo je za potrditev? <stage>(8 članov.)</stage> Je kdo proti? <stage>(Nihče.)</stage></p>
               <p>Zapisniki so 6. seje so sprejeti. <title>POTEM IMAMO ZAPISNIK 7. SEJE IN NADALJEVANJA 7. SEJE.</title>
               </p>
               <p>Sprašujem ali je tu kakšna pripomba? Ni.</p>
               <p>Kdo je za potrditev tega zapisnika? <stage>(9 članov.)</stage> Je kdo proti? <stage>(Nihče.)</stage></p>
               <p>In zapisnik je sprejet.</p>
               <p>Smo pri <title>2. TOČKI DNEVNEGA REDA, TO JE PREDLOGU VLADE REPUBLIKE SLOVENIJE ZA
                  RAZREŠITEV IN IMENOVANJE DVEH ČLANOV SVETA SKLADA KMETIJSKIH ZEMLJIŠČ IN GOZDOV
                  REPUBLIKE SLOVENIJE S PRIPADAJOČIM ODLOKOM.</title> Vi ste to v materialu dobili.
               Vabili smo tudi predstavnika vlade, ki ga ne vidim, ni pa obvezen. Sprašujem ali je k
               temu predlogu kakšna razprava? Če ni, potem dajem na glasovanje predlog sklepa. KVIAZ
               predlaga državnemu zboru, da sprejme odlok o razrešitvi in imenovanju članov sveta
               sklada kmetijskih zemljišč in gozdov Republike<stage type="mag"/>
               <stage>(Nadaljevanje)</stage> Slovenije kot je v materialu.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>In je ta predlog odloka sprejet.</p>
               <p>Smo pri <title>3. TOČKI DNEVNEGA REDA, TO JE PREDLOGU VLADE REPUBLIKE SLOVENIJE ZA
                  RAZREŠITEV IN IMENOVANJE ČLANA DRŽAVNE REVIZIJSKE KOMISIJE S PREDLOGOM ODLOKA.</title> Tudi tu ste material dobili. Gre za odstop na željo člana in kvalificiranega
               predlagatelja. Sprašujem ali je k tej točki kakšna razprava. Ni. Torej dajem na
               glasovanje predlog naslednjega sklepa. KVIAZ predlaga državnemu zboru, da sprejme
               odlok o razrešitvi in imenovanju člana državne revizijske komisije. Da ne spora,
               razrešujemo gospoda Šoltesa in imenujemo gospoda Aleksija Možino.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>In je predlog sprejet.</p>
               <p>Smo pri <title>4. TOČKI DNEVNEGA REDA, TO JE PREDLOGU SVETA RTV SLOVENIJA ZA SOGLASSJE K IMENOVANJU GENERALNEGA DIREKTORJA RTV SLOVENIJA S PREDLOGOM
               ODLOKA.</title>
               </p>
               <p>Vi ste material tudi za to točko dobili. O procedurah smo svoj čas že razpravljali
               in te razprave sam ne bi obnavljal. Na sejo sem vabil tudi predsednika sveta RTV
               Slovenije, gospoda Kocijančiča in ga lepo pozdravljam. Zakon kot veste določa v 20.
               členu, da imenuje generalnega direktorja RTV Slovenija svet ERV Slovenija, državni
               zbor pa daje soglasje k temu imenovanju in tako je pripravljen tudi predlog
               ustreznega odloka. Želi kdo o tem predlogu razpravljati? Najprej seveda sprašujem
               predlagatelja, gospoda Kocijančiča.</p>
            </sp>
            <sp xml:id="SDT3-KZVIIAZ-Redna-008-2001-05-10.sp2">

               <speaker>JANEZ KOCIJANČIČ:</speaker>

               <p>Ja, hvala lepa gospod predsednik. Jaz sem na razpolago, če je treba odgovoriti na
               kakšno vprašanje, drugače je pa predlog podan pismeno.</p>
            </sp>
            <sp xml:id="SDT3-KZVIIAZ-Redna-008-2001-05-10.sp3">

               <speaker>PREDSEDNIK JOŽEF ŠKOLČ:</speaker>

               <p>Hvala. Želi kdo od komisije razpravljati o tem predlogu sveta? Ne želi, torej dajem
               na glasovanje predlog naslednjega sklepa. Komisija za volitve, imenovanja in
               administrativne zadeve predlaga državnemu zboru, da sprejem odlok o soglasju k
               imenovanju generalnega direktorja RTV Slovenija. S tem odlokom dajem soglasje gospodu
               Aleksu Štakulu za generalnega direktorja.</p>
               <p>Kdo je za tak sklep? <stage>(8 članov.)</stage> Je kdo proti? <stage>(1 član.)</stage></p>
               <p>Sklep je sprejet.<stage type="mag"/><stage>(Nadaljevanje)</stage> Gospodu
               Kocijančiču se zahvaljujem za sodelovanje na seji. Se opravičujem, ker gre stvar, k
               sreči, hitro.</p>
               <p>Smo pri <title>4.A TOČKI DNEVNEGA REDA - PREDLOG ZA IMENOVANJE DRUGE NAMESTNICE
                  PREDSEDNIKA RAČUNSKEGA SODIŠČA.</title>
               </p>
               <p>Predlog predsednika ste prejeli. Na sejo sem povabil tudi predsednika, ki pa se je
               zaradi službenih obveznosti opravičil. Zastopa ga zakonita prva namestnica, ki jo
               lepo pozdravljam. Z njo pa je seveda tudi kandidatka za drugo namestnico.</p>
               <p>Želi o tem predlogu kdo razpravljati? Gospod Pucko.</p>
            </sp>
            <sp xml:id="SDT3-KZVIIAZ-Redna-008-2001-05-10.sp4">

               <speaker>CIRIL PUCKO:</speaker>

               <p>Hvala lepa, gospod predsednik. Obžalujem, da ni tukaj predlagatelja, ker bi imel
               gospodu predsedniku postaviti nekaj vprašanj. Tako da se mi zdaj zdi, da ni niti
               korektno ali pa je brez smisla postavljati gospe namestnici, ki na to najbrž niti
               odgovoriti ne bi mogla ali pa ne bi - mislim, da še bolj ne bi vedela odgovoriti.
               Zato bom pač postavil načelno vprašanje oziroma v razmislek dal članom komisije.</p>
               <p>Verjetno bi bilo treba kaj povedati ob tem predlogu - s čim se gospa ukvarja, kaj
               dela, delovne izkušnje in še kaj. Sklicevati se na to, da je bil odlok o njenem
               imenovanju objavljen pred petimi leti - takrat nas je bilo v tistem sklicu nekaj
               izmed tu prisotnih, vmes je poteklo pet let, verjetno se je tudi kaj zgodilo. Ljudje
               si pridobivajo izkušnje, delajo, poskušajo, in mislim, da bi, gospod predsednik bilo
               prav, da izvemo kaj o tem.</p>
               <p>Glede na to, da predsednika ni, ne morem postaviti vprašanja, ki sem ga imel
               ekskluzivno za njega. Glede na to, kakšni so odnosi med nekaterimi člani in samim
               predsednikom na računskem sodišču, je zelo težko verjeti v to, da se bodo z nekim
               imenovanjem ti odnosi izboljšali. Hvala lepa.</p>
            </sp>
            <sp xml:id="SDT3-KZVIIAZ-Redna-008-2001-05-10.sp5">

               <speaker>PREDSEDNIK JOŽEF ŠKOLČ:</speaker>

               <p>Gospod Pucko, mi razpravljamo o predlogu za drugo namestnico. Gospa Etelka Korpič je,
               bom rekel, po zakonu namestnica in lahko odgovarja na vsa vprašanja in tudi po
               pooblastilu predsednika sodeluje na tej seji. Zato ne vidim nobenega zadržka, da ji
               postavite vprašanja.</p>
            </sp>
            <sp xml:id="SDT3-KZVIIAZ-Redna-008-2001-05-10.sp6">

               <speaker>CIRIL PUCKO:</speaker>

               <p>Hvala lepa, gospod predsednik. Verjetno mi spoštovana gospa namestnica Etelka Korpič
               Horvat ne more odgovoriti ali pa ne zna odgovoriti na vprašanje, zakaj zadnji dve
               leti, recimo, <stage type="mag"/><stage>(Nadaljevanje)</stage> komunikacija med
               kandidatko za drugo namestnico in samim predsednikom poteka le pismeno oziroma pisno.
               Hvala lepa.</p>
            </sp>
            <sp xml:id="SDT3-KZVIIAZ-Redna-008-2001-05-10.sp7">

               <speaker>PREDSEDNIK JOŽEF ŠKOLČ:</speaker>

               <p>Hvala bogu, tudi pismeno. Torej, če nimate vprašanja, ne bo...</p>
            </sp>
            <sp xml:id="SDT3-KZVIIAZ-Redna-008-2001-05-10.sp8">

               <speaker>CIRIL PUCKO:</speaker>

               <p>Namestnica predsednika verjetno ne zna odgovoriti.</p>
            </sp>
            <sp xml:id="SDT3-KZVIIAZ-Redna-008-2001-05-10.sp9">

               <speaker>PREDSEDNIK JOŽEF ŠKOLČ:</speaker>

               <p>Dopustite njej to, no.</p>
            </sp>
            <sp xml:id="SDT3-KZVIIAZ-Redna-008-2001-05-10.sp10">

               <speaker>DR. ETELKA KORPIČ HORVAT:</speaker>

               <p>Kolikor bom lahko, bom odgovorila. Mislim pa, da tudi sodelavka Zdenka Vidovič bo še
               bolje odgovorila na to vprašanje, ker gre za komunikacijo med njo in
               predsednikom.</p>
               <p>Odgovorim pa lahko tako: vsi organi, ki so bili določeni po starem zakonu in ki so
               določeni tudi po novem zakonu, delujejo na računskem sodišču. Seveda je pač
               komunikacija med posameznimi člani ali sedaj vrhovnih državnih revizorjev tudi
               posebej med predsednikom in temi posamezniki ter poteka po nekih normalnih tirih, da
               tako rečem, ki so pač v računskem sodišču prisotni. Kolikor je meni znano, res dosti
               komunikacije poteka med sodelavko Zdenko Vidovič in predsednikom tudi pismeno, ampak
               vsaj sama vem tudi za vsaj zadnja dva ustna razgovora in sestanke, ki jih imamo, kjer
               pa tako ali tako sodelujejo vsi vrhovni državni revizorji, vključno s predsednikom in
               menoj.</p>
               <p>Toliko lahko odgovorim. Hvala lepa.</p>
            </sp>
            <sp xml:id="SDT3-KZVIIAZ-Redna-008-2001-05-10.sp11">

               <speaker>PREDSEDNIK JOŽEF ŠKOLČ:</speaker>

               <p>Želi še kdo razpravljati?</p>
               <p>Če ne, dajem predlog ustreznega odloka za imenovanje druge namestnice predsednika
               računskega sodišča na glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Predlog sklepa je sprejet; o odloku odloča državni zbor.</p>
               <p>Obema vabljenima se za udeležbo na seji zahvaljujem.</p>
               <p>Prehajamo k <title>5. TOČKI DNEVNEGA REDA - PREDLOG ODLOKA O IMENOVANJU NADZORNEGA
                  ODBORA AGENCIJE REPUBLIKE SLOVENIJE ZA PRESTRUKTURIRANJE IN PRIVATIZACIJO.</title>
               </p>
               <p>Dobili ste, predvidevam, material, v katerem vidite, kdo vse je bil v ta nadzorni
               odbor predlagan.</p>
               <p>V nadzorni odbor imenuje državni zbor 9 članov, in do včeraj smo tudi dobili 9
                  <stage type="mag"/><stage>(Nadaljevanje)</stage> kandidatk in
               kandidatov.</p>
               <p>Želi o tem predlogu odloka kdo razpravljati? Ne želi.</p>
               <p>Torej dajem ta predlog odloka na glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Predlog odloka je sprejet.</p>
               <p>Potem imamo kandidate za <title>ČLANE NADZORNEGA ODBORA SLOVENSKE ODŠKODNINSKE DRUŽBE.</title>
               </p>
               <p>Tudi tu ste dobili predlog kandidatk in kandidatov. Nadzorni odbor ima 5 članov, mi
               imamo 7 kandidatk in kandidatov. Zato predlagam, da to razpravo poskušamo opraviti
               tako, da najprej preverimo, če je kdo pripravljen koga umakniti, potem bomo pač
               govorili o predlaganih kandidatih in na koncu določili 5 članov za nadzorni odbor.
               Enako proceduro predlagam tudi pri naslednjem, kjer mislim, da imamo tudi 7 kandidatk
               in kandidatov za 5 mest.</p>
               <p>Tu imamo predloge, upam, da imate vsi to v materialu. Moja predstava, tako pri
               prejšnjem kot pri teh dveh in naslednjih odborih je, da poskušamo zagotoviti v
               sestavi teh teles vsaj v seštevku neko proporcionalno zastopanost, glede na volilni
               izid. In s tega vidika se mi zdi, da je odgovornost tudi poslanskih skupin, da
               poskušajo določiti neke prioritete znotraj tega. Seveda se pa pričakuje od vseh
               članov nadzornega odbora, da so potem člani, ki jih je imenoval državni zbor, ne pa
               posamezne stranke. Ključ se mi pa zdi nekako smiseln, da bomo lažje te stvari
               dogovarjali.</p>
               <p>Želi kdo razpravljati o teh sedmih? Gospod Brejc.</p>
            </sp>
            <sp xml:id="SDT3-KZVIIAZ-Redna-008-2001-05-10.sp12">

               <speaker>DR. MIHA BREJC:</speaker>

               <p>Predlagal bi, da bi pri obeh predlogih nadzornih odborov, ko gre za odškodninsko
               družbo kot tudi za sukcesijo, kjer je več kandidatov, kot je mest, vendarle
               upoštevali, da gre pri predlogih opozicije za dve stranki, za skupen predlog dveh
               strank, in da bi bilo primerno, da v nadzornih odborih vendarle opozicija ima po dva
               kandidata, <stage type="mag"/><stage>(Nadaljevanje)</stage> dva člana. Tako ali
               tako je jasno, da ne bo imela tu vodilnih mest. Seveda je tudi jasno, da če bomo šli
               na glasovanje, se zna zgoditi, da bo tudi opozicija ostala brez sedežev v enem in
               drugem nadzornem odboru, kar pa zagotovo ne bi bilo ustrezno, še posebej, če govorim
               o tem razmerju.</p>
               <p>Tako da predlagam, da tisti, ki imajo pač po dva, tiste stranke, ki so predlagale po
               dva, enega recimo umaknejo, in da se potem še poskušamo dogovoriti o tem naprej.</p>
            </sp>
            <sp xml:id="SDT3-KZVIIAZ-Redna-008-2001-05-10.sp13">

               <speaker>PREDSEDNIK JOŽEF ŠKOLČ:</speaker>

               <p>Tone Anderlič.</p>
            </sp>
            <sp xml:id="SDT3-KZVIIAZ-Redna-008-2001-05-10.sp14">

               <speaker>ANTON ANDERLIČ:</speaker>

               <p>Glede na to, da je poslanska skupina socialdemokratske stranke predlagala dva, sem
               mislil, da bo najprej gospod Brejc enega umaknil.</p>
               <p>Seveda mislim, da je izhodišče, ki ga je predsednik postavil, pravilno. Torej, da
               gre za sorazmerno zastopanost glede na dosežen rezultat in kontrolo parlamenta nad
               delom posameznih institucij, ne pa kontrolo opozicije, kajti jutri je lahko drugače
               in ti mandati niso usklajeni z mandati državnega zbora; se pač prepletajo oziroma
               tečejo po svoji logiki, glede na to, kdaj je bil kakšen organ formiran. In se lahko
               med mandatom tudi spremeni, kar imamo nesporno prakso izpred leta nazaj.</p>
               <p>Iz tega naslova ne umikam kandidatov, ker kljub vsemu, če izhajam iz te
               proporcionalne zastopanosti, obe stranki skupaj pač ne dosegata tistega števila, ki
               ga dosega LDS. Zagotavljam pa vam, da imamo dogovor z opozicijo, v tem primeru SDS in
               poslanska skupina Nove Slovenije ne bosta ostali brez kandidata.</p>
            </sp>
            <sp xml:id="SDT3-KZVIIAZ-Redna-008-2001-05-10.sp15">

               <speaker>PREDSEDNIK JOŽEF ŠKOLČ:</speaker>

               <p>Gospod Sok.</p>
            </sp>
            <sp xml:id="SDT3-KZVIIAZ-Redna-008-2001-05-10.sp16">

               <speaker>ALOJZ SOK:</speaker>

               <p>Hvala za besedo. Torej, meni se zdi predlog dr. Brejca smiseln in bi popravil gospoda
               Anderliča v tem, torej ne gre za predlagane kandidate SDS, ampak za predlagane
               kandidate dveh strank, se pravi, SDS in Nove Slovenije. Se pravi, je treba tudi te
               predloge tako brati in tako gledati. In res bi bilo smiselno, da bi imela v nadzornih
               odborih opozicija vsaj po dva člana v vsakem nadzornem odboru.</p>
               <p>Kar se pa tiče usklajenega predloga, o katerem je govoril predsednik Kviaza, pa bi
               želel opozoriti na imenovanje nadzornega odbora v Darsu, ko je šlo za zamenjavo
               gospoda Tanka, ki je postal poslanec, se pravi, <stage type="mag"/> <stage>(Nadaljevanje)</stage> bi bilo smiselno pričakovati, da bo potem iz enake
               stranke, iz iste stranke imenovan predlagani nadomestni kandidat, vendar temu takrat
               ni bilo tako. Tako, da bi lahko sedaj, se pravi pri teh dveh nadzorih pa to dejstvo
               tudi upoštevali in s tem podkrepljujem to razpravo dr. Brejca. Hvala lepa.</p>
            </sp>
            <sp xml:id="SDT3-KZVIIAZ-Redna-008-2001-05-10.sp17">

               <speaker>PREDSEDNIK JOŽEF ŠKOLČ:</speaker>

               <p>Želi še kdo razpravljati? Gospod Brejc.</p>
            </sp>
            <sp xml:id="SDT3-KZVIIAZ-Redna-008-2001-05-10.sp18">

               <speaker>DR. MIHA BREJC:</speaker>

               <p>Hvala lepa. Tudi ko gre za razmerje, bi se dalo tu ugotoviti, da recimo DeSUS, ki
               ima samo 4 odstotke napram SDS, ki jih ima 16 ali pa recimo ljudska stranka, dobro
               no, ima 9 sedežev vis a vis koalicija Slovenija, ki jih ima 22 in tako, če malo
               kombiniramo te stvari, jaz bi vendarle rekel, da bi mogoče, če bi prvega in sedmega
               ali pa zaradi mene drugega, se pravi LDS enega dala iz liste in če bi recimo DeSUS
               enega umaknil, bi jih bilo ravno pet in bi bilo razmerje volilnih rezultatov
               upoštevano. Tako pa ni.</p>
            </sp>
            <sp xml:id="SDT3-KZVIIAZ-Redna-008-2001-05-10.sp19">

               <speaker>PREDSEDNIK JOŽEF ŠKOLČ:</speaker>

               <p>Želi še kdo? Če ne, jaz predlagam, da mi govorimo še o tem, o tej temi, teh pod 7 in
               potem v bistvu vzamemo lističe in obkroži vsakdo pet imen, se pravi dobijo pa tisti,
               ki imajo več kot polovico oddanih glasov. Ker te številke koliko je kdo dobil na
               volitvah smo že tolikokrat prediskutirali, tudi v bistvu pri vsaki diskusiji, izgleda
               da je bil volilni rezultat drugačen, tako da jaz tega ne bi ponavljal. Je kakšna
               diskusija oziroma kakšen možen umik pri točki 7, se pravi pri nadzornem odboru sklada
               Republike Slovenije za sukcesijo? Če ni, potem bi jaz prosil dva, ki bi pomagala to
               prešteti, bo podpresednik pa, prosim, gospod Sok se javlja še.</p>
            </sp>
            <sp xml:id="SDT3-KZVIIAZ-Redna-008-2001-05-10.sp20">

               <speaker>ALOJZ SOK:</speaker>

               <p>Saj dejansko izgleda, bo obveljalo to stališče, da bomo pač tako naredili, vendar se
               mi seveda v tem vprašanju, v tej situaciji postavlja vprašanje smiselnost tega, ker
               zgodilo se bo to, kar je dr. Brejc napovedal. Se pravi, predlagatelj predlagani s
               strani poslanskih skupin SDS in Nove Slovenije bodo izpadli ne, tako da ... <stage>(govorijo
               med seboj.)</stage> Ja, potem, če ne, potem javno glasujmo. Zakaj bi obkroževali ...</p>
            </sp>
            <sp xml:id="SDT3-KZVIIAZ-Redna-008-2001-05-10.sp21">

               <speaker>PREDSEDNIK JOŽEF ŠKOLČ:</speaker>

               <p>Saj to je javno glasovanje, ampak glede na to, da imamo, lahko<stage type="mag"/> <stage>(Nadaljevanje)</stage> glasujemo tudi tako, da grem jaz od enega do
               drugega pa pove vsak za pet imen, a ne, če hočete, da bo to hitreje, to je tudi zelo
               enostavno. Poglejte zdaj tole, se ne sme sprevrniti v neko tržnico, tako da vi
               povejte, ali boste umaknili ali ne boste in če bo še kdo umaknil, bomo tako
               zaključili listo, če jih bo na pet, potem glasujemo o celi listi, sicer pa ostanemo
               pri temu predlogu. Izvolite gospod Brejc.</p>
            </sp>
            <sp xml:id="SDT3-KZVIIAZ-Redna-008-2001-05-10.sp22">

               <speaker>DR. MIHA BREJC:</speaker>

               <p>Pri nadzornem odboru Republike Slovenije za sukcesijo bi v takem primeru jaz umaknil
               gospoda Juršo pod zap. št. 2.</p>
            </sp>
            <sp xml:id="SDT3-KZVIIAZ-Redna-008-2001-05-10.sp23">

               <speaker>GOSPOD _________:</speaker>

               <p>Jaz pa za njega hočem glasovati. Sem se psihično pripravil.</p>
            </sp>
            <sp xml:id="SDT3-KZVIIAZ-Redna-008-2001-05-10.sp24">

               <speaker>PREDSEDNIK JOŽEF ŠKOLČ:</speaker>

               <p>Ja, zdaj je treba vprašati še tole poslansko skupino NSi, če se s tem strinja, ker
               mi ne vemo kdo je koga predlagal od teh dveh, ker sta obe skupini podpisani.</p>
            </sp>
            <sp xml:id="SDT3-KZVIIAZ-Redna-008-2001-05-10.sp25">

               <speaker>ALOJZ SOK:</speaker>

               <p>Hvala lepa. Kot vidite so naši predlogi usklajeni in je potem tudi usklajeno, da se
               predlaga umik, vendar dostikrat je bilo rečeno, če predlaga še nekdo drugi umik, da
               bomo potem o ostalih petih glasovali skupaj, ker sicer se zna zgoditi, da bosta pri
               tem glasovanju izpadla oba.</p>
            </sp>
            <sp xml:id="SDT3-KZVIIAZ-Redna-008-2001-05-10.sp26">

               <speaker>PREDSEDNIK JOŽEF ŠKOLČ:</speaker>

               <p>A umikate koga gospod Pucko?</p>
            </sp>
            <sp xml:id="SDT3-KZVIIAZ-Redna-008-2001-05-10.sp27">

               <speaker>CIRIL PUCKO:</speaker>

               <p>Hvala lepa gospod predsednik. Jaz ne morem nobenega umakniti, to vi zelo dobro
               veste. Jaz pač predlagam, da gremo po tistem, kar ste povedali. Kajti, če bi šli na
               to, da bi kdo hotel imeti samo enega, ne bi predlagal dveh. Ja no, se pravi, da ni
               nobenega razloga, da ne glasujemo. Kako se bo pa glasovanje izšlo, je pa brez veze
               prejudicirati. Hvala.</p>
            </sp>
            <sp xml:id="SDT3-KZVIIAZ-Redna-008-2001-05-10.sp28">

               <speaker>PREDSEDNIK JOŽEF ŠKOLČ:</speaker>

               <p>Torej gospodje, jaz no predlagam, da mi v bistvu zdaj oblikujemo najprej listo in
               potem o njej glasujemo. In zdaj samo sprašujem, ali ta umik šteje in v enem primeru
               glasujemo o, v redu. Potem bi jaz prosil podpredsednika, pa še nekoga pa iz, gospod
               Rokavec zna šteti. V redu. Mi imamo te listke pripravljene, s tem, da upam, da
               dovolite, da se gospod Jurša prečrta, da ne bi novih listkov zdaj delali. Naša
               sodelavka Katarina vam bo zdaj te listke razdelila, potem jih bomo pobrali in ko
               bosta ona dva preštela, bomo videli kaj se je iz tega izcimilo in čas bo kdo
                  imel<stage type="mag"/><stage>(Nadaljevanje)</stage> enako število glasov,
               bomo pač opravili še en krog.</p>
               <p>Predlagam, da ti dve točki prekinemo in gremo k <title>8. TOČKI DNEVNEGA REDA -
                  OBRAVNAVA SKLEPA 6. IZREDNE SEJE DRŽAVNEGA ZBORA Z DNE 21.4. O PROUČITVI MOŽNOSTI
                  ZA USTANOVITEV KOMISIJE ZA NADZOR PRIVATIZACIJE IN PRODAJE DRŽAVNEGA PREMOŽENJA.</title>
               </p>
               <p>Ta sklep je bil, kot se boste gotovo spomnili, sprejet v okviru razprave o proračunu
               in proračunskih aktih. Državni zbor je komisijo zadolžil, da prouči možnost o
               ustanovitvi tovrstne komisije. Danes bi bilo treba opraviti dogovor, kako to nalogo
               realizirati.</p>
               <p>Odpiram razpravo. Imamo dve možnosti: ali da prekršimo te dogovore, da nehamo
               ustanavljati nova delovna telesa, ali da, tako kot v drugih primerih, poiščemo neko
               ustrezno delovno telo državnega zbora in mu naložimo, da razširi svojo dejavnost z
               natančno določeno nalogo. Ker tudi sicer bodo to vprašanja, ki se bodo verjetno
               pojavljala v več delovnih telesih; o tem ni nobenega dvoma.</p>
               <p>Te možnosti dajem v razpravo. Kdo želi besedo? Gospod Rokavec.</p>
            </sp>
            <sp xml:id="SDT3-KZVIIAZ-Redna-008-2001-05-10.sp29">

               <speaker>FRANCI ROKAVEC:</speaker>

               <p>Hvala za besedo. Kot veste, je naša poslanska skupina na 6. izredni seji predlagala
               ta predlog sklepa predvsem iz naslednjega razloga.</p>
               <p>Namreč, ve se, da je pri letošnjem zakonu o izvrševanju proračuna prvi večji zajetni
               sveženj prodaje državnega premoženja, in ugotavljamo, da bi na nek način bilo treba
               zagotoviti učinkovit nadzor parlamenta pri prodaji državnega premoženja, kakor tudi
               na splošno pri privatizaciji le-tega.</p>
               <p>Namreč, sedaj je v okviru pristojnosti delokroga odbor in pa komisij več odborov, ki
               se dotikajo tega vprašanja, odbor za finance, potem komisija za nadzor proračuna in
               drugih javnih financ, kakor tudi odbor za gospodarstvo.</p>
               <p>V naši poslanski skupini menimo, da bi bilo treba na nek način jasno določiti,
               katero delovno telo je pristojno za nadzor nad prodajo in privatizacijo državnega
               premoženja. Pri tem bi izpostavil tudi to, da je treba pri takem delokrogu - verjetno
               bo sigurno treba priti do spremembe odloka, če bomo hoteli <stage type="mag"/><stage>(Nadaljevanje)</stage> zasledovati ta cilj, da ima matični odbor, ki bi
               bil določen, jasno tudi določene naloge in pristojnosti.</p>
               <p>Mi absolutno ne vztrajamo, da je treba zaradi že tako velikega števila komisija in
               odborov ustanoviti posebno komisijo ali odbor. Mislim pa, da bi bilo nujno potrebno,
               da se pri delokrogu pristojnosti odborov in komisij jasno opredeli, katero delovno
               telo bo matično in pristojno, da bo na nek način tisto delovno telo tudi spremljalo
               to vprašanje. Hvala lepa.</p>
            </sp>
            <sp xml:id="SDT3-KZVIIAZ-Redna-008-2001-05-10.sp30">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Želi še kdo besedo? Če ne, bi poskušal diskusijo vleči v smer, kjer je
               bila edina razprava. Se pravi, da poiščemo eno od delovnih teles, ki bi to nalogo
               eksplicitno opravljalo.</p>
               <p>Želi tu kdo podati kakšen predlog? Gospod Anderlič.</p>
            </sp>
            <sp xml:id="SDT3-KZVIIAZ-Redna-008-2001-05-10.sp31">

               <speaker>ANTON ANDERLIČ:</speaker>

               <p>Mislim, da bi vsekakor v kontekstu razprav in oblikovanja delovnih teles morali potem
               razmišljati o tem, da bi v odboru za gospodarstvo, kamor smo tudi dali bivšo komisijo
               za nadzor lastninskega preoblikovanja, tudi to vprašanje oziroma ta vprašanja kot
               matično obravnavali.</p>
               <p>Seveda so pa stvari, kot so privatizacija bank in druge zadeve, ki pa bodo prav
               gotovo tudi predmet razprav v drugih delovnih telesih, med drugim odbora za finance.</p>
               <p>In moram le reči, da tudi včerajšnje izkušnje ali pa izkušnje štirinajst dni nazaj,
               ko imamo po štiri in več delovnih teles istočasno, da je že zdaj prišlo v neko čudno
               situacijo, kjer zares ljudje, pa še pri nas, ko nas ni tako malo in zares se trudimo,
               da pokrijemo vsaj dvotretjinsko sklepčnost znotraj predstavnikov poslanske skupine,
               da predstavljajo te stvari velike težave. In še dodatno ustanavljati delovna telesa
               se nam zdi prej kontraproduktivno kot produktivno. Hvala.</p>
            </sp>
            <sp xml:id="SDT3-KZVIIAZ-Redna-008-2001-05-10.sp32">

               <speaker>PREDSEDNIK JOŽEF ŠKOLČ:</speaker>

               <p>Hvala lepa. Obstojata seveda dve možnosti, ali da se samo razširi dejavnost tega
               odbora ali da sugeriramo ustanovitev pododbora z natančno sestavo in vodjem, kot smo
               sugerirali tudi v nekih drugih primerih. Gospod Brejc.<stage type="mag"/>
               </p>
            </sp>
            <sp xml:id="SDT3-KZVIIAZ-Redna-008-2001-05-10.sp33">

               <speaker>DR. MIHA BREJC:</speaker>

               <p>Hvala. No jaz mislim, da je predlog gospoda Rokavca gotovo vreden presoje, kajti
               odbor za gospodarstvo recimo je, no, namreč obsežno področje in tudi za odbor za
               finance, enako. So zelo obremenjeni. Tako da, ali razmišljate o nekem pododboru, ki
               bi se specialno s tem ukvarjal znotraj odbora za recimo, jaz ne vem ali je
               gospodarstvo ta pravi naslov ali ne, ampak verjetno je, bi bilo kar za podpreti jaz
               mislim.</p>
            </sp>
            <sp xml:id="SDT3-KZVIIAZ-Redna-008-2001-05-10.sp34">

               <speaker>PREDSEDNIK JOŽEF ŠKOLČ:</speaker>

               <p>Hvala. Gospod Potrč.</p>
            </sp>
            <sp xml:id="SDT3-KZVIIAZ-Redna-008-2001-05-10.sp35">

               <speaker>MIRAN POTRČ:</speaker>

               <p>Hvala lepa. Kar zadeva število odborov, jaz soglašam z opozorili, ki jih je gospod
               Anderlič dal, s tem dodatkom, da ta moment je taka situacija. Z dr. Brejcem pa še
               kdo, sva odšla iz odbora za notranjo politiko in ta moment je nesklepčen, ker ne more
               delati, pa delava tukaj, nisva kjerkoli. Tako da to je res problem. In jaz mislim, da
               bi morali zelo, zelo temeljito razmisliti, če je kakršenkoli, kakršnokoli novo
               delovno telo oblikujemo. Gotovo pa gre za tematiko, ki jo je treba pokrivati v
               državnem zboru in jaz mislim, da je treba jo tja, kjer vsebinsko najbolj ustreza.</p>
               <p>Kar zadeva pa sugestij gospod predsednik, da jih dajemo ali ne dajemo matičnim
               delovnim telesom, jaz bolj predlagam, da jih ne dajemo kot da jih dajemo, glede
               oblikovanja pododborov. Ker namreč vse te sugestije doslej niso pomenile nič, razen
               da rešitev tega problema odbori tudi odlagajo in prelagajo ponovno na nas. In
               pravijo, mi bi imeli pododbor, ampak ne vemo ali bi bil pododbor ali bi bila skupina
               ali bi mogoče bilo posebno delovno telo in se ta krog vrti. Tako, da bi jaz rekel, da
               razširimo pristojnost, kako se bo pristojnost realizirala, naj bo pa stvar
               opredelitev tega matičnega delovnega telesa. Ali v celoti ali za ad hoc skupinami ali
               s komisijami, kakorkoli se bodo pač v nekem matičnem delovnem telesu odločili.
               Hvala.</p>
            </sp>
            <sp xml:id="SDT3-KZVIIAZ-Redna-008-2001-05-10.sp36">

               <speaker>PREDSEDNIK JOŽEF ŠKOLČ:</speaker>

               <p>Gospod Peče.</p>
            </sp>
            <sp xml:id="SDT3-KZVIIAZ-Redna-008-2001-05-10.sp37">

               <speaker>SAŠO PEČE:</speaker>

               <p>Spoštovani. V Slovenski nacionalni stranki podpiramo ustanovitev samostojne
               komisije, kar se tiče argumenta, češ, da naj bi bilo prezasedenost poslancev in s tem
               terminska neusklajenost, pač smo na enostavnem stališču. Termin je možno najti,
               seveda problem v temu, ker pač vsi delovna telesa sklicujejo v dopoldanskem roku. Še
               zmeraj obstaja inštitut zamenjave oziroma pooblastila drugega poslanca iz poslanske
               skupine. Zakaj pa posebej oziroma o vsebini komisije, pa v temu trenutku, torej v
               trenutku, rečmo razprodaje SRD-a oziroma delitve premoženja SRD-a, bi ta komisija
               resnično morala v okviru naše države in pa v okviru zakonodajnega telesa državnega
               zbora obstojati. Je pa res, da ni nujno, da je to stalna komisija. In iz tega razloga
               tudi ko se uvidi da, rečmo se bo pretežno nehala ukvarjati s premoženjem SRD-a, lahko
               ta komisija tudi preneha, če se bo pokazal interes, da pač je konec tega delovnega
               področja. Podprl bom osnovni predlog, ki ga je tudi podal predsednik državnega zbora.
               Hvala.</p>
            </sp>
            <sp xml:id="SDT3-KZVIIAZ-Redna-008-2001-05-10.sp38">

               <speaker>PREDSEDNIK JOŽEF ŠKOLČ:</speaker>

               <p>Gospod Pucko.</p>
            </sp>
            <sp xml:id="SDT3-KZVIIAZ-Redna-008-2001-05-10.sp39">

               <speaker>CIRIL PUCKO:</speaker>

               <p>Hvala lepa gospod predsednik. Ta državni zbor ima neke izkušnje z ustanavljanjem
               komisij. Ena izmed takih je bila komisija za nadzor lastninskega preoblikovanja
               podjetij. Mislim, da sta dva ali trije izmed tukaj prisotnih bila tudi v preteklosti
               člana te komisije ali član komisije. Žal mi je mogoče, da zaradi moje nevednosti, ne
               vem kakšni so rezultati dela te komisije. Jaz bi bil zelo vesele, če bi mi imeli
               evidentne rezultate, ki jih je, rezultate, ki so nastali na osnovi dela te komisije
               in ki so <stage type="mag"/> <stage>(Nadaljevanje)</stage> pripomogli k temu,
               da je bila privatizacija družbene lastnine izpeljana res čim bolj, če ne v celoti v
               skladu z ustrezno zakonodajo. Mi imamo tudi izkušnje z neko podobno komisijo, ki je
               bila na nivoju vlade imenovana ali oblikovana v letu 1997 ali 1998, ki je, na osnovi
               dela katere bi naj frčalo perje, pa se ne spomnim, da bi se to dogajalo, zato pač
               mislim, da imenovanje ali pa ustanovitev takšnega delovnega telesa pomeni samo še
               dodatno politizacijo, izključno strokovnih vprašanj v zvezi s privatizacijo ali pa
               odprodajo preostalega družbenega premoženja.</p>
               <p>Zato se priključujem tistim, recimo tudi kolegu Brejcu, Rokavcu ali komu še, ki ste
               govorili o tem, da se naj, če je to potrebno, osebno menim, da celo to ni potrebno,
               ne vem kako razširjati ustrezno dopolnita, dva ali pa trije odloki o ustanovitvi dveh
               oziroma treh delovnih teles. Mislim naodbor za gospodarstvo, na odbor za finance in
               eventualno za, na komisijo za nadzor nad proračunom in drugimi javnimi financami.
               Hvala lepa.</p>
            </sp>
            <sp xml:id="SDT3-KZVIIAZ-Redna-008-2001-05-10.sp40">

               <speaker>PREDSEDNIK JOŽEF ŠKOLČ:</speaker>

               <p>Zdaj imamo tri prijavljene. Jaz bi pa rad, če je mogoče malo usmeril to diskusijo.
               Mislim, da zdaj mešamo neke stvari, ki niso povezane s to idejo. Ta privatizacija
               družbenega premoženja je bil drugačne vrste proces in problem kot je prodaja
               državnega premoženja ali pa tudi privatizacija državnega premoženja. Mi imamo
               nominalnega lastnika, v tem primeru državo in tukaj gre za vprašanje nadzora nad
               gospodarjenjem z državnim premoženjem. To je na nek način kljub vsemu bolj enostavno
               od, vsaj lahko si jaz to laično tako predstavljam, od problemov, ki jih je pač
               odpirala privatizacija družbenega premoženja. In tu je postopek kontrole, menim, da
               lahko bistveno enostavnejši kot je bil tam. Če bi imeli v celoti narejeno zakladnico
               in kar vse še sodi zraven, potem bi v enem delu to verjetno lahko že ta odbor, ki ga
               vodi dr. Bajuk, se mi zdi kontroliral,a ne, tega. V enem delu seveda drugi. Zato se
               mi zdi, da niso na mestu primerjave v celoti s tistimi komisijami od prej in da zdaj
               v bistvu državni zbor <stage type="mag"/><stage>(Nadaljevanje)</stage> gleda
               vladi pod prste, kako ravna s tistim premoženjem, ki ga je tudi dobila skozi te
               različne postopke privatizacije družbenega premoženja.</p>
               <p>To, kar se meni zdi smotrno iz te razprave, je, da pravzaprav poiščemo mogoče dva
               odbora, poleg tega, ki ga že imamo, ki mora to kontrolirati. En odbor, ki bo to
               kontroliral, bo sigurno odbor, ki ga vodi dr. Bajuk, ker to bodo prihodki pač
               proračuna in s tega vidika ni spora, da bo treba del računov tam polagati. Lahko pa
               iz razprav, ki ste jih imeli, lociramo del tega državnega - spremljanja tega procesa
               v odbor za gospodarstvo, banke in zavarovalnice pa v odbor za monetarno politiko, če
               se strinjate; tako da ne bo spora, kdo je kdo. In sugeriramo tema dvema odboroma, kot
               je rekel gospod Potrč, da poiščeta način, kako bosta spremljala to odprodajo
               državnega premoženja. To se mi zdi, bom rekel, bolj smotrno.</p>
               <p>Gospod Peče hoče še besedo.</p>
            </sp>
            <sp xml:id="SDT3-KZVIIAZ-Redna-008-2001-05-10.sp41">

               <speaker>SAŠO PEČE:</speaker>

               <p>Mislim, da se v tem primeru igramo s preveč pomembno vsebino, da bi lahko to isto
               vsebino razdelili na dva pododbora oziroma razširili krog.</p>
               <p>V končni fazi se moramo zavedati, postopki privatizacije oziroma razprodaje ali
               prodaje, kakorkoli imenujemo, z novo metodologijo, sprejeto aprila letos - vlada je
               čisto drugačna, kot je bila v dosedanjem toku tranzicije. Mi imamo v bistvu zdaj
               načrt, tudi kar se tiče državne zakladnice, če to tako imenujemo, skozi podjetja v
               njeni lasti. Ve se, katera podjetja bodo šla v prvi fazi skozi in katera v drugem
               kompletu oziroma paketu, kakor jih imenuje vlada Republike Slovenije.</p>
               <p>Po drugi strani po podatkih, po javnih podatkih, ki so dosegljivi predvsem iz
               časopisov, ker od drugje jih, žal, nimamo, govorimo o približno 9.000 zaposlenih. Po
               mnenju socialnih partnerjev govorimo o približno 2.500 ljudi, ki bodo izgubili
               delovna mesta s prenosom lastništva.</p>
               <p>In mislim, vsaj ta državni zbor bi moral pokazati toliko posluha in ustanoviti
               posebno komisijo, ki bo v celoti spremljala, torej to, kar je bilo, žal,
               izpostavljeno kot prva točka govornikov pred mano, finančne prilive, ki jih bo imela
               ta država in pa, kar je najpomembnejše, tudi vpliv na državo skozi stopnjo
               brezposelnosti oziroma stopnjo zaposlenosti. Resnično smatram, da bi lahko vsaka
               izmed poslanskih skupin našla še enega tako neobremenjenega poslanca, če se smatra,
               da so poslanci pač tako obremenjeni, in ga dala v to komisijo.</p>
               <p>Še enkrat predlagam, naj bo to samostojna komisija, s popolnimi pooblastili, s
               pooblastili za pridobitev dokumentacije, ker okoli tega se bo v letošnjem letu
               odvijalo največ debat, če jih bomo, seveda, poslanci hoteli, če si ne bomo namerno
               zatiskali oči pred dokončno razprodajo. Zato ponovno predlagam, samostojna komisija,
               z močnimi pooblastili. <stage type="mag"/><stage>(Nadaljevanje)</stage> To je
               moj predlog. Hvala.</p>
            </sp>
            <sp xml:id="SDT3-KZVIIAZ-Redna-008-2001-05-10.sp42">

               <speaker>PREDSEDNIK JOŽEF ŠKOLČ:</speaker>

               <p>Gospod Beuermann.</p>
            </sp>
            <sp xml:id="SDT3-KZVIIAZ-Redna-008-2001-05-10.sp43">

               <speaker>RICHARD BEUERMANN:</speaker>

               <p>Hvala za besedo. Sem se že bal, da je ne bom dobil.</p>
               <p>Moram reči tukaj, da bom v vsakem primeru nasprotoval širjenju kakršnegakoli novega
               delovnega telesa, iz preprostega razloga, kajti mi dobesedno rinemo v neko
               paradoksalno situacijo, da imamo enega najmanjših parlamentov na svetu z največ
               delovnimi telesi. Normalno je, da so parlamentarci obremenjeni z enim delovnim
               telesom, morda maksimalno dvema, pa še to ne povsod, pri nas pa, kar preštejmo se,
               poglejmo, praktično vsak poslanec je član, ne vem, dveh, treh, celo več delovnih
               teles. In čisto iz tega razloga pustimo zdaj argumentacijo kolega Pečeta. Verjamem,
               da gre za pomembne stvari, po drugi strani pa spet verjamem, da lahko te stvari
               uredimo v obstoječih delovnih telesih parlamenta. Hvala.</p>
            </sp>
            <sp xml:id="SDT3-KZVIIAZ-Redna-008-2001-05-10.sp44">

               <speaker>PREDSEDNIK JOŽEF ŠKOLČ:</speaker>

               <p>Gospod Brejc.</p>
            </sp>
            <sp xml:id="SDT3-KZVIIAZ-Redna-008-2001-05-10.sp45">

               <speaker>DR. MIHA BREJC:</speaker>

               <p>Želel bi reči, da negativne izkušnje iz preteklosti, ki jih je omenil gospod Pucko,
               ne morejo biti argument za to, da bi zdaj ne ravnali drugače.</p>
               <p>To se pravi, predlagal bi, predsednik, da mogoče začnemo s tem, da ugotovimo, ali
               obstaja soglasje o tem, da se ustanovi posebno delovno telo, pa potem naslednji
               koraki, da se ugotovi, ali obstaja možnost, da se v okviru odbora za gospodarstvo ali
               pa odbora za finance oblikuje pododbor. Ne bi bil pa za vaš predlog, ko bi dali samo
               neko sugestijo, ker to pomeni, da potem iz tega pa res ne bi bilo nič.</p>
               <p>Tako da bi vendarle predlagal, da konstituiramo, tudi v skladu s to razpravo in
               mnenjem tako vladnih ljudi pravzaprav, da konstituiramo neko tako telo.</p>
            </sp>
            <sp xml:id="SDT3-KZVIIAZ-Redna-008-2001-05-10.sp46">

               <speaker>PREDSEDNIK JOŽEF ŠKOLČ:</speaker>

               <p>Gospod Sok.</p>
            </sp>
            <sp xml:id="SDT3-KZVIIAZ-Redna-008-2001-05-10.sp47">

               <speaker>ALOJZ SOK:</speaker>

               <p>Hvala za besedo. Glejte, čisto na kratko, glede na to razpravo.</p>
               <p>Mi v naši poslanski skupini tega vprašanja nismo posebej obravnavali, ne vem, če ste
               v drugih poslanskih skupinah to opravili. Predlagal bi, da bi po tej splošni
               razpravi, ki se je danes tu na Kviazu odvila, mogoče to zadevo proceduralno prenesli
               na naslednjo sejo, pa bi se takrat definitivno odločali o tem, ali še eno komisijo
               ali to zadevo opravljati v okviru že obstoječe komisije za nadzor nad proračunom ali
               v okviru delovnih teles.</p>
               <p>Torej, to bi bil moj predlog, da bi na naslednjo sejo prenesli to odločanje.</p>
            </sp>
            <sp xml:id="SDT3-KZVIIAZ-Redna-008-2001-05-10.sp48">

               <speaker>PREDSEDNIK JOŽEF ŠKOLČ:</speaker>

               <p>Gospod Rokavec.</p>
            </sp>
            <sp xml:id="SDT3-KZVIIAZ-Redna-008-2001-05-10.sp49">

               <speaker>FRANCI ROKAVEC:</speaker>

               <p>Hvala za besedo. Mislim, da je predlog gospoda Soka verjetno na mestu. Namreč, zaradi
               tega, ker se je danes tu odprlo več vprašanj.</p>
               <p>Nekateri vztrajate na ustanovitvi posebne komisije, nekateri smo predlagali, <stage type="mag"/><stage>(Nadaljevanje)</stage> da se naj jasno določi v okviru
               enega, enega komisije ali odbora matičnost za celotno področje privatizacije in
               prodaje državnega premoženja. Seveda pa tudi predlog, da se na nek način porazdeli po
               odborih. Mislim, da ta slednji predlog, da se porazdeli nekaj na odbor za finance,
               nekaj na odbor za gospodarstvo, tako in tako pa nekaj tudi na komisijo za spremljanje
               proračuna in drugih javnih financ, mislim, da ta rešitev verjetno ne bo dobra, ker bo
               preveč razpršena, in bi bilo verjetno smiselno, da bi poslanske skupine do naslednje
               seje Kviaza proučile vse tri možne predloge in da bi na naslednji seji oblikovali
               končno stališče Kviaza. Hvala.</p>
            </sp>
            <sp xml:id="SDT3-KZVIIAZ-Redna-008-2001-05-10.sp50">

               <speaker>PREDSEDNIK JOŽEF ŠKOLČ:</speaker>

               <p>Gospod Peče.</p>
            </sp>
            <sp xml:id="SDT3-KZVIIAZ-Redna-008-2001-05-10.sp51">

               <speaker>SAŠO PEČE:</speaker>

               <p>Nočem, da bi se začeli pogovarjati politično, vendar če bomo zadevo prenašali s seje
               na sejo, potem zamujamo čas. Vsi vemo, vlada je ponudila pidom, pidi imajo svojo
               špekulativno naravo, in namesto, da bi se zadeva rešila v smeri zapolnitve, recimo
               temu, proračunske privatizacijske vrzeli, bomo ravno v tem državnem zboru s prenosom
               odgovornosti in s tem, ko nalagamo iz dneva v dan, zadevo samo še poglobili.</p>
               <p>Pred časom je bil govor enega izmed nosilcev pidov, dr. Valanta, ki je že povedal,
               da ni zadovoljen. Vlada ponuja eno, in če se bo državni zbor umaknil iz te igre, v
               obliki porazdelitve na več delovnih teles ali pa v obliki tega, da bo prenašal in da
               bodo poslanske skupine med sabo še razglabljale o tem, bomo izgubili kontrolo. In to
               ne kontrolo v prodaji, ampak kontrolo v transparentnosti, ker v tem trenutku ta
               država, ko je po koalicijski pogodbi - mislim, da je bil 12. aprila rok za načrte,
               izvedbeni načrt za privatizacijo in smo se že tu mesec dni izpustili.Zadeve v prvem
               paketu bodo šle mimo tega državnega zbora.</p>
               <p>Še enkrat bom ponovil. Tudi če izpustimo prihodke države, tudi če izpustimo
               predvidene prihodke v naslovu proračuna za zmanjšanje deficita, še zmeraj govorimo,
               po mnenju socialnih partnerjev, o povečanju brezposelnih za cca 2.000 ljudi. In slab
               je argument, ki govori, da te komisije ne bomo ustanovili zaradi tega, ker so
               poslanci preobremenjeni. Na eni strani imamo preobremenjenost poslancev, po drugi
               strani imamo izgubo delovnih mest.</p>
            </sp>
            <sp xml:id="SDT3-KZVIIAZ-Redna-008-2001-05-10.sp52">
               <speaker>PREDSEDNIK JOŽEF ŠKOLČ:</speaker>
               <p>Gospod Peče, poskušal sem zaključevati iz tistega, kar - pa
            tudi gospodu Brejcu odgovarjam - iz tistega, kar sem pač slišal na tej skupini. Če mene
            osebno vprašate, seveda mislim, da take posebne komisije ne rabimo, niti ne rabimo
            kakšne posebne razprave o tem, kdo naj to počne, ker je zakon popolnoma jasen in
            določen, kdo je kdo in kako lahko prodaja državno premoženje. In na drugi strani je tudi
            jasno, kdo je tisti, ki pač vlado kontrolira, ali pelje postopke, ne samo teh, zakonito
            ali ne. S tega vidika seveda tudi ni <stage type="mag"/><stage>(Nadaljevanje)</stage> spora o kakšnih pristojnostih, glede na strukturo delovnih
            teles državnega zbora, kjer pač odbori pokrivajo ministrstva, komisije pa nekaj drugega.
            S tega vidika je, bom rekel, konstrukcija državnega zbora narejena tako, da lahko
            spremlja na kvaliteten način podatke, kaj se dogaja v posameznih ministrstvih. </p>
               <p>
               Tisto, kar mene čudi, je, da državni zbor sprejme neko tako odločitev, potem pa ne
               ve, kaj bi z njo. To je bistveno večje vprašanje in se mi zdi v tem trenutku na mestu
               odločitev oziroma predlog gospoda Soka, da se o tem še premisli, ali je smiselno in
               kako to narediti.</p>
               <p>Tako da bi tudi sam sugeriral, da v poslanskih skupinah le proučite parlamentarni
               ustroj in pristojnosti delovnih teles in odgovornosti ministrstev in vlade. Nima pa
               to nobene povezave z vprašanji zaposlenosti in tako naprej. Posledice seveda to so,
               ampak to ni vprašanje odprodaje državnega premoženja.</p>
               <p>Gospod Peče, to mi pa lahko verjamete, če pa to pripeljemo v to komisijo in da bo
               državni zbor tisti, ki bo potem, ne vem, mogoče po vaše odobraval ali pa ne odobraval
               določene prodaje z vidika večjega ali pa manjšega števila delovnih mest, potem smo pa
               zapluli v vode, iz katerih ni rešitve.</p>
               <p>Najprej dajem, brez razprave, če je mogoče, na glasovanje predlog gospoda Soka, da
               se o teh stvareh premisli. Seveda bi pa prosil, da tisti, ki premislijo in imajo nek
               predlog, da formulirajo pismeno to, da bo drugim jasno, kaj so s tem mislili, da ne
               prihajamo z idejami spet sem in se razumemo ali ne. Mi bi v naslednjem tednu lahko
               sklicali, kar se tiče te seje državnega zbora, ponovno Kviaz, če bomo dobili nek tak
               predlog, recimo, do torka in se do njega opredelili in ga lahko tudi uvrstili že na
               to isto sejo državnega zbora, tako da bo zadoščeno tudi tem, ki jih skrbi, da nam bo
               nekaj ušlo.</p>
               <p>Dajem ta predlog na glasovanje, da poslanske skupine do torka pripravijo ustrezen
               predlog, vsaka posebej, za rešitev tega problema.<stage type="mag"/> <stage>(Nadaljevanje)</stage> Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Torej se jaz veselim, nekaj teh predlogov, ki jih bomo potem pač poskušali
               uskladiti. S tem je ta točka zaključena.</p>
               <p>Vračamo s k 6. in 7., pa bi tukaj prosil gospoda Sušnika, da pove kaj, pardon,
               poglejte iz, kar se tiče nadzornega odbora sklada Republike Slovenije za sukcesijo,
               je bil sprejet sklep, tako moram pač formulirati, da gredo v nadzorni odbor, gospa
               Roza Ana Hribar, gospa Romana Logar, gospa Zlatica Petretič, gospod Janko Siranko in
               gospa Metka Karner Lukač. To je en predlog odloka. Drugi pa ima sledeča imena, se
               pravi nadzorni odbor slovenske odškodninske družbe, gospa Marjeta Gaberšek Golež,
               gospa Rina Klinar, gospod Tomaž Toplak, gospod Alojz Metelko in gospod Janez Pušnik.
               Strahovi so bili tokrat k sreči odveč.</p>
               <p>Imamo še <title>TOČKO ADMINISTATIVNE ZADEVE.</title>
               </p>
               <p>Želi o tem kdo razpravljati? Če ne dajem ta predlog na glasovanje.</p>
               <p>Kdo je za? <stage>(8 članov.)</stage> Je kdo proti? <stage>(1 član.)</stage></p>
               <p>Predlog je sprejet.</p>
               <p>Zahvaljujem se vam za udeležbo na seji, pozivam vas, da mi pošljete predloge do
               torka.</p>
               <stage>(Seja je bila zaključena 10.5.2001 ob 11.08 uri.)</stage>
            </sp>
         </div>
      </body>
   </text>
</TEI>

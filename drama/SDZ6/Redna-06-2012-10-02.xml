<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ6-Redna-06-2012-10-02">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|2E320EF21951F418C1257A8B004CDC51</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=sz&amp;uid=2E320EF21951F418C1257A8B004CDC51</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ6-Redna-06-2012-10-02.DZ" n="06">
               <name>Redna</name>
               <date when="2012-10-02"/>
            </setting>
         </settingDesc>
         <particDesc>
            <listOrg>
               <org xml:id="SDZ6-Redna-06-2012-10-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>REPUBLIKA SLOVENIJA DRŽAVNI ZBOR</head>
            <stage type="session">nadaljevanje 6. seje</stage>
            <stage type="chairman">Sejo je vodili predsednik Državnega zbora dr. Gregor Virant. </stage>
            <stage type="time">Seja se je začela ob 12. uri. </stage>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Spoštovane kolegice in kolegi! <title>Prehajamo na prekinjeno 1. točko dnevnega reda, to
                  je na Vprašanja poslank in poslancev predsedniku Vlade</title>. V okviru te točke bo
               na poslanski vprašanji opozicije in vprašanja poslanca vladajoče koalicije odgovarjal
               predsednik Vlade gospod Janez Janša, ki ga pozdravljam v Državnem zboru.</p>
               <p>Najprej mu bo poslansko vprašanje zastavil gospod Janko Veber, Poslanska skupina
               Socialnih demokratov.</p>
            </sp>
            <sp who="SDZ6:VeberJanko">
               <speaker>JANKO VEBER (PS SD):</speaker>
               <p>Hvala za besedo. Lep pozdrav, gospod predsednik, kolegice in kolegi!</p>
               <p>Gospod predsednik, padanje gospodarske rasti in povečevanje brezposelnosti v
               Sloveniji je dejstvo. Dejstvo pa je tudi, da dosedanji ukrepi Vlade, ki so bili
               predlagani, tega niso reševali. Prej nasprotno, Zakon o uravnoteženju financ je celo
               povzročil, da je padec gospodarske rasti še večji, kot bi bil, če bi ohranili
               primerno rast ali pa ohranitev pokojnin in plač. Občutek imamo, da vse skupaj
               pripravljate ali pa peljete v smer, da se premoženje v Republiki Sloveniji, ki je še
               preostalo, razproda, in s tem izpeljete tako imenovano tretjo fazo privatizacije. Ta
               privatizacija bo potem, kar obravnavamo v Državnem zboru, potekala na netransparenten
               način, nepregleden način, namreč Holding ne bo imel nobene odgovornosti Državnemu
               zboru, ne bo imel nobenega nadzora s strani Računskega sodišča in hkrati bo Holding
               lahko neomejeno izplačeval plače tako upravi kot tudi članom nadzornega sveta, ker za
               njih ne bo veljal zakon, ki sicer velja za državne organe in omejuje višino plač.
               Dejstvo je, da smo vse te rešitve smo imeli v Agenciji za upravljanje kapitalskih
               naložb, ki je seveda podvržena pregledu Računskega sodišča, agencijo lahko nadzoruje
               tudi Komisija za preprečevanje korupcije, lahko,tudi Nacionalni preiskovalni urad.
               Holding takšnega nadzora seveda ne bo imel in bo revidiran pravzaprav lahko samo s
               strani komercialnega revizorja. In skrbi nas, gospod predsednik, ali je razlog, da
               zagovarjate ustanovitev holdinga kot delniške družbe na podlagi prakse, ki je bila
               videna že v času vaše prve vlade, ko sta Kad in Sod prodala Mercator, brez da bi
               preverjala ceno in posledice za to družbo. Posledice so pa seveda tudi sicer lahko v
               Sloveniji izguba celotne agroživilske verige. Še posebej nas seveda skrbi to dejstvo,
               če bo prišlo do nepregledne prodaje, da vidimo tudi nekako vzorčno povezavo s tem, da
               se pogovarjate za prodajo državnih obveznic v višini 1,5 milijarde dolarjev v
               Ameriki, hkrati pa naj bi Goldman Sachs, ki sodeluje pri tej prodaji, tudi ocenjeval
               vrednost Zavarovalnice Triglav, Petrola, Telekoma. To so seveda vprašanja, ki nas
               zelo skrbijo.</p>
               <p>Zato vas, gospod predsednik, sprašujem:</p>
               <p>Kako namerava Vlada Republike Slovenije zagotoviti večjo transparentnost upravljanja
               z državnim premoženjem na podlagi predvidenih novih zakonskih rešitev?</p>
               <p>Hvala.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Besedo ima predsednik Vlade.</p>
            </sp>
            <sp who="SDZ6:JanšaJanez">
               <speaker>JANEZ JANŠA:</speaker>
               <p>Hvala za vprašanje.</p>
               <p>Gre za temo, o kateri ste prejšnji teden tukaj na dolgo in na široko razpravljali, in
               verjamem, da je pristojno ministrstvo natančno pojasnilo, kakšna je razlika med
               sedanjim stanjem pri upravljanju državnega premoženja in med stanjem, ki ga uvaja
               novi zakon. Gre za pet pomembnih razlik, danes imamo netransparentno, nejasno,
               nekredibilno stanje pri upravljanju z državnim premoženjem in tudi poslovni rezultati
               teh družb v državni lasti so temu podobni. Mimogrede, spoštovani gospod poslanec, vse
               prodaje državnega premoženja v času mojega prejšnjega mandata so bile uspešne. Za
               deleže, ki smo jih takrat podali, smo dobili pet do desetkrat več, kot pa so ti
               deleži vredni danes, tisti, ki so neprodani v teh istih družbah po treh
               katastrofalnih letih vlade pod vodstvom vaše stranke. Danes je, kot sem dejal že
               prej, to upravljanje z državnim premoženjem netransparentno, na kar opozarjajo tudi
               neodvisne tuje finančne institucije. Imamo iste naložbe, ki so porazdeljene tudi pod
               pristojnost štirih različnih upravljavcev, se pravi AUKN, Kada, Soda in še te posebne
               družbe za upravljanje. Mi zdaj uvajamo sistem, ko bo isto naložba zgolj pod enim
               upravljavcem oziroma pod eno institucijo. Glede na to, da so iste naložbe, se pravi
               deleži istega podjetja, danes v portfeljih različnih upravljavcev, lahko prihaja in
               je prihajalo v preteklosti do tega, da so predstavniki teh institucij, čeprav imajo
               istega lastnika, se pravi državo, ravnali različno na skupščinah, tudi različno
               glasovali, povzročali škodo lastniku. Odslej naprej se kaj takšnega ne bo moglo
               dogajati, ker bo samo en upravljavec in bo glasovanje enotno in kredibilno. Doslej so
               za upravljanje z državnim premoženjem veljale splošne smernice brez kakšnih posebnih
               varovalk, po tem novem zakonu bo Državni zbor sprejel smernice upravljanja z
               naložbami. Se pravi, tukaj boste sprejeli te smernice, objavljene bodo javno in bo
               vnaprej znano, kakšne so usmeritve, o tem bo odločal Državni zbor. Ko je prihajalo,
               oziroma, ko se je odpirala možnost privatizacije tudi v vašem prejšnjem mandatu, so
               prihajali ponudniki in ti so imeli tukaj v Sloveniji več različnih sogovornikov, ki
               so predstavljali različna stališča glede prodaje deležev naložbe istega podjetja v
               državni lasti. Zaradi tega je bila popolna zmeda in velikokrat tudi nekredibilna
               slika, ki so jo ti potencialni vlagatelji odnašali iz države. Zdaj bo to en
               sogovornik in zaradi tega bo seveda takšen postopek tudi bolj transparenten. Doslej
               je bil nadzor nad upravo, nad tem upravljanjem praktično onemogočen. Na državnemu
               zboru pravzaprav nikoli nismo jasno vedeli, kaj se s tem dogaja. Če se je vedelo, kaj
               dela Kad, se ni vedelo, kaj dela Sod, če se je vedelo, kaj dela AUKN, se ni vedelo,
               kaj delajo drugi lastniki. Zdaj je to koncentrirano, nadzorni svet bo heterogen. Tudi
               opozicija je imela preko institucije imenovanja nadzornega sveta, kot je predvidena,
               svojega člana in neposredni nadzor. Doslej to, recimo v prejšnjem mandatu, ko smo
               bili mi opozicija, to ni bilo niti približno omogočeno. Mi smo v mandatu 2004–2008
               tudi po starem sistemu omogočali opoziciji, da je imenovala člane, strokovnjake iz
               svojih vrst ali tiste, ki jih je predlagala, v nadzorne svete, kapitalske družbe,
               odškodninske družbe, elektro podjetja in ostalo in opozicija je to imenovala in je
               imela neposreden vpogled. V prejšnjem vašem mandatu te možnosti nismo imeli niti
               približno. Zdaj takšno možnost uvajamo institucionalno. Zaradi tega bo
               transparentnost bistveno večja.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Gospod Veber, izvolite.</p>
            </sp>
            <sp who="SDZ6:VeberJanko">
               <speaker>JANKO VEBER (PS SD):</speaker>
               <p>Hvala.</p>
               <p>Želim postaviti seveda dodatno vprašanje. Gospod predsednik, naj bo jasno, da smo
               Socialni demokrati pričakovali v temu sklicu, da bomo v Državnemu zboru najprej
               sprejeli strategijo upravljanja kapitalskih naložb, v kateri bo razvidno, kaj želimo
               s Telekomom, z infrastrukturo, luško, letališko in tako naprej. In se šele potem
               odločati, kako naj bi upravljali in kaj naj bi recimo prodali do tega premoženja. To
               se ne dogaja, zato govorimo o tem, da se dela na pamet, dela se na način, da ne vemo,
               za kaj gre. In to nas najbolj skrbi.</p>
               <p>Kar se tiče samega enotnega vodenja, je treba zelo jasno povedati, da je Kad
               odgovoren za pokojninski sistem in to je dolgoročen sistem. Slovenska odškodninska
               družba je odgovorna za denacionalizacijo in je kratkoročen interes. Kako boste to
               uskladili, samo na način, da bo nekdo ukazal: Najprej bomo rešili denacionalizacijo v
               višini 1,6 milijarde evrov, pokojnine pa bomo reševali, če jih bomo reševali, kdaj
               pozneje, ker se lahko tudi delež zavarovalnice vmes proda. In skrbi nas to, ker
               dejansko ni podatkov, kako bo to potekalo. Tako holding kot tudi sama družba za
               upravljanje slabih terjatev pri bankah, kaže na to, da ne želite imeti nadzora s
               strani Računskega sodišča. In agencijo ukinjate pri upravljanju premoženja, agencijo
               ste seveda tudi najprej načrtovali pri bankah, potem ste to ukinili. Da ni podatkov
               dokazuje, da se državni sekretar udeležuje v nasprotju z zakonom skupščin Nove
               Ljubljanske banke in drugih družb, v vednosti ali nevednosti z ministrom za finance,
               s čimer krši zakon.</p>
               <p>Sprašujem vas:</p>
               <p>Ali boste razrešili državnega sekretarja gospoda Krušca, če se izkaže, da je
               nezakonito deloval?</p>
               <p>In če je deloval po pooblastilu ministra za finance, ali boste razrešili
               ministra?</p>
               <p>Hvala.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Gospod Janez Janša.</p>
            </sp>
            <sp who="SDZ6:JanšaJanez">
               <speaker>JANEZ JANŠA:</speaker>
               <p>Hvala tudi za dopolnilno pojasnilo.</p>
               <p>Koliko bi bil lahko človek presenečen nad tem, da spoštovanega poslanca bolj skrbi to
               in je to zanj bolj kriminalno, da je bil nek državni sekretar, če je bil, jaz ne vem,
               če je bil, na neki skupščini, kot pa vse tisto, kar se je v teh bankah dogajalo v
               zadnjih treh, štirih letih, zaradi česar imamo danes problem, ki ga rešujemo, bom
               rekel, tudi s širšo pomočjo.</p>
               <p>Ko se je sprejemal Zakon o agenciji za upravljanje kapitalskih naložb v prejšnjem
               mandatu, sem bil jaz predsednik opozicijske stranke. Niti eno samo minuto si vladna
               koalicija ni vzela za usklajevanje tega zakona z nami kot z opozicijo. Niti eno samo
               minuto. Niti z eno samo minuto. Tudi vsi predlogi, ki smo jih dali v proceduri, so
               bili zavrnjeni. Za razliko od tega početja v prejšnjem mandatu je sedanja vladna
               koalicija upoštevala 11 pomembnih pripomb in predlogov, ki ste jih dali k temu zakonu
               o Slovenskem državnem holdingu. Lahko jih kar naštejem. V začetku je bilo mišljeno,
               da je del tega holdinga tudi agencija za sanacijo bank, proti temu ste protestirali
               in smo izločili ta del. Gre za dva posebna zakona. Spomnite se tistega sestanka
               julija s predsedniki parlamentarnih strank in vodij poslanskih skupin, bili ste
               prisotni. Zahtevali ste, da kapitalska družba ostane samostojna pravna oseba v okviru
               holdinga. To je urejeno. Zahtevali ste, da Modra zavarovalnica ostane hčerinska
               družba Kapitalske družbe, to je ostalo. Zahtevali ste, da obvezni pokojninski sklad
               ostane na Kapitalski družbi, d. d., to je ostalo. Zahtevali ste, da predlog odpoklica
               članov nadzornega sveta lahko naredijo vsi predlagatelji in ne le Vlada, ta predlog
               smo sprejeli. Zahtevali ste, da je za izvolitev članov nadzornega sveta, o katerih se
               glasuje posamezno, potrebna absolutna večina v Državnem zboru. Ta predlog smo
               sprejeli. Zahtevali ste, da se izostri protikorupcijska klavzula, formulacija je
               izostrena. Zahtevali ste, da se v holding vključi Sklad za razgradnjo NEK, je
               vključen. Zahtevali ste, da je namestnik predsednika nadzornega sveta imenovan izmed
               članov, ki so izvoljeni na predlog Organizacij upokojencev na ravni države, tudi ta
               predlog je bil sprejet. Zahtevali ste, da mora holding obveščati javnost v skladu s
               pravili, ki veljajo za javne delniške družbe, tudi ta predlog je bil sprejet.
               Skratka, 11 pomembnih predlogov, ki so bistveno spremenili konfiguracijo zakona, kot
               je bil najprej predlagan s strani opozicije, smo upoštevali. Pravzaprav ni zadeve, ki
               je ne bi upoštevali, tako da ne razumem tega nasprotovanja.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Gospod Janko Veber ima predlog, da se opravi razprava.</p>
               <p>Prosim.</p>
            </sp>
            <sp who="SDZ6:VeberJanko">
               <speaker>JANKO VEBER (PS SD):</speaker>
               <p>Hvala za besedo.</p>
               <p>Resnično v skladu s 246. členom Poslovnika predlagam, da se opravi razprava o
               odgovoru predsednika Vlade, s katerim seveda nisem bil zadovoljen. Moj komentar je
               seveda tudi da, da je najbrž posledica takšnega odgovora, dejstvo, da je bil pač v
               tem obdobju, ko smo razpravljali o holdingu, odstoten, da je bil v Ameriki. In želeli
               smo si nenazadnje tudi kot Poslanska skupina Socialnih demokratov, kot opozicija, da
               to razpravo opravimo v prisotnosti predsednika Vlade, da ne bo nejasnosti, o čem smo
               razpravljali in kaj smo sprejeli. Namreč, gospod predsednik, to kar ste našteli,
               deloma drži, v tistem ključnem delu, ki ga pa niste našteli, pa ne drži. Namreč Vlada
               ima še vedno kompleten nadzor tako nad holdingom kot verjetno, da bo dobila tudi
               danes po sprejemu Zakona o družbi za opravljanje terjatev bank oziroma skrajšano
               povedano o <q>"slabi banki"</q>. Dejstvo je, da Državni zbor nima nikakršnega nadzora nad
               prodajo od 12 do 13 milijard vrednega premoženja, ki ga še imamo. Dejstvo je, da
               obstaja prehodno obdobje, gospod predsednik, ko niti soglasje Vlade ni potrebno za
               to, da se dogovori odprodaja premoženja, niti soglasje Državnega zbora. Ta pravna
               praznina je še vedno v tem zakonu prisotna. Deloma je bila zapolnjena, vendar v
               veliki meri še vedno obstaja možnost dogovarjanja pod mizo. In to je tisto, kar nas
               skrbi, ko smo vedno trdili, da priložnost lahko naredi tudi tatu pri prodaji tega
               premoženja.</p>
               <p>Glede dejstva, da naj nam bi minister za finance razložil razliko med Agencijo za
               upravljanje kapitalskih naložb in Slovenskim državnim holdingom, lahko mirno povem,
               da nam je ni uspel razložiti čez celotno poletje, ko smo se usklajevali in smo
               sodelovali pri teh usklajevanjih. Torej nihče ni pojasnil, v čem je prednost
               holdinga, kje bo večja transparentnost, kje bo večja učinkovitost. Še posebej nismo
               dobili odgovora, kako boste lahko to dokazovali, ker ne bo ustrezne institucije, ki
               bi to lahko tudi utemeljila. Šlo bo praviloma za poslovno skrivnost, še vedno, ker ne
               gre za državni organ, ampak gre za podjetje in tukaj vedno obstaja možnost
               prikrivanja podatkov.</p>
               <p>Skratka. Res si želim te razprave v prisotnosti predsednika Vlade in upam, da bo naš
               proceduralni predlog izglasovan. Hvala.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Hvala. O vašem proceduralnem predlogu bomo odločali pol ure po prekinjeni 3.a točki
               dnevnega reda, torej v okviru glasovanj.</p>
               <p>Naslednji bo poslansko vprašanje predsedniku Vlade postavil gospod Jani
               Möderndorfer.</p>
            </sp>
            <sp who="SDZ6:MöderndorferJankoJani">
               <speaker>JANI MÖDERNDORFER (PS PS):</speaker>
               <p>Hvala lepa, spoštovani predsednik. Ministri!</p>
               <p>V Državnem zboru sem vas, predsednik Vlade, že spraševal o kadrovskih zadevah znotraj
               vašega kabineta. In odgovor sem dobil, ki me takrat ni zadovoljil niti nismo mogli
               opraviti splošne razprave, ki bi imel sicer širšo dimenzijo, pa vendar bom zato danes
               mogoče malce bolj konkreten v določenih stvareh, ki pa se ne tičejo samo vašega
               kabineta, ampak enostavno govorimo o celotni vladi oziroma o vseh ministrstvih.</p>
               <p>Naj začnem z vašo koalicijsko pogodbo. Koalicija se je zavezala, skratka zavezali ste
               se sami, da boste kadrovali izključno po sposobnosti in osebnem poštenju ter s tem
               razbili sistem cehovskega kadrovanja. Kadrovanje ne pomeni samo nastavljanje, ampak
               pomeni tudi razreševanje in pa predvsem razloge, zakaj kdaj kakšno stvar tudi
               opravimo. Tisto, kar je pomembno, je seveda to, da je bilo že na prvi sami seji Vlade
               zelo jasno, da ste naredili tri kadrovske poteze, ki so še danes sicer nerazumljive,
               pa vendar smo nekako razumeli, da ste s tem dali jasno vedeti in sporočili pravzaprav
               slovenski javnosti, kakšno bo vaše osnovno delo. Od 10. februarja pa do danes ste
               naredili približno 200 kadrovskih menjav, teh, o katerih odloča neposredno Vlada
               sama. Ob tem se lahko upravičeno sprašujemo, ali je šlo pri sami zamenjavi državnih
               uradnikov za nesposobnost ali nepoštenost. Jaz moram reči, da smo spremljali zadnjih
               6 mesecev, kaj bi veljalo, prvo ali drugo, in lahko ugotovim samo to, da pravzaprav
               ni bilo ne eno in ne drugo, ampak je šlo predvsem, izključno za kriterij, to je
               politična primernost. Področje kadrovanja je tako postalo eno tistih in s tem tudi
               najbolj očiten razkorak med besedami in dejanji, saj je nameščanje političnih
               lojalnih kadrov temeljno vodilo delovanja te vlade. Da to seveda drži, drži, ker
               pravzaprav kar naprej poslušamo eno in iste očitke, kadarkoli se postavi to
               vprašanje, kako je bilo pri prejšnji vladi oziroma predprejšnji in tako naprej.
               Skratka ves čas neko rivalstvo, namesto da bi se pogovarjali, kako je v tej vladi,
               kajti preteklost mene osebno ne zanima, vsaj v tem kontekstu ne.</p>
               <p>Zato imamo ob teh napovedih zelo jasno vprašanje, tisto ki sledi, to pa je, da nas v
               resnici zanima, vas osebno sprašujem, predsednik Vlade:</p>
               <p>Kolikšno je predvideno število javnih uslužbencev, ki naj bi izgubili službo ob vseh
               napovedih tako vaših ministrov kot celotne vlade?</p>
               <p>Kateri so bili tisti kriteriji, ki bodo odločali o tem, kdo ostane in kdo mora
               oditi?</p>
               <p>Hvala lepa.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Besedo ima predsednik Vlade.</p>
            </sp>
            <sp who="SDZ6:JanšaJanez">
               <speaker>JANEZ JANŠA:</speaker>
               <p>Glede prvega dela oziroma uvodnega dela tega vprašanja, bi lahko samo rekel, da mene
               samo veseli, da obstajajo v tej državi svetle izjeme, pravi otoki nepolitičnega
               kadrovanja, kjer se ljudi kadruje izključno po strokovnem prepričanju in v glavnem iz
               opozicije. En tak primer je, recimo, Mestna občina Ljubljana. To je en tak super
               primer nepolitičnega in, bom rekel, strokovnega kadrovanja. Tako da se opravičujem,
               ker smo mi nekoliko slabši od tega in ker mislimo, da v številnih institucijah v tej
               državi na vodilnih mestih ne obstajajo ljudje, ki so upravičili svoje zaupanje. Ker
               če bi ga, Slovenija ne bi bila v takšni situaciji, v kakršni je. Tukaj bo pač treba
               še naprej iskati boljše rešitve, ne politično ustreznejše, ampak kadrovsko boljše in
               sposobnejše ljudi, in to od bank do številnih državnih institucij.</p>
               <p>Kar se tiče pa vprašanja, ki je bilo tudi najavljeno. Glede tako imenovanega
               napovedanega odpuščanja v javnem sektorju oziroma v državni administraciji,
               predlagam, da si vsi skupaj pogledamo ta graf na ekranu, ki kaže, kakšen je bil trend
               zaposlovanja v posameznih sektorjih v Sloveniji od začetka gospodarske krize. Tam
               vidite, da so šle vse krivulje navzdol, najbolj je padla zaposlenost v gradbeništvu,
               potem v predelovalnih dejavnostih, tudi v trgovini ob drugem valu krize. Edina
               krivulja, ki ima trend navzgor, je zaposlovanje v javnem sektorju. V času začetka
               krize je Slovenija izgubila 150 tisoč delovnih mest v gospodarstvu, kakšnih 60 tisoč
               slovenskih državljanov več je brezposelnih, ki so prej delali v gospodarstvu, in
               kakšnih 90 tisoč delovnih dovoljenj manj za tujce izdajajo. Se pravi, 150 tisoč ljudi
               manj dela v Sloveniji v produkciji. Po drugi strani smo v tem času pridelali znaten
               odstotek večjega števila zaposlenih v javnem sektorju. Če bi šlo vse v redu in če bi
               imeli v tem času gospodarsko rast in bi zaposlenost rasla tudi v gospodarstvu, to ne
               bi bilo nič narobe, bi rekli, da izboljšujemo kvaliteto storitev in tako naprej. V
               situaciji, v kateri smo in ki jo nadzorno kaže ta graf, pa je seveda kontinuirano
               vrtanje luknje v slovenske javne finance. Zaradi tega bo tukaj potrebna
               racionalizacija in Vlada bo prisiljena v proračunih za prihodnji dve leti zmanjšati
               maso sredstev za plače oziroma za stroške dela v javnem sektorju glede na stanje,
               kakršno je bilo v zadnjih letih. In Državni zbor bo takšne proračune tako ali drugače
               moral obravnavati in sprejeti, ker se sicer računice ne izidejo. Govorimo o znižanju
               mase plač ali pa stroškov denarja za kritje stroškov dela v javnem sektorju. Ne
               govorimo o številu ali pa odstotku teh, ki bi eventualno lahko izgubili delo. So tudi
               druge možnosti, druge rezerve. Ponekod pa teh drugih rezerv ni in bo treba število
               zaposlenih nekoliko znižati glede na ocene, ki pa jih ne bo naredila Vlada, ampak
               vsak posamičen segment javnega sektorja oziroma konkretne institucije, zavodi
               posebej. V tem trenutku še lahko govorimo o nekem odstotku, ki ne predstavlja
               drastičnega reza. Če pa tega trenda ne zaustavimo, bomo še vedno spremljali padanje
               števila zaposlenih v gospodarstvu in naraščanje števila zaposlenih v javnem sektorju,
               bomo prišli pa v situacijo, v kakršno so prišle tudi nekatere druge evropske države,
               takrat so pa potrebni drastični rezi. Zaenkrat je to še obvladljivo brez velike
               drastičnosti. Če pa bomo ta problem še naprej ignorirali, kot se je to delalo v
               zadnjih treh letih oziroma peljali popolnoma napačno politiko povečevanja teh
               stroškov, potem pa nam ni pomoči.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Zahteva za dopolnitev.</p>
               <p>Gospod Möderndorfer, izvolite.</p>
            </sp>
            <sp who="SDZ6:MöderndorferJankoJani">
               <speaker>JANI MÖDERNDORFER (PS PS):</speaker>
               <p>Spoštovani predsednik, ali me ne razumete ali pa me ne slišite. To sedaj sicer
               prepuščam vam, niti ne potrebujem tega odgovora, ampak potrebujem pa odgovor na
               tisto, kar sem vas vprašal.</p>
               <p>Vprašal sem vas, kakšni bodo kriteriji in merila pri tem. Jaz vse razumem, tudi vaše
               grafe. Saj jaz bi mogoče še razumel, če bi vedel tudi za koliko in kdaj in kje.
               Vendar poglejte, po poslovniku je Vlada dolžna predložiti najkasneje do 1. oktobra
               osnutek oziroma predlog državnega proračuna. Mi danes tega še vedno nimamo, zato jaz
               sploh ne vidim številk. Vi veste nekaj, česar mi ne vemo, kar bi morali vedeti in bi
               morali po poslovniku biti s tem seznanjeni. Pa vendar, če grem konkretno do primera,
               zakaj sem pravzaprav sploh postavil to vprašanje. Poglejte, zelo zgovoren primer
               kadrovanja Vlade je primer tega gospoda Marjana Hrvatina, ki je 1. junija prevzel
               vodilni položaj na Upravi za pomorstvo. Pred tremi leti so namreč tega istega gospoda
               iz te iste uprave odpustile zaradi zlorabe službene kartice. Dodatno ga je sodišče
               zaradi goljufije obsodilo na 4 mesece pogojno. Mesec dni po obsodbi pa ga je vaša
               vlada brez zadržkov imenovala za v. d. direktorja, na široko mu je odprla vrata za
               imenovanje, tudi zdajšnji razpisni pogoji pa so za samo imenovanje direktorja
               popolnoma odprti, med katerimi je, kot kaže, najpomembnejši, saj o tej politični
               primernosti seveda lahko samo razmišljamo. Hrvatin je namreč predsednik koprskega
               odbora vaše stranke. To je nesporno dejstvo.</p>
               <p>Zaradi tega, spoštovani predsednik, me zanima zelo preprosto:</p>
               <p>Ali je to eno od meril in kriterijev, ki se bo nadaljevalo?</p>
               <p>Če primerjate z Mestno občino Ljubljana, jaz vas tega nisem vprašal, tudi žalostno
               je, da se Vlada hoče z občino primerjati, ker imamo več občin, in tudi ni potrebe po
               tem, vam lahko odgovorim samo preprosto. Vašega kadra, ki je bil strokovno dober,
               nismo zamenjali in političnih menjav ne odobravamo. Torej, govorim o<gap n="..."/> <stage>/ znak za
               konec razprave/</stage> Hvala lepa za odgovor.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Predsednik Vlade, izvolite.</p>
            </sp>
            <sp who="SDZ6:JanšaJanez">
               <speaker>JANEZ JANŠA:</speaker>
               <p>Jaz sem še najprej mislil, da spoštovanega gospoda poslanca skrbi splošno stanje. Če
               ga skrbijo konkretni primeri, lahko dolgo časa o tem razpravljamo. Ta konkretna
               oseba, o kateri govorite, je bila dejansko pogojno obsojena, ker je na službeno
               kartico prekoračila limit 40 evrov. Lahko razpravljamo o tem, ali je to zadosten
               razlog za to, da je nekdo kljub svojim strokovnim sposobnostim izločen iz postopkov
               in pravice do imenovanja. Zakonskih ovir tukaj ni. Po drugi strani pa lahko
               razpravljamo o tem, ali so bankirji, ki so naredili milijardne luknje v slovenske
               banke že v prejšnjem stoletju, kljub temu dobili licence za to, da so še vedno člani
               nadzornih svetov ali člani uprav slovenskih bank z vsemi bonitetami in tako dalje. O
               teh kriterijih lahko razpravljamo in se pogovarjamo o tem, ali imamo ista merila do
               vseh državljanov v tej državi. Vendar jaz tega konkretnega primera pač ne zagovarjam.
               Jaz bi bil bolj vesel, da bi tam našli boljšo rešitev, vendar pa zaupam ministru, da
               je v dani situaciji zbral tisto, kar je imel najboljše na voljo.</p>
               <p>Vendar ta sama tema ne rešuje tega ključnega problema, ki ga imamo mi vsi tukaj. Ta
               graf, ki ste ga videli na ekranu, ni naš graf. To so podatki o stanju v tej državi,
               ki je tudi vaša. To, da nam zmanjkuje denarja, da financiramo obseg javnih storitev,
               kot jih imamo, ni samo problem te vlade je tudi problem tega državnega zbora, je
               problem vseh državljanov. In ta problem moramo skupaj nasloviti in tudi poiskati
               rešitve. Vlada res še ni predlagala proračuna za prihodnji dve leti, ker enostavno
               nismo hoteli delati proračuna na podlagi spomladanskih napovedi, ker smo vedeli, da
               bodo jesenske slabše, in bi v temu primeru morali umikati dokumente in jih ponovno
               vlagati v proceduro. Zdaj te napovedi imamo, v četrtek bo Vlada obravnavala
               proračunske dokumente in jih poslala v Državni zbor. Zamude ne bo nobene, procedura
               bo normalno stekla in Slovenija bo dobila pred koncem tega leta proračuna za
               prihodnjei dve leti.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Gospod Möderndorfer, proceduralno.</p>
            </sp>
            <sp who="SDZ6:MöderndorferJankoJani">
               <speaker>JANI MÖDERNDORFER (PS PS):</speaker>
               <p>V skladu s poslovnikom predlagam, da se opravi splošna razprava.</p>
               <p>Še posebej mi dovolite, da to predlagam prav zaradi tega, ker predsednik Vlade je sam
               povedal, da prvič v tem kratkem času sploh ne more odgovoriti na vse tisto, kar bi
               pravzaprav želel. In pa predvsem zato, da bomo enkrat v tej družbi, kajti nikoli ne
               pridemo do tega, lahko resno opravili diskusijo v tej smeri, kako pravzaprav naj
               vsakokratna vlada kadruje oziroma kako naj se znebi tega, da pravzaprav mora
               napolniti, bom rekel, te želje in potrebe po nekih kadrovskih težnjah, ki jih ima,
               misleč, da bo s tem uredila vse težave. Jaz se seveda strinjam s tem, da je to
               vsesplošni problem v Sloveniji in da je pravzaprav samo odpuščanje v Sloveniji še
               kako zanimivo vprašanje predvsem v tisti luči, ko pravzaprav tega podatka, ko bi bil
               čas še pred proračunom niti z akterji, ki so – s socialnimi partnerji, še kako
               pomembni, da bi se z njimi o tem pogovorili in dogovorili, kako in na kakšen način se
               bo to izpeljalo, če se bo izpeljalo. Še posebej zato, ker v resnici razen številke
               mase plač pravzaprav niti ne vemo, kdaj, kje in na kakšen način se bo to izpeljalo.
               Hvala.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Hvala. O vašem predlogu bomo odločali v okviru glasovanj.</p>
               <p>Tretje poslansko vprašanje bo zastavil gospod mag. Matej Tonin, Nova Slovenija.</p>
            </sp>
            <sp who="SDZ6:ToninMatej">
               <speaker>MAG. MATEJ TONIN (PS NSi):</speaker>
               <p>Spoštovani kolegice in kolegi, spoštovani predsednik Vlade!</p>
               <p>Vaša vlada in pa tudi ta parlament v zadnjih mesecih vlaga izjemne napore, da bi
               končno ustavili te nezadržne negativne gospodarske trende. Seveda je v tej luči treba
               sprejemati številne negativne ukrepe, ki so za vse neprijetni, ampak so nujno
               potrebni, da se vendarle v prihodnosti kaj na boljše spremeni. Mi v Novi Sloveniji na
               nek način ocenjujemo, da pot k izboljšanju gospodarskega stanja na nek način sledi v
               treh korakih. Prvi korak je zagotovo stabilizacija javnih financ. To smo v enem delu
               že naredili z Zakonom o uravnoteženju javnih financ. Drugi del tega koraka pa bomo
               naredili s proračuni, ki jih pripravljamo za prihodnja leta. Drugi korak, ki se nam
               zdi pomemben, je ta, da odpravimo najrazličnejše sistemske napake in izpeljemo
               strukturne prilagoditve. Pred nami bo v kratkem pokojninska reforma, reforma trga
               dela in ne nazadnje tik pred nami je tudi že zakon, s katerim bomo pomagali, da se
               sanirajo banke. In zadnji, tretji, prav tako pomemben korak pri izboljšanju sedanje
               situacije je spodbujanje oziroma omogočanje investicij, infrastrukturnih
               investicij.</p>
               <p>Zato nas, spoštovani predsednik Vlade, v Novi Sloveniji zanima: Kateri so tisti
               infrastrukturni projekti, katerim bo Vlada v prihodnjih mesecih posvetila posebno
               pozornost in naredila vse, kar je seveda v njeni moči, da do realizacije teh
               infrastrukturnih projektov vendarle pride?</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Besedo ima predsednik Vlade.</p>
            </sp>
            <sp who="SDZ6:JanšaJanez">
               <speaker>JANEZ JANŠA:</speaker>
               <p>Hvala lepa za vprašanje.</p>
               <p>Ravno v temu času, ko ste postavili to vprašanje, misija Mednarodnega denarnega
               sklada, ki zaključuje obisk v Sloveniji, predstavlja svojo oceno stanja in ukrepov,
               ki jih je Vlada predlagala. Iz te ocene izhaja, da imamo zelo podoben pogled na
               vzroke za to krizo, za stanje, v katerem je Slovenija in tudi na ukrepe, ki so
               potrebni za to, da Slovenija iz te krize izide. Mednarodni denarni sklad poudarja
               nujnost, da se vseh teh pet ukrepov, se pravi prestrukturiranje bank in načina
               upravljanja državnega premoženja, pokojninska reforma in reforma trga dela in drugi
               korak pri konsolidaciji javnih financ s proračunom za prihodnji dve leti, izvede čim
               prej in čim bolj temeljito. Misija tudi poudarja v navezavi s tem, kar sprašujete vi,
               da je na vse to nujno treba dodati investicije in pripeljati sveži kapital v državo.
               To je tudi deloma odgovor na poslansko vprašanje poslanskega kolega gospoda
               Vebra.</p>
               <p>Če pogledamo stanje naših javnih financ in naše proračunske možnosti, potem je jasno,
               da iz proračunskih sredstev kakšnih velikih investicij ne bo. Edina prioriteta, ki je
               bila možna znotraj teh krčenj in slabih gospodarskih napovedi, je rezervacija
               sredstev za lastno udeležbo pri črpanju evropskih sredstev, ki so še vedno znatna na
               voljo iz tekoče finančne perspektive. Slovenija bo tudi za finančno perspektivo do
               leta 2020 še vedno dobivala več, kot bo vplačevala v evropski proračun. In naša
               prioriteta je, da to ne ostane neuporabljeno, da to investiramo čim prej in
               rezerviramo sredstva in zato je mogoče kje drugje treba zatisniti pas še za eno
               luknjo, da te priložnosti ne zamudimo.</p>
               <p>Misija Mednarodnega denarnega sklada pa opozarja tudi na to, da je treba narediti
               vse, da se izboljša poslovno okolje pri nas in da se izvedejo tudi transparentni
               postopki privatizacije večjega dela državnega premoženja. To pa je tisti glavni vir,
               kjer je možno dobiti sredstva za investicije. Tudi za infrastrukturne projekte. Ta
               država ima že od leta 2006 sprejeto resolucijo o nacionalnih razvojnih projektih, ki
               je še vedno tako aktualna, kot je bila takrat. Še vedno vemo, kakšna je naša
               energetska bilanca in koliko dodatne energije bomo potrebovali v naslednjih 30, 40
               letih. Vemo, kje ljudje nimajo cest, ki bi omogočale neko normalno povezavo s tem
               osrednjim avtocestnim križem. Vemo, v kakšnem stanju so slovenske železnice. Vemo,
               kaj so naše potrebe, ko gre za infrastrukturo v javnem sektorju, v zdravstvu, šolstvu
               in tako naprej. Vemo, kaj je tisto okolje, ki ga je treba skreirati zato, da bo
               gospodarski razvoj v tej državi ne samo hitrejši, ampak tudi bolj enakomeren, ker
               zdaj temu ni tako. In tukaj je teh 35 razvojnih projektov, v glavnem
               infrastrukturnih, iz resolucije, ki so zadnja leta čakali na boljše čase ali pa na
               boljšo vlado, ki bo to sposobna pognati v delo.</p>
               <p>V teh časih je treba določiti prioritete. Prioritete pa na nek način v veliki meri
               določa v teh časih možnost financiranja. Prioriteto bodo imeli projekti, ki jih je
               možno financirati iz evropskih sredstev, projekti, ki jih je možno financirati iz
               koncesij, ki bodo razpisane za upravljanje obstoječega avtocestnega omrežja, in
               projekti, ki jih bo možno financirati s tujimi investicijami. Tudi če za kaj mislimo,
               da je bolj potrebno, bo treba upoštevati ta vrstni red, ker druge nimamo. Vlada vsak
               mesec obišče eno od slovenskih regij in takrat se tudi zelo natančno pogovorimo o
               tem, kaj je dejanska prioriteta v tistem delu Slovenije. Ne gledamo na to prioriteto
               samo iz Ljubljane.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Mag. Matej Tonin, izvolite.</p>
            </sp>
            <sp who="SDZ6:ToninMatej">
               <speaker>MAG. MATEJ TONIN (PS NSi):</speaker>
               <p>Ko govorimo o infrastrukturnih projektih, vsi veliko razpravljamo o tretjem pomolu,
               pa o drugem tiru in tako naprej, tako da jaz te stvari ne bi ponovno pogreval in
               odpiral. Se pa je v zadnjem času v medijih in tudi v naših razpravah ogromno govorilo
               o tako imenovanem projektu Emonika, ki naj bi imel poseben pomen.</p>
               <p>Zanima me:</p>
               <p>Kako vi gledate na ta projekt in kje se morebiti stvari zatikajo, da do njega ne
               pride?</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Gospod Janša, izvolite.</p>
            </sp>
            <sp who="SDZ6:JanšaJanez">
               <speaker>JANEZ JANŠA:</speaker>
               <p>To je projekt, ki ni zahteval javnih vlaganj oziroma manjši del v obliki vrednosti
               zemljišča, mislim da, Slovenskih železnic. Ta nova železniška postaja s
               spremljajočimi objekti v Ljubljani bi že morala biti zgrajena, glede na prvotno
               časovnico, objavljen je bil javni razpis, izbran investitor, potem pa so se začele
               komplikacije. Mestna občina Ljubljana je po tem, ko je bil razpis že končan, dvignila
               komunalni prispevek, kar je podražilo projekt za nekaj 10 milijonov, niso želeli
               konkurence trgovskemu centru Stožice, ki ga pa seveda tudi ni. Mestni svet je sprejel
               drugačen urbanistični načrt in zahteval poglobitev tirov, kar je dodatno podražilo
               projekt in investitorja postavljal v neko situacijo, ko jo moral iskati dodatne vire.
               Poleg tega pa se je začelo komplicirati z izdajo gradbenega dovoljenja, ker je prišlo
               do spora med lastnikoma dveh parcel, lastnikom Avtobusne postaje Ljubljana, ki je v
               tem času bila privatizirana, jaz sicer ne vem, kdaj, ampak Avtobusno postajo
               Ljubljana je nekdo privatiziral v tem času in je potem sprožil tožbo zaradi nekih
               parcel. Glede na hitrost naših sodišč je stvar zastala, in je projekt, vreden 250
               milijonov evrov, pač stal. V tem času so se tudi gospodarske razmere spremenile in
               investitor, ki je bil prej pripravljen investirati izključno na svoj privatni
               kapital, gre za mednarodno korporacijo, sedaj verjetno nima dovolj sredstev, da
               zaključi finančno konstrukcijo. Vlada bo na eni od prihodnjih sej obravnavala to
               situacija, videla, ali je tukaj možnost dodatnega angažiranja sredstev državne pomoči
               ali evropskih sredstev in poskušala k temu prispevati. Apeliramo pa ponovno na Mestno
               občino Ljubljana tudi s tega mesta, da zniža komunalni prispevek, omogoči to
               investicijo, da svoj prispevek k temu, da bo tudi Ljubljana dobila spodobno
               železniško postajo ne pa več objekt iz časov Avstroogrske, da se nekaj dejansko
               prispeva k skupni blaginji ne pa samo gleda na lastne koristi. Ta projekt Emonika je
               ena od žalostnih zgodb iz dolgega seznama zamujenih priložnosti, kjer bi lahko imeli
               veliko dela v tem času tudi za gradbeni sektor, 2 tisoč novih delovnih mest, pa se je
               to zaradi nagajanja izpustilo.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Predsedniku Vlade se zahvaljujem za odgovore. S tem prekinjam to točko dnevnega
               reda.</p>
               <p>Obvestil bi vas še, da se današnje seje ne morejo udeležiti naslednje kolegice in
               kolegi: Tina Komel, mag. Melita Župevc, dr. Andreja Črnak Meglič, Roberto Battelli,
               Roman Jakič in od 15. ure dalje Matevž Frangež in Samo Bevk. <title>Nadaljujemo s
                  prekinjeno 3.a točko dnevnega reda, to je s tretjo obravnavo Predloga Zakona o ukrepih
                  Republike Slovenije za krepitev stabilnosti bank v okviru nujnega postopka.</title>
               </p>
               <p>Prehajamo na razpravo o posameznih amandmajih in členih. Preden začnemo razpravo, bi
               predlagal sledeče. Glede na to, da poslanske skupine k tej točki dnevnega reda niso
               najavile časa za razpravo, predlagam, da na podlagi petega odstavka 67. člena
               Poslovnika Državnega zbora vsak prijavljeni razpravljavec o posameznem amandmaju
               lahko razpravlja samo enkrat.</p>
               <p>Gospod Veber, izvolite.</p>
            </sp>
            <sp who="SDZ6:VeberJanko">
               <speaker>JANKO VEBER (PS SD):</speaker>
               <p>Oprostite, gospod predsednik, ampak to, kar ste sedaj naredili, pa dejansko presega
               vsako mejo zdravega razuma dela v Državnem zboru. Mi smo že zadnjič bili priča, ko je
               edino Poslanska skupina Socialnih demokratov sodelovala po drugi obravnavi pri
               razpravi o amandmajih k Zakonu o sanaciji bank, in takrat je večina, 50 proti 6,
               izglasovala, da lahko samo enkrat razpravljamo o enem vprašanju, in to je
               najpomembnejše vprašanje v Sloveniji, za katerega še predsednik Vlade ne ve natančno,
               za kaj gre. Kako lahko na samem začetku predlagate omejitev, brez da bi se
               posvetovali z vodji poslanskih skupin, brez da bi vprašali opozicijo. Greste
               enostavno, kot valjar čez ta zakon. Oprostite, to presega zdrav razum vodenja
               Državnega zbora. Ne razumem vas pri takšnem početju. In protestiram proti temu in
               upam, da boste umaknili ta predlog.</p>
               <p>Naslednje, kar bi rad opozoril. Ali imamo na mizi amandmaje za tretjo obravnavo?! Ja,
               poskrbite za božjo voljo najprej, da dobimo amandmaje, potem lahko razpravljamo o tej
               točki dnevnega reda!</p>
               <p>In proceduralno predlagam, da prekinete sejo dokler ne dobimo amandmajev na mizo.
               Kako lahko sploh predlagate, da nas boste omejili pri razpravi, a še amandmajev
               nimamo na mizi?! Ne razumem! Dogovorili smo se na zadnjem posvetu, ki smo ga imeli
               pri vas glede te točke dnevnega reda, da do 12. ure v ponedeljek opozicija dobi
               amandmaje, o katerih bomo danes razpravljali. Danes je ura 14.30, torek, še vedno
               nimamo amandmajev na mizi. In vi si upate celo predlagati, da nas omejujete pri
               razpravi. Da samo enkrat 5 minut vsak poslanec lahko govori o tem vprašanju. Kako
               lahko?! Jaz res pričakujem, da boste umaknili tisti predlog.</p>
               <p>Proceduralno pa predlagam, da prekinete sejo, ker niso izpolnjeni pogoji za delo,
               dokler ne dobimo teh amandmajev. Hvala.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Spoštovani gospod Veber, vse to bi se dalo povedati tudi na nekoliko mirnejši način.
               Torej, predlagam, da žogico umirimo. Vaše pomisleke vzamem na znanje. Imate v
               marsičem prav, še posebej glede tega, da amandmajev ta trenutek še ni na mizi.</p>
               <p>Zato prekinjam sejo. Sklicujem posvet vodij poslanskih skupin, takoj, v sobi 217.
               Prekinjeno sejo nadaljujemo ob 13. uri in 15 minut.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Spoštovane kolegice in kolegi, nadaljujemo s prekinjeno 3.a točko dnevnega reda.
               Opravili smo posvet vodij poslanskih skupin, na katerih so vsi vodje povedali svoje
               mnenje.</p>
               <p>Najprej bi dal besedo za proceduralni predlog gospodu Janku Vebru.</p>
            </sp>
            <sp who="SDZ6:VeberJanko">
               <speaker>JANKO VEBER (PS SD):</speaker>
               <p>Hvala, predsednik, za besedo.</p>
               <p>V skladu s 144. členom Poslovnika predlagam, da se do amandmajev, ki smo jih ta
               trenutek dobili na klop, Predlogov zakona o ukrepih Republike Slovenije za krepitev
               stabilnosti bank naprej opredeli matično delovno telo in potem seveda nadaljujemo
               sejo Državnega zbora.</p>
               <p>V skladu s tem dogovorom naj tudi takoj povem, da podpiram odločitev, da bi se seja
               nadaljevala jutri ob 11. uri, kar je tudi v skladu z dogovorom, ki smo ga sprejeli že
               prejšnji teden, da bi amandmaje morali dobiti do ponedeljka do 12. ure, torej včeraj
               ob 12. uri bi že morali imeti amandmaje. S tem ostanemo, bi rekel, tudi skladni z
               dogovorom, da imamo kot opozicija vsaj en dan možnosti, da proučimo amandmaje.
               Proceduralno pa seveda najprej predlagam, predsednik, da Državni zbor odloči, da se
               sestane matično delovno telo in se opredeli do vloženih amandmajev, ki smo jih
               prejeli danes na klop. Hvala.</p>
            </sp>
            <sp who="SDZ6:VirantGregor">
               <speaker>PREDSEDNIK DR. GREGOR VIRANT:</speaker>
               <p>Dobro. Pojdimo lepo po vrsti.</p>
               <p>Najprej naj vas obvestim, da umikam predlog, da se razprava pri tej točki dnevnega
               reda omeji tako, da lahko vsak prijavljeni razpravljavec razpravlja samo enkrat.</p>
               <p>Drugič, dajem na glasovanje proceduralni predlog gospoda Vebra, da se o amandmajih
               opredeli matično delovno telo po četrtem odstavku 144. člena. Upam, da smo sklepčni.
               Prosim, da preverite kartice. Glasovali bomo o proceduralnem predlogu
               gospoda Vebra, da Državni zbor zahteva od matičnega delovnega telesa, da se opredeli
               do vloženih amandmajev v tretji obravnavi.</p>
               <p>Glasujemo. Navzočih je 53 poslank in poslancev, za 8, proti 41.</p>
               <p><stage>(Za je glasovalo 8.)</stage> <stage>(Proti 41.)</stage></p>
               <p>Ugotavljam, da proceduralni predlog ni bil izglasovan.</p>
               <p>Zdaj pa še glede, gospod Frangež, mislim, da ne bo treba, dovolite, da najprej povem,
               kar imam za povedati, pa bomo šli potem naprej. Poglejte, v petek smo se na
               neformalnem posvetu vodij poslanskih skupin dogovorili, to je bil nek džentelmenski
               sporazum, da bodo amandmaji s strani koalicije vloženi do ponedeljka do 12. ure, zato
               da jih lahko vsi poslanci, tudi opozicijski, pogledajo in eventualno vložijo tudi
               svoje amandmaje. Dejansko so bili ti amandmaji vloženi šele danes, zato se mi zdi
               korektno, da se ta čas za poslanke in poslance, tako koalicijske kot opozicijske
               zlasti pa opozicijske, omogoči.</p>
               <p>Na tej točki prekinjam točko dnevnega reda. Prekinjam tudi sejo in jo bomo
               nadaljevali jutri ob 11. uri. <stage type="time">(SEJA JE BILA PREKINJENA 2. OKTOBRA 2012 OB 13.21.)</stage>
               </p>
            </sp>
         </div>
      </body>
   </text>
</TEI>
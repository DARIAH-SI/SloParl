<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ6-Izredna-11-2012-04-24">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|134FEFC04B747823C12579EB002C9B65</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=sz&amp;uid=134FEFC04B747823C12579EB002C9B65</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ6-Izredna-11-2012-04-24.DZ" n="11">
               <name>Izredna</name>
               <date when="2012-04-24"/>
            </setting>
         </settingDesc>
         <particDesc>
            <listOrg>
               <org xml:id="SDZ6-Izredna-11-2012-04-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">11. izredna seja</stage>
            <stage type="chairman">Sejo je vodila podpredsednica Državnega zbora Renata Brunskole.</stage>
            <stage type="time">Seja se je začela ob 13. uri.</stage>
         

            <sp xml:id="SDZ6-Izredna-11-2012-04-24.sp1">

               <speaker>PODPREDSEDNICA RENATA BRUNSKOLE:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam 11. izredno sejo Državnega zbora, ki jo je predsednik Državnega zbora
               sklical na podlagi drugega odstavka 58. člena in drugega odstavka 60. člena
               Poslovnika Državnega zbora.</p>
               <p>Obveščena sem, da se današnje seje ne morejo udeležiti naslednje poslanke in
               poslanci: dr. Andreja Črnak Meglič, gospa Alenka Pavlič, gospa Saša Kos, gospa Sonja
               Ramšak, gospa Romana Tomc, gospa Iva Dimic, gospod Bojan Starman, gospod Roberto
               Battelli, gospod Matevž Frangež, gospod Borut Pahor, gospod Jožef Kavtičnik in gospod
               Roman Jakič.</p>
               <p>Na sejo je predsednik vabil predstavnike Vlade. Sicer trenutno ni nikogar. Vse
               prisotne lepo pozdravljam.</p>
               <p>Prehajamo na <title>določitev dnevnega reda</title> 11. izredne seje Državnega zbora.</p>
               <p>Predlog dnevnega reda ste prejeli v ponedeljek, 23. aprila 2012, s sklicem seje. O
               predlogu dnevnega reda bomo odločali v skladu z drugim odstavkom 64. člena Poslovnika
               Državnega zbora. Predlogov za širitev dnevnega reda nismo prejeli. Državnemu zboru
               predlagam, da za današnjo sejo določi dnevni red, ki ste ga prejeli s sklicem.
               Prehajamo na odločanje. Poslanke in poslance prosim, da preverite delovanje
               glasovalnih naprav.</p>
               <p>Glasujemo. Navzočih je 68 poslank in poslancev, za je glasovalo 66, proti 1.</p>
               <p>(Za je glasovalo 66.) (Proti 1.)</p>
               <p>Ugotavljam, da je dnevni red 11. izredne seje zbora določen.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO SKLEPA O RAZGLASITVI
                  ODLOČITVE, KI JE BILA SPREJETA NA ZAKONODAJNEM REFERENDUMU O DRUŽINSKEM ZAKONIKU,
                  KI JE BIL 25. MARCA 2012.</title>
               </p>
               <p>Skupni čas za razpravo je 20 minut. 16. aprila 2012 je bilo v Uradnem listu Republike
               Slovenije objavljeno poročilo Državne volilne komisije o izidu glasovanja in o izidu
               zakonodajnega referenduma o Družinskem zakoniku, ki je bil 25. marca 2012.</p>
               <p>Iz dopisa Vrhovnega sodišča Republike Slovenije, ki smo ga prejeli 20. aprila 2012,
               izhaja, da zoper to poročilo v zakonitem roku ni bila vložena nobena pritožba, zato
               je poročilo postalo pravnomočno.</p>
               <p>Glede na to, da mora Državni zbor v skladu s 53.b členom Zakona o referendumu in
               ljudski iniciativi v osmih dneh po pravnomočnosti poročila Državne volilne komisije
               razglasiti odločitev, ki je bila sprejeta na referendumu, smo vam 20. aprila 2012
               poslali sklep, s katerim bo zbor razglasil odločitev, ki je bila sprejeta na
               referendumu.</p>
               <p>Sledi predstavitev stališč poslanskih skupin o sklepu. Besedo ima Poslanska skupina
               Slovenske demokratske stranke.</p>
               <p>Gospa Alenka Jeraj, izvolite.</p>
            </sp>
            <sp xml:id="SDZ6-Izredna-11-2012-04-24.sp2">

               <speaker>ALENKA JERAJ (PS SDS):</speaker>

               <p>Hvala za besedo. Lep pozdrav!</p>
               <p>Iz poročila izhaja, da je na referendumu o Družinskem zakoniku za Družinski zakonik
               glasovalo 45,5 % volivk in volivcev, ki so se referenduma udeležili, oziroma proti je
               glasovalo 54,55 % volivk in volivcev.</p>
               <p>V Poslanski skupini SDS smo z izidom zadovoljni. Zavedamo se, da potrebujemo nov
               družinski zakonik, vendar pa smo v razpravah in ob sprejetju povedali, zakaj mu
               nasprotujemo. Nekatere rešitve so sicer dobre, še več je slabih oziroma je družinski
               zakonik nekatera področja urejal slabo, drugih pa sploh ne, zato smo veseli, da je z
               rezultati referenduma dana nova priložnost, da sprejmemo boljši družinski
               zakonik.</p>
            </sp>
            <sp xml:id="SDZ6-Izredna-11-2012-04-24.sp3">

               <speaker>PODPREDSEDNICA RENATA BRUNSKOLE:</speaker>

               <p>Hvala.</p>
               <p>Besedo ima poslanska skupina Slovenske ljudske stranke.</p>
               <p>Gospod Mihael Prevc, izvolite.</p>
            </sp>
            <sp xml:id="SDZ6-Izredna-11-2012-04-24.sp4">

               <speaker>MIHAEL PREVC (PS SLS):</speaker>

               <p>Hvala za besedo, gospa podpredsednica. Spoštovane kolegice in kolegi!</p>
               <p>V Poslanski skupini Slovenske ljudske stranke z veseljem sprejemamo v vednost sklep
               o razglasitvi izida referenduma, saj smo zakoniku odločno nasprotovali. Odisejada
               sprejemanja družinskega zakonika se vleče pravzaprav že več mandatov, zato bi bilo
               prav, da se v novem osnutku, ko bo spet na vrsti, vnašajo v zakonik dejansko samo
               vsebine, ki tja sodijo, postopki in določbe, ki jih je predlagala stroka in so bile
               tudi v zavrnjenem zakoniku sprejemljive za večino razpravljavcev. Pri tem v Slovenski
               ljudski stranki mislimo na vsebine, ki urejajo zakonsko zvezo in družinska razmerja,
               vse ostalo naj se rešuje v drugih zakonih.</p>
               <p>V Poslanski skupini Slovenske ljudske stranke smo veseli, da je prevladalo
               prepričanje, da mora zakonodaja zakonsko zvezo in družino obravnavati kot smiselno
               povezana pojma. Družina je in mora ostati vir življenja in gradnik prihodnosti naše
               družbe, zato mora biti obravnavana v zakonodaji v skladu s to usmeritvijo in v skladu
               z našo ustavo. Zavrnjeni zakonik ni prinašal spodbud za sklepanje zakonskih zvez in
               za ustvarjanje družine s skupnimi potomci. Neutemeljeno je bilo v razpravah govoriti
               o neenakopravnosti istospolnih parov, ker pravno in dejansko ni šlo za enako podlago
               v razmerjih, torej za zmožnost imeti skupnega otroka. Tudi če družinski zakonik ni
               uveljavljen, imamo ustrezno urejeno zakonsko zvezo in družinska razmerja v veljavnem
               zakonu, ki je bil večkrat noveliran, nazadnje leta 2007 z vnosom otrokovih pravic v
               skladu z mednarodnimi predpisi. Pravice partnerskih istospolnih parov pa so ustrezno
               urejene z zakonom o registraciji istospolnih partnerskih skupnosti.</p>
               <p>V Slovenski ljudski stranki smo kot prvi zapisali v program oziroma celo v
               koalicijsko pogodbo, da zagovarjamo posebnega varuha otrokovih pravic, ki lahko bolje
               in bolj neodvisno varuje otrokove pravice. Ukrepi, ki so bili zapisani v zakoniku,
               kot je zaslišanje otrok brez prisotnosti staršev in odvzem otroka, niso bili
               primerni, bili so celo neskladni z določbami naše ustave. S takim načinom bi celo
               ogrozili pravice otrok in dolžnosti staršev, ki sem jih navedel že na začetku tega
               stališča.</p>
               <p>V poslanski skupini smo zato veseli, da je 54,55 % volivcev zavrnilo zakonik in se
               postavilo v bran ohranitvi pomena zakonske zveze in družine, očetovstva in
               materinstva. Hvala lepa.</p>
            </sp>
            <sp xml:id="SDZ6-Izredna-11-2012-04-24.sp5">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Besedo ima poslanska skupina Nove Slovenije.</p>
               <p>Gospod Janez Vasle, izvolite.</p>
            </sp>
            <sp xml:id="SDZ6-Izredna-11-2012-04-24.sp6">

               <speaker>JANEZ VASLE (PS NSi):</speaker>

               <p>Spoštovane kolegice in kolegi, spoštovana predsedujoča!</p>
               <p>Nova Slovenija je že od vsega začetka nasprotovala Družinskemu zakoniku, ki je z
               nekaterimi rešitvami vznemiril večino državljank in državljanov. Veseli nas, da je
               Nova Slovenija tako blizu ljudem, da je lahko prisluhnila mnenju ljudi glede na tako
               pomembne teme, kot je prihodnost družine v naši državi in da smo jih uspeli tudi
               slišati. V Novi Sloveniji verjamemo, da mora država družino podpirati, kajti družina
               je temeljna vrednota družbe in se v našem delovanju zavzemamo za to, da bi država
               dajala več podpore družini. Menimo, da je najboljše okolje za odraščanje otroka
               družina, v kateri se oče in mama razumeta in spoštujeta. Zakonska zveza med možem in
               ženo je naravna zveza, ki omogoča rojevanje otrok in ustvarjanje družine in tudi
               država mora sprejemati takšno zakonodajo, ki je v podporo družini, ne pa takšne, ki
               družino degradira.</p>
               <p>Družinski zakonik je sicer vseboval kar nekaj dobrih rešitev, za katere bi bilo
               dobro, da jih čim prej uveljavimo. Glavni razlog, da je Nova Slovenija nasprotovala
               Družinskemu zakoniku, je bila potencialna možnost uvajanja nadomestnega materinstva,
               umetne oploditve samskih žensk ter posvojitve otrok v istospolne partnerske
               skupnosti.</p>
               <p>V Novi Sloveniji smo veseli, da smo skupaj s civilno družbo uspeli zaščititi
               družino, osnovno celico družbe, ki je porok za prihodnost naroda. Rezultat
               referenduma je tudi pomembna zaveza za Novo Slovenijo in za ves parlament. Hvala
               lepa.</p>
            </sp>
            <sp xml:id="SDZ6-Izredna-11-2012-04-24.sp7">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. Na podlagi 53.b člena Zakona
               o referendumu in ljudski iniciativi ugotavljam, da se je Državni zbor seznanil z
               naslednjim sklepom:</p>
               <p>Državni zbor razglaša, da je bila na zakonodajnem referendumu o Družinskem zakoniku,
               ki je bil 25. marca 2012 izveden na podlagi Odloka Državnega zbora o razpisu
               zakonodajnega referenduma o Družinskem zakoniku, Uradni list Republike Slovenije,
               številka 10/12, sprejeta odločitev volivcev, kot je ugotovljena v Poročilu Državne
               volilne komisije o izidu glasovanja in o izidu zakonodajnega referenduma o Družinskem
               zakoniku, ki je objavljeno v Uradnem listu Republike Slovenije, številka 28/12, z dne
               16. aprila 2012, in sicer, da je večina volivcev, ki so veljavno glasovali, proti
               uveljavitvi Družinskega zakonika, ki ga je sprejel Državni zbor na seji dne 16.
               junija 2011.</p>
               <p>S tem je odločitev, ki je bila sprejeta na zakonodajnem referendumu o Družinskem
               zakoniku, razglašena.</p>
               <p>Zaključujem to točko dnevnega reda. Zaključujem tudi 11. izredno sejo Državnega
               zbora. Lepo vas pozdravljam. <title>Seja se je končala 24. aprila 2012 ob 13.13.</title>
               </p>
            </sp>
         </div>
      </body>
   </text>
</TEI>

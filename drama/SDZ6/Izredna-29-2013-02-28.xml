<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ6-Izredna-29-2013-02-28">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|E2B1ACF7BA685B3EC1257BA30041D553</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=sz&amp;uid=E2B1ACF7BA685B3EC1257BA30041D553</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ6-Izredna-29-2013-02-28.DZ" n="29">
               <name>Izredna</name>
               <date when="2013-02-28"/>
            </setting>
         </settingDesc>
         <particDesc>
            <listOrg>
               <org xml:id="SDZ6-Izredna-29-2013-02-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">29. izredna seja</stage>
            <stage type="chairman">Sejo sta vodila predsednik Državnega zbora Janko Veber in podpredsednica Renata
            Brunskole.</stage>
            <stage type="time">Seja se je začela ob 10. uri. </stage>


            <sp xml:id="SDZ6-Izredna-29-2013-02-28.sp1">

               <speaker>PREDSEDNIK JANKO VEBER:</speaker>

               <p>Spoštovani kolegice poslanke in kolegi poslanci, gospe in gospodje!</p>
               <p>Začenjam 29. izredno sejo Državnega zbora, ki je bila sklicana na podlagi tretjega
               odstavka 20. člena, prvega odstavka 58. člena in drugega odstavka 60. člena
               Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednji poslanke in poslanci:
               mag. Melita Župevc, Maja Dimitrovski, Janja Klasinc, Romana Tomc, Roberto Battelli,
               Matjaž Han, Mirko Brulc, Ivan Hršak, dr. Gregor Virant in Roman Jakič do 11. ure. Na
               sejo sem vabil tudi predstavnike Vlade. Vse prisotne lepo pozdravljam.</p>
               <p>Prehajamo na <title>določitev dnevnega reda</title> 29. izredne seje Državnega zbora.
               Predlog dnevnega reda ste prejeli v torek, 26. februarja 2013, s sklicem seje. O
               predlogu dnevnega reda bomo odločali v skladu z drugim odstavkom 64. člena Poslovnika
               Državnega zbora. Predlogov za razširitev dnevnega reda nisem prejel in zboru
               predlagam, da za današnjo sejo določi dnevni red, kot ste ga prejeli s sklicem.
               Prehajamo na odločanje. Poslanke in poslance prosim, da preverite delovanje
               glasovalnih naprav.</p>
               <p>Glasujemo. Navzočih je 58 poslank in poslancev, za je glasovalo 58, proti nihče.</p>
               <p>(Za je glasovalo 58.) (Proti nihče.)</p>
               <p>Ugotavljam, da je dnevni red 29. izredne seje zbora določen.</p>
               <p>Prehajamo na <title>1. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  DELOVNIH RAZMERJIH V OKVIRU REDNEGA POSTOPKA.</title>
               </p>
               <p>Predlog zakona je v obravnavo zboru predložila Vlada.</p>
               <p>Za dopolnilno obrazložitev predloga zakona dajem besedo predstavniku Vlade. Na poti
               proti govornici je že mag. Andrej Vizjak, minister za delo, družino in socialne
               zadeve, ki opravlja tekoče posle.</p>
            </sp>
            <sp xml:id="SDZ6-Izredna-29-2013-02-28.sp2">

               <speaker>MAG. ANDREJ VIZJAK:</speaker>

               <p> Spoštovani poslanke in poslanci, dobro jutro, lepo pozdravljeni!</p>
               <p>Razlog za reformo trga dela je najmanj dvojen. Prvi je ta, da je slovenski trg dela
               primerjalno gledano z drugimi državami tog. Tog je zaradi številnih tako
               administrativnih ovir kot številnih predpisanih obveznosti in zaščit. Posledica tega
               je relativno visok strah delodajalcev, da zaposlujejo za nedoločen čas, še posebej
               takrat, kadar so turbulentne razmere na trgu, kadar nimajo jasnih dolgoročnih naročil
               oziroma kadar je njihovo poslovanje zelo spremenljivo iz meseca v mesec in iz leta v
               leto. Zaradi te togosti trga dela, nefleksibilnosti, imamo tudi nizko konkurenčnost
               in posledično manj zaposlenih, kot bi jih imeli pri bolj fleksibilnem trgu dela.
               Fleksibilen trg dela je premo sorazmeren tudi s stopnjo brezposelnosti. Večja kot je
               togost trga dela, večja je brezposelnost.</p>
               <p>Po drugi strani pa imamo na slovenskem trgu dela tudi ogromno začasnih zaposlitev,
               zlasti med mladimi. V letu 2011 je bilo kar 83,7 % vseh novo sklenjenih pogodb pogodb
               za določen čas. Pogodbe za določen čas so pravilo in ne izjema. V Sloveniji imamo
               najvišjo stopnjo zaposlenih za določen čas med mladimi v primerjavi z drugimi
               državami EU. Taka začasnost zaposlovanja, zlasti mladih, je družben problem. To ni le
               problem mladih, to je problem cele družbe, kajti imajo nižji potencial zaslužka,
               imajo večjo negotovost načrtovanja prihodnosti in družine, in to ni dobro, to je
               problem za družbo kot celoto.</p>
               <p>Zato so šli cilji reforme trga dela v dveh smereh. Prva smer je zmanjšanje
               segmentacije na trgu dela, več zaposlovanja za nedoločen čas in manj začasnih oblik
               zaposlovanja. Drugi pomemben cilj je izboljšati fleksibilnost, zmanjšati togost trga
               dela in s tem opogumiti delodajalce k večjemu zaposlovanju. V tej reformi dela imamo
               ta dva ključna cilja in 5 sklopov ukrepov. Imamo ukrepe za poenostavitev postopkov v
               zvezi s sklepanjem in odpovedjo pogodb o zaposlitvi ter zmanjšanjem administrativnih
               ovir. Tu je 12 ukrepov, ki sledijo temu cilju. Ta cilj ima namen narediti
               delovnopravno zakonodajo bolj prožno in s tem opogumiti delodajalce k zaposlovanju.
               Potem imamo kar 17 ukrepov za povečevanje fleksibilnosti trga dela in notranje
               fleksibilnosti, da se lahko delodajalci lažje prilagajajo izzivom v poslovnem okolju,
               da lažje prilagajajo število zaposlenih njihovim poslovnim in proizvodnim
               procesom.</p>
               <p>Imamo tudi 9 ukrepov za zmanjšanje stroškov pri zaposlovanju za nedoločen čas.
               Pogodbo za nedoločen čas želimo narediti bolj privlačno delodajalcu. Potem imamo 7
               ukrepov za destimulacijo uporab pogodb za določen čas. Želimo, da delodajalci več
               zaposlujejo za nedoločen čas, zato jih stimuliramo in hkrati delamo pogodbo za
               določen čas ekonomsko enako privlačno kot pogodbo za nedoločen čas, kajti veste, da
               je danes pogodba za določen čas privlačnejša za delodajalce. Ne samo zaradi tega, ker
               imajo po izteku manj obveznosti, temveč tudi zato, ker manj stane delodajalca. Potem
               imamo 8 ukrepov za povečevanje pravne varnosti zaposlenih z namenom preprečevanja
               zlorab. V prvi obravnavi in tudi tekom razprave ste na odboru lahko proučili vse te
               ukrepe. Cilj in končni rezultat teh ukrepov bo sledeč. Gotovo se bo zmanjšala
               segmentacija na trgu dela, kajti številni ukrepi bodo opogumili delodajalce k
               zaposlovanju za nedoločen čas. Slovenija pa se bo po indeksu varovanja zaposlitve za
               nedoločen čas iz samega vrha držav sedemindvajseterice, kjer smo danes, premaknila v
               zlato sredino, na nivo povprečja EU oziroma na nivo, kot ga ima danes Avstrija. To so
               tisti ključni učinki in cilji. Želimo, spoštovani poslanci, da podprete amandmaje, ki
               so usklajeni s socialnimi partnerji. Hvala.</p>
            </sp>
            <sp xml:id="SDZ6-Izredna-29-2013-02-28.sp3">

               <speaker>PREDSEDNIK JANKO VEBER:</speaker>

               <p>Hvala tudi vam za predstavitev.</p>
               <p>Predlog zakona je obravnaval Odbor za delo, družino, socialne zadeve in invalide kot
               matično delovno telo.</p>
               <p>Za predstavitev poročila odbora dajem besedo predsednici gospe Alenki Jeraj.</p>
            </sp>
            <sp xml:id="SDZ6-Izredna-29-2013-02-28.sp4">

               <speaker>ALENKA JERAJ (PS SDS):</speaker>

               <p>Dobro jutro!</p>
               <p>Odbor za delo, družino, socialne zadeve in invalide je na 11. seji 13. 2. 2013 kot
               matično delovno telo obravnaval Predlog zakona o delovnih razmerjih, ki ga je
               Državnemu zboru v obravnavo in sprejetje po rednem postopku predložila Vlada.</p>
               <p>Državni zbor je o predlogu zakona na 20. izredni seji 15. 11. 2012 opravil splošno
               razpravo in sklenil, da je Predlog zakona o delovnih razmerjih primeren za nadaljnjo
               obravnavo. Na seji so poleg ministra in predstavnice Zakonodajno-pravne službe
               prisostvovali tudi predstavniki strokovne in zainteresirane javnosti, sindikati, Urad
               Vlade za enake možnosti, Zveza delovnih invalidov, Trgovinska zbornica in drugi.
               Vloženi so bili amandmaji k predlogu zakona s strani večine poslanskih skupin. Odboru
               je bilo posredovano tudi mnenje Zakonodajno-pravne službe in tudi mnenje in predlogi
               za amandmaje odbora zainteresirane javnosti.</p>
               <p>V uvodni dopolnilni obrazložitvi predlagatelja je minister mag. Andrej Vizjak
               poudaril, da so že opravljena zahtevna pogajanja s socialnimi partnerji pripeljala do
               dosti višje stopnje usklajenosti besedila zakona. Izrazil je tudi željo, da bi tudi
               odbor potrdil tisto, kar je bilo med socialnimi partnerji dogovorjeno, saj gre za
               usklajene predloge, ki rešujejo trg dela. Rešitve naj bi opogumljale delodajalce k
               trajnim zaposlitvam delavcev, kar bi pripomoglo h konkurenčnosti gospodarstva. V
               predlogu zakona je še posebej izpostavil cilj zmanjševanja segmentacije na trgu dela,
               opozoril tudi na problematiko mladih, saj so mladi v veliki večini zaposleni za
               določen čas in s tem tudi brez vseh tistih ugodnosti, ki jih imajo starejši delavci,
               zaposleni za nedoločen čas.</p>
               <p>Zaradi pomembnosti obravnavnega predloga zakona se vabljeni in tudi člani niso mogli
               izogniti, navkljub opravljeni splošni razpravi, kratki predstavitvi splošnih stališč
               do predlaganega zakona. Razpravljavci so izpostavili tudi, da je položaj delodajalca
               težak, saj mora zagotavljati dovolj denarja za plače svojih zaposlenih. Zakon naj
               omogoča lažji postopek odpuščanja, če se delodajalec znajde v situaciji, da nima
               naročil in s tem dela za delavce, naj ne omejuje dela oziroma naj omogoča ljudem, da
               delajo. Evropa ima težave s svežim kapitalom, saj je slednji pred leti odšel na
               prijazne trge. Njena vizija so mala in makro podjetja. Opozorili so tudi na znižanje
               mase denarja za plače v javnem sektorju, kar bo imelo posledice. Opozorili so tudi,
               da mora biti postopek odpuščanja enostaven za delodajalca, obenem pa moramo vseeno
               zagotoviti varnost delavcev.</p>
               <p>Odbor je sprejel vse amandmaje poslanskih skupin SDS, SLS in NSi, ki so bili
               pripravljeni na podlagi vsebin, do katerih so prišli socialni partnerji in Vlada kot
               predlagatelj v pogajanjih. S tem so sledili apelu Vlade in dogovoru udeležencev
               pogajanj. Pri ostalih vloženih amandmajih so se člani pri glasovanju opirali na
               pojasnila udeležencev pogajanj ali so o konkretnih predlaganih vsebinah opravili
               razpravo in/ali so jo tudi podprli. V večini primerov so bila prav ta pojasnila povod
               za umik amandmajev, saj predlagatelji niso želeli pokvariti vloženih naporov in
               opravljenega dela pogajalcev in s tem ogroziti sprejetje zakona.</p>
               <p>Odbor je sprejel 72 amandmajev poslanskih skupin SDS, SLS in NSi in 2 amandmaja
               Poslanske skupine SD. Niso pa bili sprejeti amandmaji poslanskih skupin Pozitivne
               Slovenije, Državljanske liste, DeSUS in nekateri amandmaji SD. Zaradi sprejetja
               določenih amandmajev so nekateri amandmaji postali brezpredmetni, drugi pa, kot sem
               povedala že prej, so bili umaknjeni zaradi neusklajenosti s socialnimi partnerji.
               Seznam glede na sprejete amandmaje je na podlagi prvega odstavka 133. člena
               Poslovnika Državnega zbora pripravljeno besedilo dopolnjenega predloga zakona, v
               katerega so vključeni sprejeti amandmaji. Dopolnjen predlog zakona je sestavni del
               tega poročila.</p>
            </sp>
            <sp xml:id="SDZ6-Izredna-29-2013-02-28.sp5">

               <speaker>PREDSEDNIK JANKO VEBER:</speaker>

               <p>Hvala za predstavitev poročila odbora.</p>
               <p>Ker je zbor na 20. izredni seji opravil splošno razpravo o predlogu zakona,
               predstavitev stališč poslanskih skupin ni možna. Zato prehajamo na razpravo o členih
               in vloženih amandmajih.</p>
               <p>Prehajamo na obravnavo 9. člena in amandmaja k 9. členu. Najprej sprašujem, če želi
               kdo razpravljati in vas prosim, da se prijavite k razpravi. Ugotavljam, da ni
               prijavljenih, razen gospod Vizjak se je prijavil k razpravi. Naj povem, da gre za
               amandmaje, ki sta jih vložili Poslanska skupina Slovenske demokratske stranke in
               Poslanska skupina Nove Slovenije.</p>
               <p>Gospod Vizjak, izvolite.</p>
            </sp>
            <sp xml:id="SDZ6-Izredna-29-2013-02-28.sp6">

               <speaker>MAG. ANDREJ VIZJAK:</speaker>

               <p>Spoštovani poslanke in poslanci!</p>
               <p>Dovolite mi, da se vam najprej zahvalim za to, da k predlogu zakona niste vlagali
               amandmajev in ste se držali dogovora, ki je bil sklenjen pri predsedniku države, da
               se na ta zakon in tudi na njegov dvojček, ki sledi, Zakon o urejanju trga dela,
               vlagajo zgolj amandmaji, ki so usklajeni s socialnimi partnerji. Ti amandmaji
               predstavljajo neke vrste paket raznih kompromisov. Vsak zase pomeni samo del tega
               kompromisa in kakršnokoli parcialno poseganje v te rešitve bi lahko ogrozilo cel
               kompromis kot takšen, čeprav se še kako morebiti zdi privlačno kakšno drugačno
               poseganje v dogovorjene rešitve.</p>
               <p>Zato mi uvodoma ob tem členu, 9. členu, in amandmaju k njemu, dovolite prošnjo, da se
               vsi amandmaji, ki so priloženi, jemljejo kot neka celota, nek kompromis, ki je bil
               predvčerajšnjim dosežen z muko in o katerem so ne povsem 100-odstotno soglasna
               stališča. Kljub vsemu je večina socialnih partnerjev pritrdila temu, da je to nek
               minimalni kompromis, kompromis, ki omogoča uveljavitev teh rešitev, ki mislim, da
               pomenijo za Slovenijo pomemben korak naprej.</p>
            </sp>
            <sp xml:id="SDZ6-Izredna-29-2013-02-28.sp7">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Ugotavljam, da drugih prijavljenih k razpravi o 9. členu ni, zato zaključujem
               razpravo o 9. členu in amandmaju k temu členu.</p>
               <p>Prehajamo na obravnavo 95. člena in amandmaja k temu členu. Predlagatelja sta ravno
               tako že prej navedeni poslanski skupini.</p>
               <p>Ugotavljam, da je želja po razpravi in vas vabim k prijavi za razpravo. Ugotavljam,
               da je prijavljena dr. Andreja Črnak Meglič.</p>
            </sp>
            <sp xml:id="SDZ6-Izredna-29-2013-02-28.sp8">

               <speaker>DR. ANDREJA ČRNAK MEGLIČ (PS SD):</speaker>

               <p> Hvala lepa, gospod predsednik. Lep pozdrav gospodu ministru s sodelavcem in tudi
               kolegicam ter kolegom!</p>
               <p>Prijavila sem se za razpravo k 95. členu, čeprav bi rada podala splošen odnos do tega
               zakona, stališče, ki ga imam sama, do neke mere pa tudi poslanska skupina. 95. člen
               govori o minimalnih odpovednih rokih in je na nek način plod kompromisa med
               socialnimi partnerji. Na novo, v primerjavi s tistim, kar smo sprejeli na odboru, pa
               je uredil daljši odpovedni rok za delavce, ki so zaposleni več kot 25 let.</p>
               <p>Ni odveč, da povem, da ta amandma podpiram.</p>
               <p>Druga stvar, ki bi jo želela poudariti, je zadovoljstvo, da je zakon takšen, kot je
               in bi ga poimenovala ne samo kot zakon minimalnega, ampak maksimalnega skupnega
               imenovalca in je plod trdih pogajanj. Moram priznati, da sem zadovoljna, da so
               pogajalci pokazali veliko mero strpnosti, odprtosti in tudi pripravljenosti na
               pogajanja, nekaj, česar je bilo morda malo manj v časih naše vlade. Na kompromisen
               način se je našlo rešitve, ki so do neke mere zadovoljile vse partnerje, na drugi
               strani pa noben ni popolnoma zadovoljen. Lahko rečemo, da je zakon na nek način
               win-win game za obe strani, kajti, tako kot je poudaril gospod minister, gre za
               zakon, ki je povečal konkurenčnost slovenskega gospodarstva, kar kaže tudi EPL
               indeks. Na podlagi tega zakona se bo Slovenija uvrščala v sredino evropske lestvice
               oziroma držav OECD in se približala pogojem konkurenčnosti v Avstriji, na drugi
               strani pa bo zmanjšal segmentacijo na trgu dela in do neke mere tudi povečal varnost
               delavcev.</p>
               <p>Zato lahko rečem, da so ukrepi, ki so do neke mere tudi inovativni, takšni, da jim
               lahko izrazimo podporo, in Socialni demokrati bomo to tudi storili, tako kot smo
               obljubili že na odboru. Posebej pa naj izrazim zadovoljstvo tudi zato, ker smo
               postali odprti do problema, ki smo ga do nedavnega pometali pod preprogo. To je
               vprašanje prekernih delavcev oziroma tistih delavcev, ki se zaposlujejo v tako
               imenovanih negotovih oblikah zaposlitve in katerih število zelo narašča. V skladu s
               priporočili Mednarodne organizacije dela je Vlada sledila amandmaju Socialnih
               demokratov, da se omejeno delovnopravno varstvo uredi tudi za tako imenovane
               ekonomsko odvisne delavce. Tisto, kar nam več pove, je položaj tistih espejev, ki so
               v več kot 80 % svoje dejavnosti oziroma prihodkov vezani na enega delodajalca.
               Zavedali smo se, da nekako umetno umeščamo reševanje te problematike v Zakon o
               delovnih razmerjih. V drugih državah imajo to urejeno bodisi v civilnem zakoniku
               bodisi v posebnem zakonu.</p>
               <p>Tisto, kar je bilo za nas še posebej pomembno, je, da storimo prvi korak, da
               prepoznamo, da so tem delavcem kratene delovnopravne pravice in da bi morali v
               prihodnje na ta pojav gledati na način, da trg dela zahteva vedno nove oblike
               zaposlovanja. Teh naj ne bi preprečevali, morali pa bi izenačevati delovnopravno
               varnost delovno aktivnih ljudi oziroma ljudi, ki so zaposleni v različnih oblikah
               dela. Zato pozdravljam, da ste prisluhnili temu, da smo storili korak naprej, in če
               bomo to nadgradili s sprejetjem posebnega zakona, ki bo to zgodbo nadaljeval, bomo
               Socialni demokrati še toliko bolj zadovoljni. Naj ob tem, ko izražam podporo temu
               zakonu, rečem, da smo se poslanci počutili malce ujeti. Ob obljubi, ki smo vam jo
               dali, da ne bomo posegali v to, kar je bilo s takim naporom usklajeno med partnerji,
               smo na nek način zopet bili bolj v vlogi opazovalca in potrjevalca tega, kar je bilo
               narejeno. Če smo prej to obliko doživljali s strani koalicijskih poslancev, smo jo
               zdaj doživljali s strani socialnih partnerjev.</p>
               <p>Želja je, da smo ob teh stvareh partnerji v čim večji meri, tudi sicer, da smo
               sooblikovalci pogajalskega procesa, najmanj pa je želja, da bi karkoli zavirali,
               ampak da bi k temu pripomogli. Hvala lepa.</p>
            </sp>
            <sp xml:id="SDZ6-Izredna-29-2013-02-28.sp9">

               <speaker>PREDSEDNIK JANKO VEBER:</speaker>

               <p> Hvala tudi Andreji za razpravo.</p>
               <p>Ugotavljam, da drugih prijavljenih v tej fazi ni. Sprašujem, če želi še kdo
               razpravljati? Ugotavljam, da ne, zato zaključujem razpravo o 95. členu in amandmaju k
               temu členu.</p>
               <p>Prehajamo na obravnavo 103. člena in amandmaja, ki je vložen k temu členu.
               Predlagatelja sta ravno tako poslanski skupini SDS in NSi.</p>
               <p>Želi kdo razpravljati? Ugotavljam, da je interes in vas vabim k prijavi. Najprej
               dajem besedo mag. Barbari Žgajner Tavš.</p>
            </sp>
            <sp xml:id="SDZ6-Izredna-29-2013-02-28.sp10">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa. Spoštovani predsednik, spoštovani minister s sodelavcem!</p>
               <p>Dovolite, da za začetek na splošno in na kratko povem nekaj besed o samem poteku
               sprejemanja tako imenovane reforme trga dela – ne bom govorila ločeno o obeh zakonih.
               Dovolite, ker se bom na splošno oglasila samo enkrat. Moram reči, da sem vesela, da
               smo vsi skupaj, tako Vlada kot sindikalna stran in tudi opozicija, pokazali veliko
               mero razumevanja, konstruktivnosti in odgovornosti, in smo stopili skupaj pri eni
               najpomembnejših reform. To je absolutno res in tukaj vam gre, minister, kot pogajalcu
               pohvala. Moram reči, da pohvala tudi zato, ker ste marsikateri predlog, ki je prišel
               s strani opozicije, na takšen ali drugačen način vključili tudi v dopolnjen predlog
               samih zakonov, kar pomeni, da smo na nek način tudi mi lahko sodelovali pri dokončnem
               oblikovanju obeh predlogov zakona.</p>
               <p>Moram reči, da sem toliko bolj vesela, ker sem dobila na mizo predlog amandmaja, ki
               je bil vložen tudi na matičnem delovnem telesu s strani Pozitivne Slovenije, in ki
               govori o večji varnosti brezposelne osebe v prvem trimesečnem obdobju. To je tisto,
               kar smo ves čas zagovarjali, da če želimo na eni strani spremembe v okviru reforme
               trga dela peljati v smeri večje fleksibilnosti, kar pomeni, da je delavec lažje
               odpuščen, v krajših rokih, mora na drugi strani biti zagotovljena tudi ustrezna
               socialna varnost za brezposelno osebo. Predlog, ki se sicer dotika Zakona o urejanju
               trga dela, drugega zakona, ki ga bomo obravnavali kasneje, absolutno podpiramo, ker
               povzema vsebino našega predloga amandmaja.</p>
               <p>Če se vrnem k sami vsebini 103. člena in predlaganem amandmaju. Na to temo je bila na
               matičnem delovnem telesu opravljena skorajda, lahko rečem, širša razprava,
               izpostavljene so bile dileme. V osnovi je šlo za amandma Pozitivne Slovenije, ki smo
               ga povzeli na predlog Mladinskega sveta.</p>
               <p>Vseeno bi vas še enkrat pozvala, da obrazložite, zakaj ste se naknadno s sindikati
               odločili, da rešitev, ki je bila sprejeta na matičnem delovnem telesu, popravite in
               jo vračate na osnovni predlog tega člena. Mladi so zelo jasno povedali, da jih skrbi
               oziroma da bi želeli, da se iz kriterijev za določitev presežnih delavecev kot opcija
               črta delovna doba. Pravijo, da je to na nek način diskriminatorno do njih. Tako da v
               tem delu na vas naslavljam vprašanje, zakaj je bila sprejeta ta odločitev in kaj to
               črtanje oziroma ponovno uvajanje delovne dobe v vsebino 103. člena pomeni, tudi z
               vidika zaščite mladih delavcev na trgu dela.</p>
            </sp>
            <sp xml:id="SDZ6-Izredna-29-2013-02-28.sp11">

               <speaker>PREDSEDNIK JANKO VEBER:</speaker>

               <p>Hvala za razpravo.</p>
               <p>Naslednja je dr. Andreja Črnak Meglič.</p>
            </sp>
            <sp xml:id="SDZ6-Izredna-29-2013-02-28.sp12">

               <speaker>DR. ANDREJA ČRNAK MEGLIČ (PS SD):</speaker>

               <p>Hvala lepa.</p>
               <p>To je bil amandma Pozitivne Slovenije in SD. Gre za enega izmed amandmajev, ki se
               nanašajo na mojo prejšnjo razpravo. Na tem področju smo poslanci nekoliko bolj
               intenzivno sodelovali v razpravi in prisluhnili mladim, ki, ne glede na to, da se
               kriterij delovne dobe navaja zgolj primeroma, čutijo to kot oviro pri odpuščanju
               oziroma odpovedi pogodbe. Zato tudi mene zanima, zakaj so socialni partnerji tako
               zelo nasprotovali temu amandmaju, ki mislim, da je dobronameren. Tako kot sem že
               napovedala na odboru, gre za nek benevolenten odnos do neke populacije, ki ta problem
               čuti kot oviro. Če to čuti kot oviro, to ni izmišljeno, ampak je dejstvo. Če to ne
               predstavlja takšnega velikega napora, da kaj takšnega sprejmemo oziroma da ta amandma
               zavržemo navkljub temu, da ste se vi uskladili, bi vas, gospod minister, pozvala, da
               tukaj poskusimo najti nek kompromis. Hvala lepa.</p>
            </sp>
            <sp xml:id="SDZ6-Izredna-29-2013-02-28.sp13">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo želi minister.</p>
            </sp>
            <sp xml:id="SDZ6-Izredna-29-2013-02-28.sp14">

               <speaker>MAG. ANDREJ VIZJAK:</speaker>

               <p>Hvala lepa. Spoštovani!</p>
               <p>Res je, kar ste povedali in res je tudi to, da so sindikati po sprejetju tega
               amandmaja, zlasti Zveza svobodnih sindikatov, izrazili zelo veliko stopnjo
               negotovosti in tudi razočaranosti, ker je bil ta amandma sprejet. Zakaj? Zaradi tega,
               ker ni bil predmet usklajevanja in je bil v nasprotju s tistim, za kar so se
               zavzemali sindikati pri uveljavitvi tega zakona. Kriteriji za določitev presežnih
               delavcev pri kolektivnih odpustih, tam, kjer gre za večje število delavcev pri
               delodajalcu, so navedeni v tem členu primeroma. To niso ti kriteriji, ki morajo biti
               kot kriterij, ampak so navedeni, da se lahko upoštevajo pri določitvi presežnih
               delavcev ti kriteriji in med njimi je tudi delovna doba. Delovna doba se je znašla
               med temi kriteriji zato, ker sledi neki logiki, da je pri kolektivnih odpustih
               verjetno lažje najti mlajšemu delavcu zaposlitev, ponovno zaposlitev, kot pa
               starejšemu. Kar pomeni, da je verjetno zaposlitev za mlajšega delavca na trgu dela
               lažje najti, kot pa za starejšega in zato je to vztrajanje, kljub temu, da so zgolj
               primeroma navedeni ti kriteriji, razumljivo, kajti tako sindikati kot delodajalci so
               pri tem členu, ki je bil sprejet v nasprotju s stališčem socialnih partnerjev,
               povzdignili obrvi in so rekli, ali je to presedan, ki bo pomenil takšno in drugačno
               glasovanje pri vseh ostalih amandmajih.</p>
               <p>Vesel sem, da je to edini amandma, ki je bil izglasovan in ni mimo volje socialnih
               partnerjev in ga zaradi volje socialnih partnerjev vračamo v obliko, kot je bil
               prvotno ta člen tudi zapisan. Še enkrat, vsebina in možnost delodajalca, da določi
               kriterije pri kolektivnih odpustih, je širša. Ni mu treba upoštevati delovne dobe, če
               ne želi. Ta delovna doba je navedena zgolj kot nekaj, kar se mu sugerira, kot opcija,
               kot primer, da jo navede. Še več, v amandmaju k temu členu, ki je že sprejet, smo
               določili tudi možnost, da delodajalci in sindikati na panožni ravni določijo dodatne
               kriterije oziroma določijo in specificirajo tisto, kar je, recimo, za določeno branžo
               bolj značilno in se pri takšnih kolektivnih odpustih upošteva kot kriterij. Tudi
               tukaj smo šli nekoliko nasproti socialnim partnerjem pri neki večji prožnosti, večji
               izbiri in večjem naboru možnih kriterijev. Kot doslej vas prosim, da spoštujete to
               voljo. Upam, da to ni nekaj, kar bi drastično zaznamovalo ta zakon v eno ali drugo
               smer. Govorim o načelu, da je dogovor vseh treh socialnih partnerjev, delodajalcev,
               sindikatov in Vlade, ta, da se ponovno vrne ta kriterij v ta člen.</p>
            </sp>
            <sp xml:id="SDZ6-Izredna-29-2013-02-28.sp15">

               <speaker>PREDSEDNIK JANKO VEBER:</speaker>

               <p>Hvala ministru za dodatna pojasnila.</p>
               <p>Naslednja razpravljavka je mag. Katarina Hočevar.</p>
            </sp>
            <sp xml:id="SDZ6-Izredna-29-2013-02-28.sp16">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Spoštovani minister, kolegice in kolegi!</p>
               <p>Tudi sama sem se želela v imenu mladih oglasiti k 103. členu predloga zakona. Vesela
               sem kompromisa, vesela sem dogovora v okviru tako imenovane reforme trga dela. Čeprav
               ne vem, ali je to to, kar slovensko gospodarstvo potrebuje in sem do nekaterih
               rešitev v tem zakonu tudi skeptična.</p>
               <p>Kar se tiče 103. člena, bi kljub vsemu poudarila, da gre za pomembno sporočilo
               mladim. Družba, ki ne spoštuje mladih, nima prihodnosti. Ko ste govorili, spoštovani
               gospod minister, o tem, kdo si lažje najde službo, mislim, da imajo prav mladi ta
               problem. S podobnimi rešitvami jih na nek način porivamo, da si iščejo službo v
               tujini. Pozivam vse poslance mlajše generacije iz vseh poslanskih skupin, da je pri
               103. členu priložnost, da ta amandma zavrnemo in tudi na simbolni ravni damo
               sporočilo, da slovenski parlament zna prisluhniti mladini. Mislim, da so ti kriteriji
               glede določitve presežnih delavcev, ta pogoj delovne dobe – da bi lahko našli
               kompromis, da tega ne vračamo nazaj v ta člen. Hvala lepa.</p>
            </sp>
            <sp xml:id="SDZ6-Izredna-29-2013-02-28.sp17">

               <speaker>PREDSEDNIK JANKO VEBER:</speaker>

               <p>Hvala vam.</p>
               <p>Besedo dajem ministru.</p>
            </sp>
            <sp xml:id="SDZ6-Izredna-29-2013-02-28.sp18">

               <speaker>MAG. ANDREJ VIZJAK:</speaker>

               <p>Hvala lepa za besedo.</p>
               <p>Oglašam se zgolj zaradi sporočil mladim, ki jih prinaša ta zakonodaja, ne samo ta,
               tudi pokojninski zakon, ki je bil sprejet. Še kako smo se zavedali potrebe, da
               prisluhnemo nezavidljivemu položaju mladih na trgu dela. Veste, pri trgu dela niso
               problem mladi zaposleni. Problem so mladi iskalci prve zaposlitve, ki jim zaposlitev
               ni na voljo. Pri tem členu in amandmaju k temu členu govorimo o presežkih, presežnih
               delavcih, ko so ti presežki v večji meri pri delodajalcu, ko je treba nekoga
               odpustiti. Ko se sprašujemo, koga odpustiti, ali starejšega ali mlajšega, ali le
               upoštevamo, da mlajšega prej kot starejšega. Predvsem zaradi preprostega razloga, ker
               je verjetno starejšemu delavcu težje najti novo zaposlitev kot mlajšemu, čeprav
               mlajši ni nujno, da je mlad. Lahko je star tudi 40 let, 45 let. Ko govorimo o tem,
               ali nekoga pri 45 letih odpustiti ali nekoga pri 55, se vam verjetno naravno vsiljuje
               – ne govorimo torej o mladih. Govorimo o upoštevanju kriterija delovne dobe pri
               kolektivnih odpustih.</p>
               <p>Dovolite mi, da opozorim na celo kopico rešitev te zakonodaje, ki gredo v prid
               mladim. Pa ne samo te zakonodaje, tudi ukrepov, ki jih spremlja. Prvič, zelo pomemben
               cilj te reforme je bila odprava segmentacije. Prej sem opozoril, da smo v Sloveniji v
               sami špici, ko govorimo o začasnih zaposlitvah med mladimi. Smo na prvem mestu izmed
               sedemindvajseterice evropskih držav. S številnimi ukrepi – kar nekaj jih je –, ki bi
               spodbujali zaposlovanje za nedoločen čas in preprečevali oziroma destimulirali
               zaposlovanje za določen čas, želimo koristiti prav mladim, kajti med temi, ki se
               zaposlujejo za določen čas, so v glavnem mladi, iskalci prve zaposlitve. Rekel sem,
               da je kar 84 % tistih, ki so se zaposlili v letu 2011, zaposlenih za določen čas in
               to so iskalci prve zaposlitve. Zato je izjemno pomembno, bistveno bolj pomembno kot
               ta amandma, to, da dosežemo več zaposlitev za nedoločen čas za mlade zato, da bodo
               mladi lažje prišli do kreditov, da bodo lažje načrtovali svojo družinsko in poklicno
               in življenjsko pot. To je prvi izjemno pomemben ukrep za zaščito interesov mladih in
               s tem družbe kot celote.</p>
               <p>Zelo pomemben sistemski ukrep, ki spodbuja zaposlovanje mladih, smo uvedli v
               pokojninski reformi, kajti iskalcu prve zaposlitve, ko ga delodajalec zaposli, država
               plača 50 % k prvemu letu k pokojninskem in invalidskem zavarovanju. Delodajalec
               plačuje zgolj 50 % prispevkov za mladega prvo zaposlenega. Enak ukrep smo uvedli tudi
               za matere iskalke prve zaposlitve in drugo leto je ta delež, ta olajšava 30-odstotna.
               Drugo leto zgolj 30 %, kar pomeni, da je to sistemski ukrep, ki spodbuja delodajalce,
               da zaposlujejo mlade. Bistveno bolj jih spodbuja, kot pa postavlja to pod vprašaj ta
               amandma. Tretji pomemben ukrep, ki smo ga lani sprejeli in je dal dobre rezultate, je
               Prvi izziv, poseben ukrep aktivne politike zaposlovanja za mlade, ki je prinesel več
               kot 3 tisoč zaposlitev mladih v drugi polovici lanskega leta in v letošnjem letu.
               Približno 20 milijonov evrov evropskih in državnih sredstev je bilo porabljenih za
               to.</p>
               <p>Kaj se nam obeta za naprej? Poseben sklad Evropske unije bo namenjen zaposlovanju
               mladih v državah z nadpovprečno stopnjo brezposelnosti. Mislim, da je vsaj vzhodna
               kohezijska regija Slovenije imela leta 2012 stopnjo brezposelnosti med mladimi višjo
               od 25 %, kajti to je kriterij za upravičenost do črpanja teh sredstev. Teh sredstev
               bo veliko na voljo, nekaj milijard evrov. Država, ki bo prej pripravljena na to, bo
               pri zaposlovanju mladih lahko dosegla večje učinke. Ker imamo v Sloveniji pozitivne
               izkušnje pri črpanju teh ukrepov aktivne politike za mlade, verjamem, da bomo bili
               tukaj tudi mi zelo uspešni.</p>
               <p>Spoštovani, naštel sem vam 4 konkretne ukrepe, ki so v tej reformi, ki so v pravkar
               sprejeti in uveljavljeni pokojninski reformi in ki so tudi spremljajoče z ukrepi
               aktivne politike in ki bistveno več pomenijo za mlade kot ta alineja med kriteriji
               presežnih delavcev. Daleč od tega, da se ne bi zavedali pomena mladih in njihovih
               težav, ko vstopajo na trg dela, ko iščejo prvo službo. Menim, da je največji problem
               in tudi največji zalogaj, ki nas še čaka pri zaposlovanju mladih, neka normalna
               omejitev študentskega dela. Študentsko delo je tisto, ki je, žal, celi kopici mladih
               alternativa za prvo zaposlitev in verižijo izobraževanje zato, da imajo status in ta
               status jim omogoča študentsko delo in hkrati onemogoča redno zaposlitev. To tudi s
               pridom izkoriščajo delodajalci, saj imajo relativno zanimivo možnost zaposlovanja
               mlade delovne sile. Sem velik zagovornik študentskega dela, vendar za tiste, ki
               študirajo in izpolnjujejo svoje študijske obveznosti in jim študentsko delo pomeni
               nek denar, neko možnost, da si olajšajo ali celo omogočijo študij. Nisem pa
               zagovornik tega, da se po končanem študiju nekdo angažira preko študentskega dela
               zato, ker se lahko in ker mu delodajalec to omogoči, čeprav bi delodajalec lahko tega
               istega tudi zaposlil.</p>
               <p>Zato bomo in smo tudi obljubili socialnim partnerjem, in upam, da bo bodoča vlada s
               tem nadaljevala, drugače bomo sami prišli s kakšnimi takšnimi rešitvami, da bomo
               končno postavili študentsko delo na nek primeren nivo. Mislim, da bi ga bilo verjetno
               treba omejiti tudi z leti, na neka leta. Mislim, da bi ga bilo smotrno vezati na
               redno izpolnjevanje študijskih obveznosti in verjetno še na nek obseg. To je tudi ta
               rak rana, ki mlade pušča v začasnih zaposlitvah, namesto, da bi spodbujali
               zaposlovanje mladih. Na eni strani bomo morali neke stvari omejevati in na drugi
               strani bomo morali neke redne zaposlitve finančno nagrajevati. Palica ali korenček,
               ali kakorkoli drugače želite, je možna rešitev tudi tega problema.</p>
            </sp>
            <sp xml:id="SDZ6-Izredna-29-2013-02-28.sp19">

               <speaker>PREDSEDNIK JANKO VEBER:</speaker>

               <p>Hvala ministru.</p>
               <p>Vsi, ki ste bili prijavljeni k 103. členu, ste dobili besedo. Ugotavljam, da je še
               interes, zato odpiram možnost prijave.</p>
               <p>Besedo ima gospod Tomaž Lisec.</p>
            </sp>
            <sp xml:id="SDZ6-Izredna-29-2013-02-28.sp20">

               <speaker>TOMAŽ LISEC (PS SDS):</speaker>

               <p>Hvala. Lep pozdrav vsem skupaj, minister z ekipo, spoštovani predsednik, kolegi,
               kolegice!</p>
               <p>Morda je prav, da se oglasim ravno pri tem členu. Morda bi začel z besedami ene od
               predhodnic, gospe Črnak Meglič, ki je rekla, da ima občutek, da smo poslanci pri
               sprejemanju današnje zakonodaje malo zapostavljeni. Tudi sam imam občutek, da smo
               želeli predlagati posamezne pripombe in predloge, ki pa na žalost niso bili usklajeni
               s socialnim dialogom ali so nekaterim predlogom nasprotovali sindikalisti ali pa
               delodajalci. Kljub temu pa so vsi amandmaji, ki so bili vloženi s strani koalicije,
               tako na seji matičnega delovnega odbora kot tudi danes, plod večmesečnih usklajevanj
               med socialnimi partnerji, tako da s tega stališča ministru kapo dol. Verjamem, da je
               bilo naporno. Ena od prejšnjih vlad se je skušala uskladiti s sindikati, a ji na
               žalost ni uspelo. Verjamem, da bo s sprejetjem današnje zakonodaje novi mandatarki in
               novi vladi, če bo imenovana, delo veliko lažje.</p>
               <p>Ta amandma, kot sem že rekel, je plod usklajevanja med socialnimi partnerji. Ta
               amandma je prišel s strani mladih, konkretno s strani Mladinskega sveta Slovenije, ki
               so tudi sami, ko so se oglasili v naši poslanski skupini, potrdili dejstvo, da je v
               tem zakonu kar nekaj dobrih rešitev za mlade. Sami so skušali tudi predstaviti ta
               amandma, ki sta ga potem povzeli poslanski skupini Pozitivna Slovenija in Socialni
               demokrati. Kot eden izmed pripadnikov mlajše generacije se z njihovim predlogom
               absolutno strinjam, ampak na žalost ta amandma ni usklajen z ostalimi socialnimi
               partnerji, sindikati in delodajalci. Tukaj morda razmislek v prihodnje, da bi bili
               morda mlajši, pa najsi gre za Študentsko organizacijo ali za Mladinski svet Slovenije
               ali za katerokoli drugo organizacijo, ki predstavlja mlade, bolj udeleženi v razne
               socialne pogovore o rešitvah, ki se dotikajo predvsem tistih, ki bodo verjetno živeli
               dlje časa oziroma bodo dlje časa tudi bili zagovorniki te delovnopravne zakonodaje,
               posebej zato, ker se delovna doba podaljšuje.</p>
               <p>Ko smo se s tem amandmajem srečali na seji delovnega matičnega telesa in ko je bil na
               presenečenje socialnih partnerjev usklajen, moram reči, da sem doživel čuden občutek,
               ko je kar naenkrat med sindikalnimi vrstami zašumelo. Bile so tudi nekatere dokaj
               obtožujoče besede namenjene predvsem tistim, nam, ki prihajamo s strani vladnih
               strank. Takoj se je začela omenjati beseda referendum, če bomo podprli še kakšen
               amandma, ki ne bo usklajen s socialnimi partnerji, tako da moram reči, da nisem bil
               najbolj navdušen nad grožnjami sindikatov, ker so takoj vpili, kako to ni usklajeno.
               Se pa na drugi strani strinjam z mnenjem ministra, da je delovna doba le eden izmed
               kriterijev, ki je pomemben za določitev delavcev, ki jim bo po postopku kolektivnega
               odpuščanja, odpovednega roka pogodbe o zaposlitvi, tako da to ni tisti nujni pogoj,
               ki se ga morajo delodajalci držati, je pa prav, da je.</p>
               <p>Sam bom spoštoval socialni dialog, čeprav bi kot predstavnik mlajše generacije z
               veseljem glasoval za ta amandma. Morda pa razmislek, ki ga je dala tudi ena od
               predhodnic, Katarina – če se vsi ostali strinjate in soglasno zavrnete ta amandma in
               dopustite vsem mlajšim poslancem, mlajšim od 40 let, da se nas bo več nabralo, da
               podpremo ta amandma kot nek znak solidarnosti mlajših generacij v Sloveniji, pod
               pogojem, da vsi ostali striktno zagovarjate socialni dialog in socialno usklajene
               zadeve. Samo v razmislek.</p>
               <p>Sam se bom še odločil. Hvala.</p>
            </sp>
            <sp xml:id="SDZ6-Izredna-29-2013-02-28.sp21">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Besedo dajem mag. Barbari Žgajner Tavš.</p>
            </sp>
            <sp xml:id="SDZ6-Izredna-29-2013-02-28.sp22">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa.</p>
               <p>Ta predlog ni ravno v smislu učinkovite solidarnosti. Jaz bolj podpiram učinkovito
               solidarnost, tisto solidarnost, od katere imamo vsi nekaj. Žal, če bo amandma
               neizglasovan, mladi ne bodo imeli nič. Verjamem, da sprememba, ki smo jo uvedli na
               matičnem delovnem telesu in ki jo minister oziroma vladna koalicija zdaj popravlja na
               star način, v vsebinskem smislu ne bo prinesla nobene spremembe, kolikor sem razumela
               ministra v uvodnem govoru.</p>
               <p>103. člen v osnovi ni obligatoren v naštevanju teh kriterijev, ki naj bi se
               upoštevali, ampak je kot neka sugestija, kateri so tisti kriteriji, ki naj bi se
               upoštevali. Kolikor razumem člen tudi dopušča odprte možnosti, da se lahko določeni
               kriteriji naknadno upoštevajo kot kriteriji za določitev presežnih delavcev. Kot
               razumem je bilo dogovorjeno s sindikati, da naj bi zakon tudi v tem členu zasledoval
               neko načelnost, ki naj bi jo Zakon o delovnih razmerjih še vedno imel oziroma
               zasledoval. V Poslanski skupini Pozitivne Slovenije ne bomo vztrajali na prvotnem
               predlogu, ki smo ga vložili na matičnem delovnem telesu, kar pomeni, da absolutno
               spoštujemo dogovor, ki smo ga sklenili z vami, minister. Tudi v nadaljevanju bomo
               amandma, ki ste ga pripravili in ki je usklajen s socialnimi partnerji, podprli.</p>
               <p>Še enkrat, kot razumem zakon oziroma ta amandma, z eno besedico razlike, v vsebinskem
               smislu praktično ne bo imel nobenega vpliva na tej izvedbeni ravni, gre pa, kot
               razumem, za neko načelnost, ki naj bi ji ZDR še vedno v osnovi sledil, in zato, kot
               rečeno, vaš amandma podpiram. Dovolite, ker ste sami govorili o študentskem delu in
               potrebi po omejitvi študentskega dela. Potreba po omejitvi se bo odprla v praksi tudi
               pri volonterskemu delu. Tudi tam se dogajajo anomalije, se dogajajo kršitve, ravno
               zato, ker mladi nimajo možnosti, da bi vstopali na trg dela in ker se volontersko
               pripravništvo lahko, in v praksi se to dogaja, tudi v državni upravi, dostikrat
               izrablja kot poceni delovno silo zato, da mladi pridejo do izkušenj in do prve
               zaposlitve. Tako da v nadaljevanju bo potrebna, tudi po tem, ko bo ta zakon sprejet,
               še kakšna dodatna sprememba oziroma bo treba okrepiti nadzor.</p>
            </sp>
            <sp xml:id="SDZ6-Izredna-29-2013-02-28.sp23">

               <speaker>PREDSEDNIK JANKO VEBER:</speaker>

               <p> Hvala.</p>
               <p>Besedo dajem ministru.</p>
            </sp>
            <sp xml:id="SDZ6-Izredna-29-2013-02-28.sp24">

               <speaker>MAG. ANDREJ VIZJAK:</speaker>

               <p> Spoštovani iz treh parlamentarnih strank – ena se je nekako umaknila od tega
               razmisleka, tega amandmaja ne bi podprla –, opozarjam vas, da to ni bil zgolj
               socialni dialog. Nismo se zgolj uskladili glede teh amandmajev s socialnimi
               partnerji, temveč tudi na nivoju predsednikov parlamentarnih strank. Pri predsedniku
               države so se 24. februarja tega leta sestali predsedniki parlamentarnih strank in
               predsedujoči, ali kakorkoli, med njimi tudi sedanja mandatarka gospa Alenka Bratušek.
               Tam je bil dosežen dogovor, da se vlagajo zgolj amandmaji in posledično verjetno tudi
               podprejo amandmaji, ki so usklajeni s socialnimi partnerji. Tudi parlamentarna
               politika je s tem dala težo, pomen in zavezo socialnim partnerjem. To sporočilo je
               bilo izjemno pomembno za pogajanja. Delodajalci in sindikati so vedeli, da bodo
               sprejete rešitve zgolj tiste, za katere se dogovorimo in nobene druge. To je za
               pogajalski proces izjemno dragoceno in to so se dogovorili vsi predsedniki
               parlamentarnih strank, vsi, zato vas prosim, da ne samo, da v znak spoštovanja do
               socialnega dialoga, temveč tudi v znak spoštovanja tega dogovora, podprete tiste
               amandmaje, ki so usklajeni s socialnimi partnerji.</p>
            </sp>
            <sp xml:id="SDZ6-Izredna-29-2013-02-28.sp25">

               <speaker>PREDSEDNIK JANKO VEBER:</speaker>

               <p> Hvala ministru.</p>
               <p>Želi še kdo razpravljati k 103. členu? Vabim vas k prijavi za razpravo.</p>
               <p>Besedo dajem mag. Jani Jenko.</p>
            </sp>
            <sp xml:id="SDZ6-Izredna-29-2013-02-28.sp26">

               <speaker>MAG. JANA JENKO (PS DeSUS):</speaker>

               <p>Hvala lepa za besedo. Vsem prav lep pozdrav, posebej gospodu Vizjaku, ki mu izrekam
               vso pohvalo za pripravo zakonov, obeh, o delovnih razmerjih in o urejanju trga
               dela.</p>
               <p>Zelo vesela sem, da je ta delovna doba pri 103. členu ostala v zakonu. Gre za
               starejše delavce, za zaščito, čeprav je to samo priporočilo in ne obveza
               delodajalcev, da to upoštevajo. Problematika mlajših pri zaposlitvi je res grozna.
               Imam dva sinova, ki težko najdeta delo. Oba sta mlada, delovne izkušnje sta si med
               drugim nabirala tudi s študentskim delom. To v prošnji tudi napišeta. Svoje delovne
               izkušnje izkazujeta samo s tem, ni pa to dobro, ker nimata socialne varnosti preko
               tega. Poznam delodajalce, ki nekaj let zaposlujejo enega in istega študenta na istem
               delu. Tukaj, v zakonih, je ta rešitev nekako že podana, da iste osebe delodajalec ne
               sme zaposliti na istem delovnem mestu oziroma za isto delovno mesto ne sme zaposliti
               za določen čas, če je za takšno potrebo.</p>
               <p>Zato bom oba zakona podprla. Vsi v DeSUS predlagane zakone podpiramo, ker je to
               dosežek socialnih partnerjev in predstavnikov parlamentarnih strank. Ob tem bi še
               podala svoje mnenje, da je tukaj izkupiček delodajalcev napram delavcem precejšen.
               Zdi se mi, da so se res krepko zavzemali za dosego svojih ciljev. Po poročanju
               nekaterih medijev sem opazila, da od tistih 30 točk, ki so jih zahtevali, samo nekaj
               točk ni uresničenih. Tako da bo mogoče v naslednjih letih treba na tem področju kar
               precej še narediti, da se nekako zaščiti tudi delavce, malo bolj. Hvala lepa.</p>
            </sp>
            <sp xml:id="SDZ6-Izredna-29-2013-02-28.sp27">

               <speaker>PREDSEDNIK JANKO VEBER:</speaker>

               <p>Hvala vam.</p>
               <p>Besedo dajem mag. Katarini Hočevar.</p>
            </sp>
            <sp xml:id="SDZ6-Izredna-29-2013-02-28.sp28">

               <speaker>MAG. KATARINA HOČEVAR (PS DL):</speaker>

               <p>Pozdravljeni še enkrat!</p>
               <p>Samo to bi mogoče dodala, spoštovani minister, da poslance in poslanke zavezuje
               izključno Ustava in da en dogovor na vrhu parlamentarnih strank ne more biti meni
               merilo oziroma napotilo, kako bom glasovala. Bolj kot to, ste mogoče dali sporočilo,
               ki je bolj pomembno – da smo v Sloveniji na nekaterih področjih talci sindikatov. To
               je tisto, kar je narobe. Bojim se še, da tisti, ki so predstavniki sindikatov in tudi
               predstavniki delodajalcev, ne delajo vedno in zmeraj v korist tistih, ki jih
               predstavljajo. Tako da jaz se bom odločila tako kot mi narekuje Ustava. Hvala
               lepa.</p>
            </sp>
            <sp xml:id="SDZ6-Izredna-29-2013-02-28.sp29">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Še je izkazan interes za razpravo, zato vas ponovno vabim k prijavi k razpravi.</p>
               <p>Dr. Andreja Črnak Meglič.</p>
            </sp>
            <sp xml:id="SDZ6-Izredna-29-2013-02-28.sp30">

               <speaker>DR. ANDREJA ČRNAK MEGLIČ (PS SD):</speaker>

               <p>Hvala.</p>
               <p>Gospod minister, ne bomo vam grenili življenja, ker mislim, da je to simbolna točka
               in se strinjam, da so druge zadeve bistveno bolj pomembne, da se pomaga mladim. Moram
               pa reči, podobno kot je povedala kolegica, da sem tudi sama mati dveh otrok, ki sta
               žrtvi veriženja delovnih mest in ne moreta nabrati dovolj delovne dobe. To je potem
               razlog, zakaj se ne morejo zaposlovati, veste. V tem amandmaju se odraža solidarnost
               starejših delavcev z mlajšimi delavci, zato je to simbolno. Ampak dobro, na tej točki
               ne bomo zapenjali. Hvala.</p>
            </sp>
            <sp xml:id="SDZ6-Izredna-29-2013-02-28.sp31">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Želi mogoče še kdo razpravljati k 103. členu? Ugotavljam, da ne, zato zaključujem
               razpravo.</p>
               <p>Prehajamo na obravnavo 113.a člena in amandmaja k temu členu. Želi kdo razpravljati?
               Ugotavljam, da ne, zato zaključujem razpravo k 113.a členu.</p>
               <p>Prehajamo na obravnavo 137. člena in amandmaja k temu členu. Želi kdo razpravljati?
               Ugotavljam, da ne. Hkrati še enkrat opozarjam, da gre za amandmaje, ki so jih vložili
               s strani poslanskih skupin SDS in Nove Slovenije. Zaključujem obravnavo 137.
               člena.</p>
               <p>Odpiram razpravo k 148. členu in amandmaju k temu členu. Želi kdo razpravljati?
               Ugotavljam, da ne, zato zaključujem razpravo.</p>
               <p>Prehajamo na obravnavo 171. člena in amandmaja k temu členu. Želi kdo razpravljati?
               Ugotavljam, da ne, zato zaključujem razpravo.</p>
               <p>Prehajamo na obravnavo 216. člena in amandmaja k temu členu. Želi kdo razpravljati?
               Ugotavljam, da ne, zato zaključujem razpravo.</p>
               <p>Prehajamo na obravnavo 219. člena in amandmaja k temu členu. Želi kdo besedo?
               Ugotavljam, da ne, zato zaključujem razpravo.</p>
               <p>Odpiram razpravo k 223. členu in amandmaju k temu členu. Ugotavljam, da je interes za
               razpravo, zato vas vabim k prijavi.</p>
               <p>Dr. Andreja Črnak Meglič.</p>
            </sp>
            <sp xml:id="SDZ6-Izredna-29-2013-02-28.sp32">

               <speaker>DR. ANDREJA ČRNAK MEGLIČ (PS SD):</speaker>

               <p> Hvala lepa.</p>
               <p>Naj izrazim zadovoljstvo, da je ta člen odprt in da se bo možno o teh pogojih –
               konkretneje gre za postopno poviševanje starosti delavcev pred odpovedjo, za starejše
               delavce. Dejstvo je, da se pogoji glede na sedanje stanje precej zaostrujejo, četudi
               je vsebovana postopnost, mislim, da bi bilo tu možno storiti še marsikaj.</p>
               <p>Zakaj na to opozarjam? Opozarjam predvsem zaradi položaja delavcev z višjo izobrazbo,
               ki kasneje vstopajo na trg dela. To je eno. Drugo, tudi pri pokojninski zakonodaji,
               ker smo nekatere stvari morda preostro zarezali, se nam sedaj kažejo potrebe, da jih
               popravljamo. Zato bi svetovala, da se naredi še en krog pogajanj, še en razmislek o
               tem, kako bomo te pogoje zapisali.</p>
               <p>Izražam podporo temu amandmaju. Hvala.</p>
            </sp>
            <sp xml:id="SDZ6-Izredna-29-2013-02-28.sp33">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Želi še kdo razpravljati k 223. členu? Ugotavljam, da ne, zato zaključujem
               razpravo.</p>
               <p>Prehajamo na obravnavo 224.a člena in amandmaja k temu členu. Želi kdo razpravljati?
               Ugotavljam, da ne, zato zaključujem razpravo.</p>
               <p>Odpiram razpravo k 225. členu in amandmaju k temu členu. Želi kdo razpravljati?
               Ugotavljam, da ne, zato zaključujem razpravo.</p>
               <p>Prehajamo na obravnavo 227. člena in amandmaja k temu členu. Želi kdo razpravljati?
               Ugotavljam, da ne, zato zaključujem razpravo tudi k 227. členu.</p>
               <p>S tem smo izčrpali razprave o amandmajih, ki so bili vloženi s strani Poslanske
               skupine Slovenske demokratske stranke in Poslanske skupine Nove Slovenije. Drugih
               amandmajev ni vloženih.</p>
               <p>Želim vas obvestiti, da bomo o amandmajih v skladu s časovnim potekom seje zbora
               odločali danes v okviru glasovanj, pol ure po prekinjeni 2. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>2. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O UREJANJU TRGA DELA V OKVIRU REDNEGA POSTOPKA.</title>
               </p>
               <p>Predlog zakona je v obravnavo zboru predložila Vlada.</p>
               <p>Za dopolnilno obrazložitev predloga zakona dajem besedo ministru. Gospod mag. Andrej
               Vizjak, minister za delo, družino in socialne zadeve, ki opravlja tekoče posle, ima
               besedo.</p>
            </sp>
            <sp xml:id="SDZ6-Izredna-29-2013-02-28.sp34">

               <speaker>MAG. ANDREJ VIZJAK:</speaker>

               <p>Hvala lepa za to.</p>
               <p>Res je, pred vami je novela, ne nov zakon o urejanju tega dela, novela. Žal, glede na
               to, da smo se odločili imeti zgolj novelo, smo videli, da so nekateri členi zaprti,
               ker je socialni dialog privedel tudi do potrebe po drugačni ali boljši ureditvi.
               Kljub temu ta novela zakona ureja nekaj, po moji oceni, pozitivnih novosti, ki bodo
               razrahljale trg dela, odpravile nekatere birokratske ovire, hkrati pa tudi omogočile
               delodajalcem in upokojencem drugačno oziroma boljše sodelovanje.</p>
               <p>Kot vemo je v Sloveniji veliko, evropsko primerjalno gledano, mladih upokojencev,
               upokojencev, ki so se relativno zgodaj upokojili zaradi zakonodaje, ki je veljala do
               lani. Veliko teh upokojencev je angažiranih, delajo še naprej, veliko manj seveda,
               vendar žal delajo preveč preko formalno neurejenih oblik oziroma recimo temu, da so
               zaposleni na črno. Novela Zakona o urejanju trga dela omogoča začasno in občasno delo
               upokojencev. To je časovno omejeno, vendar to na eni strani pomeni pomemben dodaten
               legalen način, da si upokojenci izboljšajo svojo socialno varnost in svojo pozicijo
               in po drugi strani delodajalcem omogoča, da imajo neko obliko sodelovanja s
               starejšimi, izkušenimi, verjetno njihovimi sodelavci, dokler se niso upokojili, da na
               neki minimalni obliki nadaljujejo in prenesejo svoje znanje na mlajše.</p>
               <p>To je pomemben dodaten ukrep, ki smo ga v začetku zastavili bolj ambiciozno. Želeli
               smo začasno in občasno delo razširiti tudi na brezposelne in smo se po uskladitvi s
               socialnimi partnerji vrnili zgolj na začasno in občasno delo upokojencev. Menim, da
               bo uspelo novemu vodstvu Zavoda za zaposlovanje uveljaviti tudi pomemben korak naprej
               pri možnosti zaposlovanja brezposelnih preko agencijskega dela. Novo vodstvo Zavoda
               za zaposlovanje ima v načrtu, da Zavod za zaposlovanje ustanovi agencijo in s tem
               omogoči neko začasno, občasno zaposlovanje brezposelnih tudi skozi svoj angažma in
               svojo agencijo.</p>
               <p>Tu je tudi določba, da poslej zasebnemu sektorju ne bo več treba objavljati prostih
               delovnih mest, če ne bo želel, kajti objava prostih delovnih mest je bila velikokrat
               povezana z določenimi birokratskimi opravili, prispevala pa k statistiki, k
               razjasnitvi stvari na trgu dela, ni prav veliko. Še več, ogromno pritožb imamo,
               zlasti s strani brezposelnih, zakaj jih zavod napotuje nekam oziroma zakaj objavlja
               nekatere stvari, ki so že vnaprej oddane, rezervirane in da to nima nobenega smisla.
               Tako da ukinitev tega ne bo povzročila povsem nobene škode, je pa zavod na voljo
               delodajalcem za posredovanje.</p>
               <p>Dovolite mi, da vam na koncu predstavitve te novele predstavim še izredno pomemben
               nov ukrep, ki bo šel v smislu, kako ohraniti zaposlitev kljub temu, da se ne da
               ohraniti delovnega mesta. Ta zakon v kombinaciji z Zakonom o delovnih razmerjih
               prinaša tudi to novost, da se je vsak, ki je pred brezposelnostjo, ki je v času
               odpovednega roka, katerega delo je trajno nepotrebno, ko je dobil sklep in mu je
               začel teči odpovedni rok, dolžan v treh dneh prijaviti na zavod za zaposlovanje.
               Zavod za zaposlovanje se je dolžan z njim ukvarjati najmanj enkrat tedensko v okviru
               časa odpovednega roka. Če je ta odpovedni rok, recimo, 30 ali 60 dni, 2 meseca, se da
               narediti ogromno napora, da se temu delavcu, ki je v odpovednem roku, ki je
               potencialno brezposeln, najde drugo službo. Delodajalec je za to nagrajen, saj če mu
               ponudi drugo ustrezno delo pri drugemu delodajalcu, mu ni treba izplačati odpravnine.
               Hkrati je delavec zadovoljen, ker ohranja zaposlitev, in tudi država, ker ni treba
               izplačevati nadomestil, če je tu druga zaposlitev.</p>
               <p>Spoštovani, tu je bistveno manj amandmajev. Tudi ti so usklajeni s socialnimi
               partnerji in prosim za podporo tem amandmajem.</p>
            </sp>
            <sp xml:id="SDZ6-Izredna-29-2013-02-28.sp35">

               <speaker>PREDSEDNIK JANKO VEBER:</speaker>

               <p>Hvala ministru za to uvodno predstavitev.</p>
               <p>Predlog zakona je obravnaval Odbor za delo, družino, socialne zadeve in invalide kot
               matično delovno telo.</p>
               <p>Za predstavitev poročila odbora dajem besedo predsednici gospe Alenki Jeraj.</p>
            </sp>
            <sp xml:id="SDZ6-Izredna-29-2013-02-28.sp36">

               <speaker>ALENKA JERAJ (PS SDS):</speaker>

               <p>Hvala. Pozdravljeni še enkrat!</p>
               <p>Odbor za delo, družino, socialne zadeve in invalide je na prvem nadaljevanju 11. seje
               14. 2. 2013 kot matično delovno telo obravnaval Predlog zakona o spremembah in
               dopolnitvah Zakona o urejanju trga dela, ki ga je Državnemu zboru v obravnavo in
               sprejetje po rednem postopku predložila Vlada. Tudi na nadaljevanju te seje so
               prisostvovali predstavniki strokovne in zainteresirane javnosti, poleg ministra in
               predstavnice Zakonodajno-pravne službe.</p>
               <p>Minister je že povedal bistvene novosti, ki jih prinaša novela: ukinitev obvezne
               prijave prostega delovnega mesta na Zavodu Republike Slovenije za zaposlovanje za
               delodajalce v zasebnem sektorju, možnost začasnega in občasnega dela za upokojence,
               znižanje odmernega odstotka denarnega nadomestila za primer brezposelnosti, ki se je
               v osnovnem predlogu zniževal z 80 na 70 % povprečne plače – v nadaljevanju je z
               amandmajem to bilo popravljeno –, spremembe pri pravici do preostalega dela,
               neizkoriščene pravice do denarnega nadomestila, s katerim se preprečuje veriženje
               uveljavljanja in izkoriščanje denarnih nadomestil za brezposelne, razen za
               brezposelne, ki so tik pred upokojitvijo, možnost prijave na Zavod Republike
               Slovenije za zaposlovanje v času odpovednega roka, katerega namen je aktivno iskanje
               nove zaposlitve, poenostavitev postopka pridobivanja podatkov za odmero denarnega
               nadomestila.</p>
               <p>V razpravi o členih in vloženih amandmajih je bilo v 2. členu izpostavljeno
               nasprotovanje Poslanske skupine DeSUS k predlagani rešitvi, da delodajalcem v
               zasebnem sektorju ne bi bilo več treba obvezno objavljati prostih delovnih mest.
               Minister in večina prisotnih so v zvezi s tem pomislekom ponovili stališče, da ravno
               obstoječ sistem izkrivlja dejansko sliko prostih delovnih mest, saj delodajalci
               pogosto najdejo osebo, ki jo želijo zaposliti brez iskanja preko inštitucij, zato v
               takšnih primerih javna objava predstavlja delodajalcu zgolj administrativno breme,
               hkrati pa zbuja lažno upanje pri iskalcih zaposlitve. To poznamo iz prakse, ko tisti,
               ki oddajo vloge, potem niso niti obveščeni o tem, da niso bili izbrani, ker je tega
               veliko.</p>
               <p>V zvezi s 3. členom je predstavnik centra nevladnih organizacij opozoril na veljavno
               določbo 8. člena zakona, ki poslovodne osebe neprofitnih zasebnih zavodov uvršča v
               isto skupino kot poslovodne osebe v osebni družbi in enoosebni družbi z omejeno
               odgovornostjo. Podan je bil predlog za amandma odbora, s katerim se iz kroga oseb, ki
               se v nobenem primeru ne morejo šteti med brezposelne osebe, izvzema poslovodne osebe
               neprofitnih zavodov. Minister je glede tega poudaril, da definicija neprofitnega
               zavoda še ne pomeni, da poslovodna oseba takšne organizacije ni plačana za
               opravljanje svojega dela. Ni nujno, da se dejavnost v takšnem zavodu opravlja
               izključno volontersko. Izpostavil je, da se mu zdi problem sistemski in da se ga v
               tem zakonu ne da rešiti ustrezno.</p>
               <p>V razpravi k 8. členu je bil izpostavljen amandma Poslanske skupine Socialnih
               demokratov, s katerim bi se 25 % dajatev od prejemkov, izplačanih zaradi opravljenega
               začasnega ali občasnega dela, razdelila na dva enakovredna dela, in sicer po načelu
               medgeneracijske solidarnosti. Ena polovica bi se namenila za štipendiranje, druga pa
               za programe aktivne politike zaposlovanja za starejše. Minister je pojasnil, da bo
               namen, ki ga zasledujejo predlagatelji, dosežen že s predlogom koalicije. Poleg tega
               sklad, v katerega bi se stekala polovica zbranih sredstev, še niti ne obstaja in bi
               ga bilo treba šele ustanoviti.</p>
               <p>V zvezi z amandmajem Poslanske skupine Pozitivna Slovenija k 15. členu, ki je
               predlagala možnost podaljšanja vključevanja v javna dela za brezposelne invalidne
               osebe za eno leto oziroma za tri leta, če je izvajalec javnih del invalidska
               organizacija na državni ali lokalni ravni, je bil izražen pomislek predstavnika
               sindikatov glede možnosti tako dolgega podaljševanja, saj so po definiciji javna dela
               namenjena aktivaciji brezposelnih oseb, pretirano podaljševanje možnosti vključevanja
               v javna dela pa bi za iskalce zaposlitve, zlasti invalide, lahko predstavljalo
               razvojno past, zato tudi ta amandma ni bil sprejet.</p>
               <p>V zvezi z določbo 21. člena, ki v predlogu zakona predvideva, da se krog
               zavarovancev, katerim se pri ponovnem uveljavljanju pravice do denarnega nadomestila
               upošteva celotna zavarovalna doba in ne le doba, dosežena po zadnjem denarnem
               nadomestilu, določi glede na dejstvo, ali mu je do izpolnitve pogojev za upokojitev
               manjkalo do 5 let starosti in pokojninske dobe, namesto glede na starost 55 let in
               več kot 30 let zavarovalne dobe, je bilo s strani predstavnika sindikatov opozorjeno,
               da gre za ukrep, ki bo dodatno prizadel najšibkejšo kategorijo, to so starejši
               brezposelni.</p>
               <p>Odbor je sprejel amandmaje poslanskih skupin SDS, SLS in NSi, 41 takih amandmajev,
               niso pa bili sprejeti amandmaji poslanskih skupin DeSUS, PS in SD. Amandmaji so
               skladno s prvim odstavkom 133. člena vključeni v dopolnjen predlog zakona, ki je
               sestavni del tega poročila.</p>
            </sp>
            <sp xml:id="SDZ6-Izredna-29-2013-02-28.sp37">

               <speaker>PREDSEDNIK JANKO VEBER:</speaker>

               <p> Hvala za predstavitev poročila odbora.</p>
               <p>Želim vas seznaniti, da je zbor na 20. izredni seji opravil splošno razpravo o
               predlogu zakona, zato predstavitev stališč poslanskih skupin ni možna.</p>
               <p>Prehajamo na razpravo o členih in vloženih amandmajih. V razpravo dajem amandmaje, ki
               sta jih vložili Poslanska skupina Slovenska demokratska stranka in Poslanska skupina
               Nove Slovenije. Najprej dajem v razpravo 19. člen in amandma k temu členu.</p>
               <p>Želi kdo razpravljati? Ugotavljam, da je interes in odpiram prijavo za razpravo.</p>
               <p>Besedo dajem mag. Barbari Žgajner Tavš.</p>
            </sp>
            <sp xml:id="SDZ6-Izredna-29-2013-02-28.sp38">

               <speaker>MAG. BARBARA ŽGAJNER TAVŠ (PS PS):</speaker>

               <p> Hvala lepa.</p>
               <p>To je tisti amandma, ki je mene najbolj žulil na delovnem telesu, kajti že prej danes
               sem dejala, da ko želimo v sklopu reforme trga dela vpeljati na eni strani večjo
               varnost, mislim, da se vsi skupaj zavedamo, da moramo posebej v teh časih na drugi
               strani imeti zagotovljeno tudi ustrezno socialno varnost. Nižanje socialne varnosti v
               primeru brezposelnosti, ob tem, ko so delavci lažje odpustljivi na trgu dela, ob tem,
               ko ni novih oziroma zadostnih delovnih mest – mislim, da je edini pameten in smiselen
               ukrep sprejetje tega amandmaja, s katerim ministrstvo oziroma dve koalicijski
               stranki, SDS in Nova Slovenija, povzemata vsebino amandmaja, ki smo ga v Pozitivni
               Sloveniji vložili že na samem matičnem delovnem telesu.</p>
               <p>Ob tem bi vas želela obvestiti, seznaniti z obširno analizo, ki je bila opravljena
               ravno na temo brezposelnosti v času zadnje gospodarske krize v državah Evropske
               unije, v kateri izrecno piše, da je v kriznih časih posebej pomembno, da politika
               trga dela zagotavlja zadostno dohodkovno podporo brezposelnim in jim hkrati nudi tudi
               možnosti za ohranjanje in izboljšanje znanj in kompetenc. Ustrezen nivo socialne
               varnosti je po moji oceni, po naši oceni, ena ključnih komponent oziroma tistih
               pomembnih točk, ki morajo biti upoštevane v novi reformi trga dela. Zato rešitev, s
               katero prihajate danes znova pred poslanke in poslance Državnega zbora, absolutno
               podpiramo, ker pomeni, da v tem najbolj občutljivem obdobju, v prvem trimesečju
               brezposelnosti, ohranjamo zdajšnji nivo oziroma višino denarnega nadomestila, kar je
               3-krat 80 %. To rešitev absolutno podpiramo.</p>
            </sp>
            <sp xml:id="SDZ6-Izredna-29-2013-02-28.sp39">

               <speaker>PREDSEDNIK JANKO VEBER:</speaker>

               <p> Hvala mag. Barbari Žgajner Tavš.</p>
               <p>Besedo dajem dr. Andreji Črnak Meglič.</p>
            </sp>
            <sp xml:id="SDZ6-Izredna-29-2013-02-28.sp40">

               <speaker>DR. ANDREJA ČRNAK MEGLIČ (PS SD):</speaker>

               <p> Hvala lepa.</p>
               <p>Naj najprej izrazim celoten odnos naše poslanske skupine do tega zakona. Nekoliko
               manj smo navdušeni nad njim kot nad Zakonom o delovnih razmerjih, pa vendarle naj
               poudarim, da je bil narejen velik korak naprej v smislu približevanja našim stališčem
               v procesu usklajevanja. Zato tudi sama zelo pozdravljam amandma k 19. členu, ki za
               tretji mesec trajanja brezposelnosti vrača nadomestilo v višini 80 %. Morda bi tudi
               za gledalce rada povedala podatek, ki ga je minister predstavil na našem usklajevanju
               na odboru, da nadomestilo za brezposelnost prejema zgolj 30 % brezposelnih oseb. Tem
               brezposelnim osebam v prvih treh mesecih na podlagi tega člena sedaj priznavamo
               80-odstotno nadomestilo, od treh mesecev do enega leta 60-odstotno nadomestilo in od
               tu naprej do 25 mesecev 50-odstotno nadomestilo. Glede na plače v Sloveniji naj
               povem, da bo pri povprečni plači po enem letu nekdo prejemal 500 evrov. Teh, ki so
               pod povprečno plačo, je v Sloveniji 65 %. Nekdo, ki prejema 80 % povprečne plače, bo
               v nadomestilu prejemal 400 evrov in nekdo, ki prejema zgolj 700 evrov 350 evrov.
               Toliko, da si predstavljamo, da to ni neka podpora lenuhom, ki sedijo doma in ne
               iščejo dela.</p>
               <p>Posebej bi opozorila na to, kar sem imela priliko slišati na evropski konferenci o
               zaposlovanju, kjer so poudarili natanko to, kar je omenila tudi kolegica Tavš, da je
               v krizi, v kateri se nahajamo danes, ko zasebni sektor ne odpira novih delovnih mest,
               zagotavljanje socialne varnosti v primeru brezposelnosti ključnega pomena. Tudi, da
               ostali vzporedni ukrepi, ki so zelo dobri in ki jih pozdravljamo – aktivni politiki
               zaposlovanja mora biti namenjeno še in še pozornosti –, vendarle ne dajejo ustreznih
               rezultatov. Zato je ta bitka za ustrezno nadomestilo za nas izredno pomembna in
               amandma podpiramo.</p>
               <p>Druga stvar, ki bi jo želela pojasniti, je naš odnos do dela upokojencev. Na nek
               način smo s tem odprli, če temu tako rečemo, študentsko delo za starejše delavce.
               Četudi je časovno omejeno, se bojimo vpliva na trg dela in tega, da bi eventualno ta
               oblika lahko postala nadomestilo oziroma način izrinjanja starejših brezposelnih
               delavcev iz zaposlitve. Zato pozdravljamo posebej to, da je bil posvojen amandma naše
               poslanske skupine, da se v obdobju enega leta opravi evalvacija tega ukrepa in na
               podlagi tega oceni, ali ukrep daje rezultate kot smo jih pričakovali ali povzroča
               kakšne deviacije, ki jih je treba odpraviti.</p>
               <p>S temi pomisleki, priporočili izražam podporo temu zakonu. Hvala.</p>
            </sp>
            <sp xml:id="SDZ6-Izredna-29-2013-02-28.sp41">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Želi še kdo besedo k 19. členu in amandmaju k temu členu? Odpiram možnost
               prijave.</p>
               <p>Besedo dajem mag. Borutu Ambrožiču.</p>
            </sp>
            <sp xml:id="SDZ6-Izredna-29-2013-02-28.sp42">

               <speaker>MAG. BORUT AMBROŽIČ (NeP):</speaker>

               <p>Hvala za besedo, predsedujoči. Pozdravljeni vsi prisotni!</p>
               <p>Nadaljeval bi, kjer je moja predgovornica končala in bi se, če dovolite,
               skoncentriral predvsem na rešitev, ki jo prinaša ta zakon v zvezi s starejšimi. Ni
               zanemarljiv podatek, da demografska slika, s katero se soočamo sedaj, in projekcije,
               ki kažejo, da bodo otroci, ki bodo rojeni jutri, morebiti dočakali že sto let ali
               več, izraža nujno potrebo po spremembah ustreznih strukturnih zakonov, ki bodo
               omogočali starejši generaciji, ki je polna izkušenj, da doživi in ustrezno doživlja
               svojo starost tudi na področju poklica. Zato vsekakor pozdravljam ponujene rešitve v
               zakonu, ki omogočajo začasno delo upokojencev brez nekega osebnega strahu, da bi ta
               oblika onemogočila zaposlitve mladim, za katere ta zakon prav tako ponuja ustrezne
               rešitve in amandmaje, ki so jih predlagatelji predlagali, rešuje pa tudi vprašanje
               mladih ob prvi zaposlitvi, zlasti na področju zaposlitve za določen čas.</p>
            </sp>
            <sp xml:id="SDZ6-Izredna-29-2013-02-28.sp43">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo ima gospod Srečko Meh.</p>
            </sp>
            <sp xml:id="SDZ6-Izredna-29-2013-02-28.sp44">

               <speaker>SREČKO MEH (PS SD):</speaker>

               <p>Tudi sam podpiram 19. člen, predvsem pa to, da so se socialni partnerji in Vlada
               dogovorili. Zdi se mi, da je to dobro.</p>
               <p>Lahko govorimo o mladih brezposelnih, o starejših brezposelnih, o delu starejših in
               mladih. To sta najbolj ranljivi skupini, pa še kakšna je tudi ranljiva vmes. Gre v
               bistvu za brezposelne, gre za delo, gre za pomanjkanje dela in zato so ukrepi, ki
               omogočajo življenje takrat, kadar dela ni, kadar zaposlitve ni, pomembni. Za nas pa
               bi bilo najpomembnejše, da bi v prihodnjem obdobju našli med seboj dogovor socialnih
               partnerjev, na eni strani sindikata, na drugi strani delodajalcev obrtne zbornice in
               gospodarske zbornice, obeh sektorjev, in Vlade in tudi nas v Državnem zboru, kateri
               so tisti ukrepi, da bomo zagotovili delovna mesta.</p>
               <p>Ivan Vogrin pogosto govori o tem, da so problem delovna mesta, nova delovna mesta in
               ohranjanje starih delovnih mest. Če tega ne bomo naredili, če ne bomo naredili te
               spremembe, potem bomo vseskozi govorili predvsem o socialnih transferjih, o tem, kar
               delamo za to, da ljudje lahko živijo, karkoli to že pomeni, predvsem pa pomeni zato,
               da poskušamo oblikovati koalicijo, če lahko temu tako rečem, zato da bomo odpirali
               nova delovna mesta. Hvala lepa.</p>
            </sp>
            <sp xml:id="SDZ6-Izredna-29-2013-02-28.sp45">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Želi mogoče še kdo razpravljati o 19. členu? Ugotavljam, da ne, zato zaključujem
               razpravo.</p>
               <p>Odpiram razpravo k 24. členu ter amandmaju k temu členu. Želi kdo besedo? Ugotavljam,
               da ne, zato zaključujem razpravo.</p>
               <p>Dajem v razpravo 49. člen in amandma k temu členu. Želi kdo razpravljati? Ugotavljam,
               da ne, zato zaključujem razpravo.</p>
               <p>Hkrati vas želim obvestiti, da smo s tem izčrpali obravnavo vseh vloženih amandmajev.
               O amandmajih bomo v skladu s časovnim potekom seje zbora odločali čez pol ure v
               okviru glasovanj.</p>
               <p>S tem prekinjam to točko dnevnega reda. Prekinjam tudi 29. izredno sejo zbora, ki jo
               bomo nadaljevali ob 12. uri.</p>
               <p>(Seja je bila prekinjena ob 11.27 in se je nadaljevala ob 12.uri.)</p>
            </sp>
            <sp xml:id="SDZ6-Izredna-29-2013-02-28.sp46">

               <speaker>PODPREDSEDNICA RENATA BRUNSKOLE:</speaker>

               <p>Spoštovani kolegice poslanke in kolegi poslanci, gospe in gospodje!</p>
               <p>Nadaljujemo s prekinjeno sejo zbora.</p>
               <p>Prehajamo na glasovanje zbora o predlogih odločitev. Poslanke in poslance prosim, da
               preverite delovanje glasovalnih naprav. <title>Nadaljujemo s prekinjeno 1. točko
                  dnevnega reda, to je z drugo obravnavo Predloga zakona o delovnih razmerjih v okviru rednega postopka.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 28. 2. 2013. Odločamo o amandmaju k 9. členu. Predlagatelja
               sta Poslanska skupina Slovenske demokratske stranke in Poslanska skupina Nove
               Slovenije.</p>
               <p>Glasujemo. Navzočih je 72 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k 95. členu ter vloženemu amandmaju. Predlagatelja sta poslanski skupini
               SDS in NSi.</p>
               <p>Glasujemo. Navzočih je 73 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma k 95. členu sprejet.</p>
               <p>Prehajamo k 103. členu in vloženemu amandmaju poslanskih skupin SDS in NSi.</p>
               <p>Glasujemo. Navzočih je 74 poslank in poslancev, za je glasovalo 71, proti 1.</p>
               <p>(Za je glasovalo 71.) (Proti 1.)</p>
               <p>Ugotavljam, da je amandma sprejet.</p>
               <p>Prehajamo k 113.a členu in vloženemu amandmaju poslanskih skupin SDS in NSi.</p>
               <p>Glasujemo. Navzočih je 74 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma k 113.a členu sprejet.</p>
               <p>Prehajamo k 137. členu ter vloženemu amandmaju poslanskih skupin SDS in NSi.</p>
               <p>Glasujemo. Navzočih je 74 poslank in poslancev, za je glasovalo 74, proti nihče.</p>
               <p>(Za je glasovalo 74.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k 148. členu in vloženemu amandmaju poslanskih skupin SDS in NSi.</p>
               <p>Glasujemo. Navzočih je 73 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k 171. členu ter vloženemu amandmaju poslanskih skupin SDS in NSi.</p>
               <p>Glasujemo. Navzočih je 73 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k 216. členu ter vloženemu amandmaju poslanskih skupin SDS in NSi.</p>
               <p>Glasujemo. Navzočih je 73 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma k 216. členu sprejet.</p>
               <p>Prehajamo k 219. členu ter vloženemu amandmaju poslanskih skupin SDS in NSi.</p>
               <p>Glasujemo. Navzočih je 73 poslank in poslancev, za je glasovalo 71, proti nihče.</p>
               <p>(Za je glasovalo 71.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k 223. členu ter vloženemu amandmaju poslanskih skupin SDS in NSi.</p>
               <p>Glasujemo. Navzočih je 73 poslank in poslancev, za je glasovalo 73, proti nihče.</p>
               <p>(Za je glasovalo 73.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k 224.a členu in vloženemu amandmaju poslanskih skupin SDS in NSi.</p>
               <p>Glasujemo. Navzočih je 74 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k 225. členu in vloženemu amandmaju poslanskih skupin SDS in NSi.</p>
               <p>Glasujemo. Navzočih je 72 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k zadnjemu vloženemu amandmaju, torej k 227. členu. Predlagatelja sta
               poslanski skupini SDS in NSi.</p>
               <p>Glasujemo. Navzočih je 72 poslank in poslancev, za je glasovalo 72, proti nihče.</p>
               <p>(Za je glasovalo 72.) (Proti nihče.)</p>
               <p>Ugotavljam, da je amandma sprejet.</p>
               <p>Zaključili smo z odločanjem o amandmajih. S tem zaključujem drugo obravnavo predloga
               zakona.</p>
               <p>Prehajamo na predlog za tretjo obravnavo na isti seji. Besedo dajem predstavniku
               Vlade kot predlagateljice predloga zakona, če želi podati predlog za nadaljevanje
               obravnave.</p>
               <p>Izvolite, mag. Andrej Vizjak.</p>
            </sp>
            <sp xml:id="SDZ6-Izredna-29-2013-02-28.sp47">

               <speaker>MAG. ANDREJ VIZJAK:</speaker>

               <p>Spoštovani poslanci!</p>
               <p>Hvala lepa za tako visoko podporo amandmajem in zakonu. Predlagam, da na podlagi 138.
               člena parlament oziroma Državni zbor sprejme sklep, da se opravi tretja obravnava še
               na isti seji, kar pomeni, da ta zakonodajni postopek zaključimo kar se da hitro.</p>
            </sp>
            <sp xml:id="SDZ6-Izredna-29-2013-02-28.sp48">

               <speaker>PODPREDSEDNICA RENATA BRUNSKOLE:</speaker>

               <p> Hvala lepa.</p>
               <p>Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, predlagatelj zakona predlaga, da zbor na podlagi prvega
               odstavka 138. člena Poslovnika Državnega zbora še na tej seji opravi tretjo obravnavo
               predloga zakona.</p>
               <p>Prehajamo na odločanje.</p>
               <p>Izvolite, proceduralno, gospod Jani Möderndorfer.</p>
            </sp>
            <sp xml:id="SDZ6-Izredna-29-2013-02-28.sp49">

               <speaker>JANI MÖDERNDORFER (PS PS):</speaker>

               <p> Da ne bo potem kakšnih nesporazumov, 24 ur mora preteči, ne glede na to, tako da bi
               prosil samo za pojasnilo, če to drži ali ne, da ne bo kakšnih nesporazumov kasneje.
               Načeloma nimam nič proti, ampak da ne bo prišlo do kršitve Poslovnika.</p>
            </sp>
            <sp xml:id="SDZ6-Izredna-29-2013-02-28.sp50">

               <speaker>PODPREDSEDNICA RENATA BRUNSKOLE:</speaker>

               <p> Hvala lepa za vaš predlog.</p>
               <p>Dogovor na Kolegiju predsednika Državnega zbora je, da bo Državni zbor tretjo
               obravnavo predloga zakona opravil na nadaljevanju 29. izredne seje, ki bo v torek, 5.
               marca 2013 ob 9. uri.</p>
               <p>Prehajamo na odločanje o navedenem predlogu. Sklep ne bo sprejet, če mu bo
               nasprotovala več kot tretjina navzočih poslancev. Glasujemo o predlogu za tretjo
               obravnavo.</p>
               <p>Glasujemo. Navzočih je 73 poslank in poslancev, za je glasovalo 73, proti nihče.</p>
               <p>(Za je glasovalo 73.) (Proti nihče.)</p>
               <p>Ugotavljam, da je sklep sprejet.</p>
               <p>Državni zbor bo tretjo obravnavo predloga zakona opravil na nadaljevanju 29. izredne
               seje, ki bo v torek, 5. marca 2013 ob 9. uri. Službe zbora bodo pripravile pregled, v
               katerega bodo vključeni sprejeti amandmaji in členi, h katerim so bili sprejeti
               amandmaji. Amandmaje k tem členom lahko kvalificirani predlagatelji vložijo do
               začetka tretje obravnave predloga zakona na seji zbora.</p>
               <p>Prekinjam to točko dnevnega reda. <title>Nadaljujemo s prekinjeno 2. točko dnevnega
                  reda, to je z drugo obravnavo Predloga zakona o spremembah in dopolnitvah Zakona o
                  urejanju trga dela v okviru rednega postopka.</title>
               </p>
               <p>Prehajamo na odločanje o vloženih amandmajih, ki ga bomo opravili na podlagi pregleda
               vloženih amandmajev z dne 28. 2. 2013. Vložene imamo 3 amandmaje k 3 členom.</p>
               <p>Najprej k 19. členu – vloženi amandma poslanskih skupin SDS in NSi.</p>
               <p>Glasujemo. Navzočih je 74 poslank in poslancev, za je glasovalo 74, proti nihče.</p>
               <p>(Za je glasovalo 74.) (Proti nihče.)</p>
               <p>Ugotavljam, da je amandma k 19. členu sprejet.</p>
               <p>Prehajamo k 24. členu in vloženemu amandmaju poslanskih skupin SDS in NSi.</p>
               <p>Glasujemo. Navzočih je 74 poslank in poslancev, za je glasovalo 74, proti nihče.</p>
               <p>(Za je glasovalo 74.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo k glasovanju k 49. členu in vloženemu amandmaju. Predlagatelja sta
               poslanski skupini SDS in NSi.</p>
               <p>Glasujemo. Navzočih je 74 poslank in poslancev, za je glasovalo 74, proti nihče.</p>
               <p>(Za je glasovalo 74.) (Proti nihče.)</p>
               <p>Ugotavljam, da je amandma k 49. členu sprejet.</p>
               <p>Zaključili smo z odločanjem o amandmajih. S tem zaključujem drugo obravnavo predloga
               zakona.</p>
               <p>Predlog za tretjo obravnavo na isti seji – tako kot pri prejšnji točki besedo dajem
               predstavniku Vlade kot predlagateljice predloga zakona, če želi mag. Andrej Vizjak
               podati predlog za nadaljevanje obravnave.</p>
               <p>Prosim, imate besedo.</p>
            </sp>
            <sp xml:id="SDZ6-Izredna-29-2013-02-28.sp51">

               <speaker>MAG. ANDREJ VIZJAK:</speaker>

               <p>Hvala lepa.</p>
               <p>Na podlagi prvega odstavka 138. člena predlagam, da opravite tretjo obravnavo še na
               isti seji, tako da bo reforma s tem celotno sprejeta še na tej izredni seji Državnega
               zbora. Hvala.</p>
            </sp>
            <sp xml:id="SDZ6-Izredna-29-2013-02-28.sp52">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, predlagatelj zakona predlaga, da zbor na podlagi prvega
               odstavka 138. člena Poslovnika Državnega zbora še na tej seji opravi tretjo obravnavo
               predloga zakona.</p>
               <p>Prehajamo na odločanje o navedenem predlogu. Sklep ne bo sprejet, če mu bo
               nasprotovala več kot tretjina navzočih poslancev.</p>
               <p>Glasujemo. Navzočih je 73 poslank in poslancev, za je glasovalo 71, proti 1.</p>
               <p>(Za je glasovalo 71.) (Proti 1.)</p>
               <p>Ugotavljam, da je sklep sprejet.</p>
               <p>Državni zbor bo tretjo obravnavo predloga zakona opravil na nadaljevanju 29. izredne
               seje, ki bo v torek, 5. marca 2013 ob 9. uri. Službe zbora bodo pripravile pregled, v
               katerega bodo vključeni sprejeti amandmaji in členi, h katerim so bili amandmaji
               sprejeti. Amandmaje k tem členom lahko kvalificirani predlagatelji vložijo do začetka
               tretje obravnave predloga zakona na seji zbora.</p>
               <p>Prekinjam to točko dnevnega reda. Prekinjam tudi 29. izredno sejo Državnega zbora, ki
               jo bomo nadaljevali v torek, 5. marca 2013 ob 9. uri. Lepo vas pozdravljam. <title>(SEJA
                  JE BILA PREKINJENA 28. FEBRUARJA 2013 OB 12.18.)</title>
               </p>
            </sp>
         </div>
      </body>
   </text>
</TEI>

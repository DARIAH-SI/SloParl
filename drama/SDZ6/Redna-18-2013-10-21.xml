<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ6-Redna-18-2013-10-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|3B099B36EF8A332AC1257C1300512BB3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=sz&amp;uid=3B099B36EF8A332AC1257C1300512BB3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ6-Redna-18-2013-10-21.DZ" n="18">
               <name>Redna</name>
               <date when="2013-10-21"/>
            </setting>
         </settingDesc>
         <particDesc>
            <listOrg>
               <org xml:id="SDZ6-Redna-18-2013-10-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">18. seja</stage>
            <stage type="chairman">Sejo so vodili predsednik Državnega zbora Janko Veber ter podpredsednice Renata
            Brunskole, Polonca Komar in Romana Tomc. </stage>
            <stage type="time">Seja se je začela ob 12. uri. </stage>


            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam 18. sejo Državnega zbora, ki je bila sklicana na podlagi prvega odstavka
               57. člena Poslovnika Državnega zbora. Obveščen sem, da se današnje seje ne morejo
               udeležiti naslednji poslanki in poslanci: mag. Melita Župevc, gospa Maja Dimitrovski,
               gospod Jožef Kunič, gospod Zvonko Černač in gospod Roberto Battelli.</p>
               <p>Na sejo sem vabil predsednico Vlade, ministrici in ministre ter generalno sekretarko
               Vlade k 1. točki dnevnega reda, predsednika Zveze veteranov vojne za Slovenijo
               gospoda Ladislava Lipiča ter predsednika Zveze policijskih veteranskih društev Sever
               gospoda Miho Molana kot predstavnika 5 tisoč volivk in volivcev k 12. točki dnevnega
               reda, varuhinjo človekovih pravic gospo Vlasto Nussdorfer k 20. točki dnevnega reda,
               predsednika Sodnega sveta gospoda Janeza Vlaja k 21. točki dnevnega reda ter
               predstavnike Vlade k vsem točkam dnevnega reda. Vse prisotne še enkrat lepo
               pozdravljam.</p>
               <p>Prehajamo na <title>določitev dnevnega reda</title> 18. seje Državnega zbora. Predlog
               dnevnega reda ste prejeli v petek, 11. oktobra 2013, s sklicem seje. O predlogu
               dnevnega reda bomo odločali v skladu z drugim odstavkom 64. člena Poslovnika
               Državnega zbora. Predlogov za umik posamezne točke z dnevnega reda ali za širitev
               dnevnega reda nisem prejel. Preden preidemo na odločanje o dnevnem redu, pa moramo
               odločiti o dveh zahtevah za odločanje o odločitvi Kolegija predsednika Državnega
               zbora.</p>
               <p>Kolegij predsednika Državnega zbora je na 67. seji 11. oktobra 2013 sklenil, da se
               Predlog zakona o spremembah in dopolnitvah Zakona o zdravstvenem varstvu in
               zdravstvenem zavarovanju,  EPA 1497-VI , ter Predlog zakona o zdravilih,  EPA 1508-VI , obravnavata po nujnem postopku. Na podlagi desetega
               odstavka 21. člena Poslovnika Državnega zbora sta skupini 26 oziroma 23 poslank in
               poslancev, s prvopodpisanim Jožetom Tankom, zahtevali, da Državni zbor odloči o
               navedenih odločitvah Kolegija. Tako na podlagi tretjega odstavka 143. Poslovnika
               Državnega zbora dajem najprej v obravnavo zahtevo skupine poslank in poslancev, da
               Državni zbor odloči o odločitvi Kolegija predsednika Državnega zbora, da se Predlog
               zakona o spremembah in dopolnitvah Zakona o zdravstvenem varstvu in zdravstvenem
               zavarovanju,  EPA 1497-VI , obravnava po nujnem postopku.</p>
               <p>Besedo pa dajem najprej predstavniku vlagatelja zahteve gospodu Jožetu Tanku, da
               ponovno predstavi zahtevo pri tej odločitvi.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa za besedo, spoštovani predsednik. Spoštovani člani Vlade, gospa
               predsednica!</p>
               <p>Pristop vlade pri sprejemanju ukrepov je standardno vedno enak, nikjer ne prihaja
               vlada z nobeno racionalizacijo, nikjer ni predlaganega nobenega resnega pristopa k
               varčevanju, tudi nikjer ni nobene resne preverbe, ali sistem deluje v skladu s cilji
               in pričakovanji ali pa ne. To se pravi, nikjer se ne preverjajo normati, ali so
               potrebni, so potrebne izboljšave ali niso. Zaradi tega se vse preštevilne deformacije
               v sistemih, ki jih financiramo iz proračuna, v bistvu ne odpravljajo. Pravzaprav vse
               poteka v skladu s paradigmo, da je javni sektor nedotakljiv. Edini pristop, ki ga ta
               vlada pozna, je ali povečevanje obstoječih davkov, ali uvajanje novih davkov, ali
               povečevanje prispevkov tudi na tiste, ki stvari težko pokrivajo. In očitno vlada
               najprej samo izračuna, kaj potrebuje, in potem poskuša tisto kar po najhitrejši poti
               tudi uveljaviti. Namesto številnih stimulativnih ukrepov in spodbud prihajajo na mizo
               samo razne oblike dodatnih obremenitev za gospodarstvo, za posamezne gospodarske
               subjekte, za samostojne podjetnike. Celo tistim, ki nimajo virov, se nalagajo dodatne
               obremenitve. Stvari gredo povsem v neko drugo smer. Pred dobrim mesecem smo v tej
               dvorani razpravljali tudi o bančnem sistemu. Tam sta nas minister za finance in
               gospod guverner seznanila, da bo vlada izdala enormna poroštva za dve mali banki v
               stečaju oziroma v nadzorovani likvidaciji. In celo tako daleč je šel ta predlog, da
               bodo pokrite vse obveznosti – tudi tistim, ki so storili eventualno tudi kazniva
               dejanja pri upravljanju, pri gospodarjenju s tema dvema bankama ali kot uprava ali
               kot nadzorniki in tako naprej. Za ta namen je vlada zagotovila milijardo evrov, več
               kot milijardo evrov. Vsaj 400 milijonov bo šlo neto iz proračuna za poplačilo teh
               obveznosti in pomemben del tega tudi za tiste, ki so storili v teh bančnih postopkih
               v teh dveh bankah tudi najbrž kazniva dejanja.</p>
               <p>Zdravstvo s tem zakonom dobiva samo desetino tega denarja, kar bo v tem bančnem delu
               prišlo do neto odliva. Jaz mislim, da bi morala vlada nekako bolje razmejiti
               prioritete. Namesto da bi vzeli tistim, ki so povzročili bančno luknjo in se valjajo
               v velikem premoženju doma in v tujini, jemljete sedaj vsem tistim drobnim espejem, ki
               poskušajo s svojim delom, s svojo gospodarsko dejavnostjo zagotoviti preživetje za
               sebe in za svoje družine. Jaz mislim, da bi morala vlada jemati tam, kjer denar je,
               in ne obremenjevati tistih, ki se s temi stvarmi borijo po tej svoji gospodarski
               dejavnosti.</p>
               <p>Predlagam, upam, da bo koalicija vsaj tokrat podprla naš predlog. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>O zahtevi sicer ni razprave in tudi obrazložitve glasu ne, zato prehajamo na
               odločanje. Zboru predlagam, da odloči o naslednjem sklepu: Predlog zakona o
               spremembah in dopolnitvah Zakona o zdravstvenem varstvu in zdravstvenem zavarovanju
               se obravnava po nujnem postopku. Če sklep ne bo sprejet, bo Državni zbor predlog
               zakona obravnaval po rednem postopku.</p>
               <p>Glasujemo. Prekinjam glasovanje. Lahko še ostali preverite v tem trenutku delovanje
               glasovalnih naprav. Je v redu?</p>
               <p>Ponovno prehajamo na odločanje o sklepu, da se zakon obravnava po nujnem postopku.</p>
               <p>Glasujemo. Navzočih je 83 poslank in poslancev, za je glasovalo 47, proti 35.</p>
               <p><stage>(Za je glasovalo 47.)</stage> <stage>(Proti 35.)</stage></p>
               <p>Ugotavljam, da je sklep sprejet.</p>
               <p>Zbor bo v skladu s časovnim potekom seje navedeni predlog zakona obravnaval po
               nujnem postopku, in sicer v petek, 25. oktobra 2013.</p>
               <p>Prehajamo še na naslednji predlog. Na podlagi tretjega odstavka 143. člena
               Poslovnika Državnega zbora prehajamo še na obravnavo zahteve skupine poslank in
               poslancev, da Državni zbor odloči o odločitvi Kolegija predsednika Državnega zbora,
               da se Predlog zakona o zdravilih,  EPA 1508-VI , obravnava po nujnem postopku.</p>
               <p>Dajem besedo najprej predlagatelju. Ne želi. Kot sem že prej povedal, o zahtevi ni
               razprave in tudi ne obrazložitve glasu, zato prehajamo na odločanje.</p>
               <p>Zboru predlagam, da odloči o naslednjem sklepu: Predlog zakona o zdravilih se
               obravnava po nujnem postopku. Če sklep ne bo sprejet, bo Državni zbor predlog zakona
               obravnaval po rednem postopku.</p>
               <p>Glasujemo. Navzočih je 84 poslank in poslancev, za je glasovalo 30, proti 52.</p>
               <p><stage>(Za je glasovalo 30.)</stage> <stage>(Proti 52.)</stage></p>
               <p>Ugotavljam, da sklep ni bil sprejet, zato bo zbor predlog zakona obravnaval po
               rednem postopku.</p>
               <p>V skladu s prvim odstavkom 122. člena Poslovnika Državnega zbora z današnjim dnem
               začne teči 15-dnevni rok za vložitev zahteve za splošno razpravo o predlogu zakona. S
               tem je 3. točka dnevnega reda brezpredmetna in zato umaknjena z dnevnega reda te
               seje.</p>
               <p>Prehajamo še na glasovanje o določitvi dnevnega reda v celoti. Zboru predlagam, da
               za današnjo sejo določi dnevni red, ki ste ga prejeli s sklicem in v skladu s
               sprejeto spremembo pri zakonu o zdravilih.</p>
               <p>Glasujemo o dnevnem redu. Navzočih je 83 poslank in poslancev, za je glasovalo 79,
               proti nihče.</p>
               <p><stage>(Za je glasovalo 79.)</stage> <stage>(Proti nihče.)</stage></p>
               <p>Ugotavljam, da je dnevni red 18. seje zbora določen.</p>
               <p>Prehajamo na <title>1. TOČKO DNEVNEGA REDA, TO SO VPRAŠANJA POSLANK IN POSLANCEV.</title>
               </p>
               <p>V zvezi s to točko dnevnega reda sem v poslovniškem roku prejel pisne prijave 44
               poslanskih vprašanj. Vrstni red postavljanja poslanskih vprašanj je določen na
               podlagi dogovora z vodji poslanskih skupin in v skladu z 244. členom ter drugim
               odstavkom 245. člena Poslovnika Državnega zbora. Na prva tri vprašanja poslanke in
               poslancev opozicije in na poslansko vprašanje poslanke vladajoče koalicije bo
               odgovorila predsednica Vlade. Vsak poslanec oziroma poslanka ima za postavitev
               vprašanja na voljo 3 minute. Predsednica Vlade, ministrica in ministri odgovorijo na
               vprašanja v največ 5 minutah. Če je vprašanje postavljeno več ministrom, imajo vsi
               skupaj na voljo 5 minut za odgovor. Poslanec, ki ne bo zadovoljen z odgovorom, lahko
               zahteva dopolnitev odgovora, ne more pa postaviti dodatnega vprašanja. Poslanke in
               poslance prosim, da ste na to tudi pozorni, ko boste postavljali vprašanja.
               Obrazložitev zahteve za dopolnitev odgovora poslanec predstavi v dveh minutah,
               dopolnitev odgovora pa sme trajati največ 3 minute. Poslanec, ki je postavil
               vprašanje, lahko zahteva, da se na naslednji seji opravi razprava o odgovoru
               predsednice Vlade, ministrice ali ministra. O tem odloči Državni zbor brez razprave.
               V primeru, da poslanec na postavljeno vprašanje danes ne bo dobil odgovora, mu morajo
               predsednica Vlade, ministrica in minister v 30 dneh predložiti pisni odgovor.
               Poslanec, ki je postavil vprašanje, na katerega ni bilo odgovorjeno, lahko izjavi, da
               vztraja pri ustnem odgovoru. V tem primeru bom vprašanje uvrstil na naslednjo redno
               sejo Državnega zbora.</p>
               <p>V zvezi s to točko dnevnega reda vas obveščam, da so se za danes opravičili
               naslednji ministri: gospod Karel Erjavec, minister za zunanje zadeve, dr. Uroš Čufer,
               minister za finance, ter mag. Dejan Židan, minister za kmetijstvo in okolje. Na
               e-klopi pa je tudi objavljen pregled poslanskih vprašanj, na katera v poslovniškem
               roku ni bilo odgovorjeno.</p>
               <p>Prehajamo pa najprej na predstavitev poslanskih vprašanj, ki so namenjena
               predsednici Vlade. Poslansko vprašanje bo najprej postavila gospa Romana Tomc,
               Slovenska demokratska stranka. Izvolite.</p>
               <p>Pred tem proceduralno, gospod Tanko, izvolite.</p>
            </sp>
            <sp who="SDZ6:TankoJože">

               <speaker>JOŽE TANKO (PS SDS):</speaker>

               <p>Hvala lepa, spoštovani predsednik.</p>
               <p>Pred seboj imamo obvestilo o tem, na koliko poslanskih vprašanj ni bilo odgovorjeno
               v predvidenem roku. Rad bi vas opozoril, da so štirje moji kolegi poslanci postavili
               poslanska vprašanja, in sicer dvema ministroma, tri gospodu Pličaniču in enega
               ministrici za delo Anji Kopač Mrak. Na ta vprašanja ni odgovorov že dva meseca ali
               štiri mesece, od dva do štiri mesece. Prej ste sami povedal, da je Vlada dolžna dati
               odgovor na vprašanje v 30 dneh tudi v primeru, če danes ne bo odgovora. Sedaj pa
               tukaj vidim, da gospodu Gorenaku bi moral minister Pličanič odgovoriti 30. junija, na
               eno drugo vprašanje, 17. julija, na vprašanje gospoda Čuša bi morala odgovoriti
               ministrica za delo 1. avgusta, gospodu Černaču pa tudi minister za pravosodje, in to
               19. avgusta. Te prekoračitve so nekajkrat večje od dopustnih oziroma od tistega
               normalnega roka za odgovor, zato bi lepo prosil, da ministri vsaj odgovorijo, če bomo
               dobili te odgovore v doglednem času, kajti zamuda dva, štiri mesece ali več
               pravzaprav izniči smisel poslanskega vprašanja. Ne govorimo potem več o odgovoru na
               poslanska vprašanja, ampak o neki informaciji, o nečem, kar ni morda več aktualno.
               Mislim, da bi tudi vodstvo Državnega zbora, predvsem gospod predsednik, moralo
               poskrbeti, da se ne pojavljajo tako dolge zamude pri odgovorih na vprašanja. Pa gre v
               nekaterih primerih za pomembne stvari, recimo v zvezi s preiskovanjem sumov kaznivih
               dejanj v Novi Ljubljanski banki. Vemo, da je bančni sistem ključen v tem času in
               odgovorov na pomembna vprašanja ni.</p>
               <p>Prosil bi, da zagotovite, da to prihaja v primernih rokih. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam za to pomembno proceduralno opozorilo. Upam, da so tudi vsi prisotni
               oziroma prisotna ministrica in ministri slišali to opozorilo in dejansko pričakujemo
               v Državnem zboru, da bodo odgovore na vprašanja v poslovniškem roku, mogoče bi bila
               tudi priložnost, da danes že v okviru odgovorov posameznega ministra, na katerega se
               nanaša vprašanje, nekako napove, do kdaj pa vendarle lahko pričakujemo ta odgovor.
               Zagotovo pa odgovor mora priti v najkrajšem možnem času od današnjega proceduralnega
               opozorila.</p>
               <p>Prehajamo na prvo poslansko vprašanje predsednici Vlade in gospa Romana Tomca,
               Slovenska demokratska stranka, je prva, ki bo postavila to vprašanje.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa za besedo, spoštovani predsednik. Kolegice in kolegi, spoštovana
               predsednica Vlade, ministri in ministrice!</p>
               <p>Slovenski državljani živijo vse slabše, njihov realni dohodek pada, dodatno pa jih
               skrbi tudi negotova prihodnost. Z ukrepi, ki dušijo gospodarstvo in ki dolgoročno
               rušijo socialno državo, pa na njihova ramena nalagate vedno večje breme. Mnogi teh
               bremen ne zmorejo več in so prisiljeni zaprositi za socialno pomoč. Kot pa da to še
               ne bi bilo dovolj, pa se jim v tem primeru, če lahko tako rečem, država usede še na
               njihovo premoženje. Varstveni dodatek, ki ga prejemajo tisti, ki imajo najnižje
               pokojnine, že dolgo ni več del pokojnine, ni več niti socialni prejemek, to je zgolj
               dolgoročni kredit, ki ga bodo morali vrniti, če ne drugi, njihovi potomci. Podobna
               past se nam obeta pri nepremičninskem davku. Če nekdo ne bo zmogel plačati davka, bo
               država obremenila njegovo nepremičnino. Država iz proračuna ali iz drugih skladov,
               blagajn izplačuje številne izdatke, razne subvencije, nepovratne pomoči, bonitete in
               tudi neke izjemne pokojnine. Tako na primer ZPIZ izplačuje več deset tisoč izjemnih
               pokojnin, njihova izplačila pa presegajo finančne učinke številnih zakonov, ki jih
               sprejemamo tu v Državnem zboru. Samo v letu 2012 je bilo za tako imenovane borčevske
               pokojnine, ki jih je še vedno skoraj 18 tisoč, in za upokojene bivše vojaške
               zavarovance, za tiste, ki dobijo del pokojnine kot včasih zaposleni v službi JLA je
               bilo izplačano več kot 62 milijonov evrov, v petih letih torej 300 milijonov evrov,
               čeprav te pokojnine nimajo nobene podlage v plačanih prispevkih. Plačujejo se torej
               iz javnih sredstev, pa ne delijo usode kot druga sredstva, ki so prav tako izplačana
               iz proračuna. Pri njih država ni zabeležila nobene obveznosti povračila in vračila v
               proračun. Država od nekih prejemnikov zahteva vračilo, od drugih pa ne. In gre za
               evidentno drugačno obravnavo.</p>
               <p>Spoštovana predsednica:</p>
               <p>Kako lahko zagotavljate, da še živimo v socialni državi, kjer socialna pomoč
               predstavlja zgolj kredit?</p>
               <p>Kaj boste naredili, da bodo vsi upravičenci deležni enake obravnave?</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo dajem predsednici Vlade mag. Alenki Bratušek.</p>
            </sp>
            <sp who="SDZ6:BratušekAlenka">

               <speaker>MAG. ALENKA BRATUŠEK:</speaker>

               <p>Najlepša hvala, spoštovana poslanka.</p>
               <p>Sem pa zelo vesela, da tudi s te strani parlamenta dobivam vprašanja o socialni
               državi. Ko smo v lanskem letu, ko sem še sedala z vami v poslanskih klopeh enkrat
               celo noč, sprejemali Zakon o uravnoteženju javnih financ, nekako niste bili tako
               socialno čuteči. Jaz bi vam želela povedati, da mislim, da že imate v Državnem zboru
               dva zakona s področja sociale, ki bosta uredila določene stvari, ki so bile mogoče v
               zadnjih dveh letih nekako malo slabše urejene. Treba je jasno povedati, da je
               dejstvo, da sta tako Zakon o uravnoteženju javnih financ kot Zakon o uveljavljanju
               pravic iz javnih sredstev v določeni meri posegla v socialno zakonodajo. Zato je tudi
               neodgovorno govoriti, da ko pripravljamo ukrepe, jih pripravljamo samo na prihodkovni
               strani. Dejstvo je, da so bili na tem področju kar konkretni prihranki, če pogledamo
               leto 2012 in dalje.</p>
               <p>Lahko gremo tudi skozi zakon, katere izboljšave v tem zakonu bomo naredili, da bodo
               socialno šibki na boljšem, kot so danes po sprejetju vašega zakona o uravnoteženju
               javnih financ. Kar se pa tiče pokojnin, spoštovana poslanka, pa jaz verjamem, da
               veste, da smo dobili kot država ustavno odločbo, po kateri moramo te pokojnine
               vračati, zato je naše delo še toliko težje. Jaz upam, da mi ne predlagate, da še
               enkrat naša vlada naredi enako napako, kot jo je naredila vaša vlada, ko je šla
               posegat v 143. člen Zakona o pokojninskem in invalidskem zavarovanju, ker to pa ni
               enaka država za vse, in to je povedalo tudi Ustavno sodišče. Kot sem že rekla, imamo
               zaradi tega oteženo konsolidacijo javnih financ – mislim, da približno 50 milijonov
               evrov bomo morali plačati tega, kar ste vi takrat protiustavno vzeli ljudem.</p>
            </sp>
            <sp who="SDZ6:VeberJanko">

               <speaker>PREDSEDNIK JANO VEBER:</speaker>

               <p>Hvala.</p>
               <p>Zahtevo za dopolnitev odgovora ima gospa Romana Tomc.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa še enkrat.</p>
               <p>Spoštovana predsednica, jaz vas nisem spraševala o tem, kaj je prejšnja vlada
               naredila narobe, jaz sem vas spraševala o tem, kaj boste vi naredili, da boste
               zagotovili pravično in enakopravno socialno državo za vse. Res je, popravljate Zakon
               o socialnem varstvu, ki je bil sprejet v času ministra Svetlika, vendar ti popravki
               še zdaleč ne bodo zagotovili tistih nujnih potrebnih sprememb na tem področju. In z
               drugimi ukrepi, kot so nove davčne obremenitve, se bo stanje v državi še poslabšalo.
               Socialni mir, ki ste ga kupili s tem, ko niste posegali v javni sektor, še ne morete
               enačiti z ohranjanjem socialne države. Celo nasprotno, zaradi tega bo socialna država
               na dolgi rok še bolj ogrožena. Neposredno zmanjšanje pokojnin in neposredno
               zmanjšanje plač pa ni edini način, kako zmanjšati socialni položaj upokojencev in
               zaposlenih. Vi dokazujete, da to delate na veliko bolj prefinjen način. Namesto da bi
               povišali dohodninsko stopnjo, ste enostavno ukinili usklajevanje. Namesto da bi
               selektivno posegli v najvišje izjemne pokojnine, ste zamrznili usklajevanje vseh
               pokojnin. Posegli boste na nepremičnine tistih, ki prejemajo socialne prejemke. Ne
               boste se pa dotaknili izjemnih pokojnin in vseh teh privilegijev.</p>
               <p>Spoštovana predsednica, ker bodo tudi dolgove bank plačevali vsi davkoplačevalci,
               tudi tisti, ki so na socialni pomoči, vas ponovno sprašujem:</p>
               <p>Ali se vam zdi pravično, da tisti, ki so najšibkejši, plačujejo to breme, drugi, ki
               pa prejemajo izjemne bonitete, izjemne dodatke pa ne?</p>
               <p>Prosim za odgovor.</p>
            </sp>
            <sp who="SDZ6:VeberJanko">

               <speaker>PREDSEDNIK JANO VEBER:</speaker>

               <p>Hvala.</p>
               <p>Možnost za dopolnitev odgovora dajem predsednici Vlade.</p>
            </sp>
            <sp who="SDZ6:BratušekAlenka">

               <speaker>MAG. ALENKA BRATUŠEK:</speaker>

               <p>Hvala.</p>
               <p>Spoštovana poslanka, socialna država je tudi to, da imajo vsi otroci brezplačno
               šolanje, brezplačno zdravstveno oskrbo. S posegi v javni sektor, kot jih predlagate
               vi in vaša stranka oziroma vaš predsednik, bi to ljudem onemogočili, to bi bili treba
               plačevati. To je prva stvar, da socialna država ne pomeni samo transferov iz
               državnega proračuna.</p>
               <p>Kar se tiče dohodninske olajšave in nevalorizacije, jaz mislim, da je prav, da tudi
               javno povemo, da oseba s povprečno mesečno plačo v Republiki Sloveniji bo morala
               zaradi tega zakona plačati približno 2 evra dohodnine več, odvisno, ali ima
               prijavljenega otroka ali ga nima. 2 evra na mesec. To, mislim, da je prav, da jasno
               in glasno in pošteno povemo našim državljanom.</p>
               <p>Lahko pa gremo skozi zakon, ko pravite, da nič ne naredimo za socialno najšibkejše,
               pa pogledamo, kaj v dveh zakonih, ki jih imate na mizi, bomo spremenili. Pri
               enostarševskih družinah uvajamo povišanje dodatka za enostarševsko družino na otroka
               pri denarni socialni pomoči. Uvajamo upoštevanje samo dela otroškega dodatka pri
               drugih pravicah po zakonu, tistega, kar se plačuje iz javnih sredstev. Pri odraslih
               osebah in starejših prejemnikih socialnih transferjev, pri osebah, ki so trajno
               nezaposljive, trajno nezmožne za delo ali so nezaposlene in so starejše od 63 let
               ženske oziroma 65 let moški oziroma pri družinah s takšno osebo uvajamo, da se kot
               premoženje ne upoštevajo denarna sredstva samske osebe do višine 2 tisoč 500 evrov
               oziroma družine do 3 tisoč 500 evrov, ampak bistveno bistveno nižje.</p>
               <p>Še kar nekaj stvari bi lahko, pa mi bo časa zmanjkalo, gremo zelo konkretno skozi,
               tudi štipendije za mladoletne dijake v polovičnem znesku, ki velja za polnoletne
               dijake oziroma študente, ohranjamo višino zneska otroškega dodatka za mladoletne
               dijake, ki do državne štipendije niso upravičeni. To velja za šesti dohodkovni razred
               in tako naprej. Še dve strani je teh ukrepov, ki izboljšujejo socialni položaj
               najšibkejših, kakršnega smo dobili – po katerikoli vladi že, gospa poslanka? Še
               enkrat, ne bomo pa delali protiustavnih ukrepov, za razliko od vas.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za postopkovni predlog ima gospa Romana Tomc.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Seveda podajam v skladu s poslovnikom predlog, da se o odgovoru predsednice Vlade
               opravi razprava. Očitno je, da predsednica ni razumela mojega vprašanja. Jaz nisem
               spraševala o novostih v socialni zakonodaji. Jaz sem vas, spoštovana predsednica,
               vprašala, ali se vam zdi pravično, da so ljudje z najnižjimi dohodki prejemniki
               socialne pomoči, prejemniki varstvenih dodatkov in tisti, ki ne bodo zmogli plačati
               davka na nepremičnine, kaznovani še s tem, da država poseže na njihovo premoženje. In
               na drugi strani, ali se vam zdi pravično, da ljudje, ki že več desetletij prejemajo
               izjemne pokojnine, ki so ustvarili bančne luknje, tajkunske kredite, da na njihovo
               premoženje ne bo poseženo. Nisem še slišala za nikogar od teh, ki bi razglasil osebni
               stečaj.</p>
               <p>Spoštovana predsednica Vlade, za 116 tisoč brezposelnih, za več kot 50 tisoč tistih,
               ki prejemajo minimalno plačo, za več kot 100 tisoč prejemnikov pokojnin, katerih
               pokojnine so nižje od 500 evrov, je to izredno pomembno vprašanje. Pomembno vprašanje
               za njih je, ali še živijo v pravični socialni državi, ali so deležni relativno
               enakega bremena pri reševanju krize, kot tisti, ki imajo mnogo mnogo več in si to,
               kar imajo, niso pridobili ne z delom, ne s poštenim življenjem, pač pa kot neko
               boniteto ali pa na sumljiv način.</p>
               <p>Pravite, da naj bi k reševanju krize enakopravno prispevali vsi. Vaši odgovori, vaše
               poteze, dvigovanje davkov, dvigovanje cene prevoza za šolske otroke, dvigovanje cene
               vinjet in ne nazadnje nepremičninski davek govorijo o tem, da si socialno državo
               predstavljate zelo zelo po svoje. Vaše besede ne gredo skupaj z vašimi dejanji. Z
               vašimi potezami uničujete socialno državo, povečujete razlike med ljudmi in vnašate
               med ljudmi nemir in nezadovoljstvo.</p>
               <p>Zato še enkrat, ker predsednica Vlade ni odgovorila na nobeno od mojih vprašanj in
               ker gre za izredno pomembno problematiko, ki zadeva, bom rekla, vse ljudi v tej
               državi, predlagam, da o njenem odgovoru opravimo širšo razpravo.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>S tem smo zaključili prvo vprašanje.Prehajamo na drugo, ki ga bo postavil gospod
               Jakob Presečnik, Slovenska ljudska stranka. Nanj bo pa odgovorila predsednica Vlade.</p>
               <p>Izvolite, gospod Presečnik.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>Hvala lepa za besedo, gospod predsednik. Spoštovana gospa predsednica Vlade,
               ministrici, ministri, kolegice in kolegi!</p>
               <p>Moje vprašanje se nanaša na investicije oziroma nepotrjeno investicijo na osrednjem
               slovenskem letališču, na ljubljanskem letališču Brnik. Dejstvo je, in tega se
               zagotovo vsi zavedamo, da je osrednje slovensko letališče eno od najpomembnejših oken
               v svet. Podobno kot Luka Koper, podobno kot železniški sistem, podobno kot cestna
               infrastruktura, avtocestni projekti itd. Torej na področju mobilnosti prebivalstva
               Slovenije, predvsem pa ljudi, ki prihajajo v Slovenijo, je zagotovo pomembna točka,
               in če to vse zapremo, lahko zagotovo tudi zapremo državo.</p>
               <p>Prva faza na letališču Brnik, torej jaz povzemam nekatere podatke, ki so bili v teh
               zadnjih mesecih objavljeni v medijih in so dostopni vsem torej prva faza je bila
               obnovi letališča predana leta 2007, to je pred predsedovanjem Slovenije v Evropi.
               Projekt modernizacije letališča Brnik je vključen v resolucijo o nacionalnem programu
               razvoja civilnega letalstva do leta 2020, ki je bil potrjen tudi v prejšnjih sklicih
               Državnega zbora. Projekt je potrjen s strani Evropske komisije o sofinanciranju tega
               prepotrebnega projekta. Mislim, da gre za okrog 15 milijonov evrov, ki bodo ob
               neizvedbi tega projekta sredstva izgubljena. Gre za to, da ima letališče okrog 35
               milijonov lastnih sredstev in samo delno, okrog 6 milijonov, so za to investicijo
               potrebni krediti. Državi so bile odvzete glasovalne pravice, vendar Vlada po
               informacijah ni storila nič, da bi te glasovalne pravice pridobila nazaj. Po
               informacijah ministrtva za infrastrukturo in prostor podpira to investicijo. Na
               skupščini pa so mali delničarji to investicijo, kot je vsem dobro znano, iz ne vem
               kakšnih interesov tudi zavrnili.</p>
               <p>Sprašujem vas to, kar sem že pisno nakazal:</p>
               <p>Kakšna je vaša vizija razvoja letalskega prometa v Sloveniji, razvoja letališča
               Brnik?</p>
               <p>Kako nameravate zagotoviti, da bo ljubljansko letališče, ne glede na lastništvo,
               ostalo slovensko okno v svet predvsem pa resen igralec v regiji in ne samo podružnica
               katerega od okoliških letališč?</p>
               <p>Hvala lepa za odgovor.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Besedo za odgovor dajem predsednici Vlade.</p>
            </sp>
            <sp who="SDZ6:BratušekAlenka">

               <speaker>ALENKA BRATUŠEK:</speaker>

               <p>Hvala, spoštovani poslanec!</p>
               <p>Najprej vam naj povem, da smo želeli pridobiti glasovalne pravice. Sod, ki opravlja
               z našim premoženjem, je to zahtevo dal, pa na žalost nismo bili uslišani. Jaz se ne
               bom spuščala v pravice drugih organov. Dejstvo je, da nam glasovanje na skupščini ni
               bilo omogočeno.</p>
               <p>Kar pa se tiče razvoja tega letališča, pa jaz mislim, da mi vsi skupaj moramo
               stremeti k temu, da se bo število potnikov na tem letališču povečalo – in kar je še
               pomembneje, da se bo povečalo število destinacij, kamor se s tega letališča da leteti
               oziroma od drugod na naše letališče prileteti. Zakaj pa so se mali delničarji
               odločili, kot so se, to pa boste moral vprašati njih, ne mene kot predsednico.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Zahtevo za dopolnitev odgovora ima gospod Jakob Presečnik.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>Mislim, da ste navedli pozitivno željo Vlade, da je treba zagotoviti letališču Brnik
               večje število potnikov. To večje število potnikov je bilo dejansko izvršeno v vseh
               letih, mislim, da do leta 2008, stalno se je povečevalo število potnikov. Po
               podatkih, ki jih imam – ampak ne misliti, da krivim vas, pa zadeva od leta 2008
               izgleda približno tako, jaz imam te podatke. Leta 2008 je bilo na ljubljanskem
               letališču okoli milijon 670 tisoč potnikov. To število se je zaradi krize bistveno
               zmanjševalo v vseh teh letih in je lansko leto doseglo rekordno nizko stopnjo s
               številko slabih milijon 200 tisoč potnikov. Mislim pa, da imam pravi podatek. Za
               primerjavo naj povem, da je zagrebško letališče v tem času – leta 2008 najprej
               izgubilo določeno število potnikov, nato je ta številka naraščala in ima danes
               oziroma lansko leto okoli 200 tisoč več potnikov, kot jih je bilo v letu 2008. Graško
               letališče je ostalo na približno tem nivoju.</p>
               <p>Pa še nekaj o teh regionalnih letališčih okoli nas. Zagotovo imate podatek, da je
               zagrebško letališče za oddajo koncesije, ne za prodajo, za oddajo koncesije, da
               prične v letošnji zimi z izgradnjo novega terminala za okoli 5 milijonov potnikov z
               jasno željo, da postane regionalno letališče. Podobne želje ima seveda tudi beneško.
               Ampak ker mi je zmanjkalo časa, vas prosim tudi za komentar teh podatkov.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo za dopolnitev odgovora dajem predsednici Vlade.</p>
            </sp>
            <sp who="SDZ6:BratušekAlenka">

               <speaker>MAG. ALENKA BRATUŠEK:</speaker>

               <p>Gospod Presečnik, kaj naj rečem, v celoti se strinjam z vami in tudi s temi podatki.
               Velika večina svetovnih letališč raste z 2 do 4 %, če govorimo o številu potnikov.
               Zato je očitno pri nas res nekaj zelo zelo narobe. Zato še enkrat to, kar sem na
               začetku povedala, da jaz upam, da je naš skupni cilj, da je treba zagotoviti na tem
               letališču več stika s svetom, več destinacij, kamor bomo z našega letališča lahko
               leteli oziroma na to letališče prileteli in posledično s tem pride tudi rast
               potnikov. Dejstvo je, leta 2008, vemo iz znanega razloga, to je predsedovanje, je
               bilo to število potnikov maksimalno, zdaj pa vsako leto na žalost pada. Zato upam in
               verjamem, da naš skupni cilj je, da povečamo število potnikov na tem letališču kot
               povezavo z različnimi konci sveta. Zato pa tudi iščemo strateškega partnerja, ki bi
               zagotovil razvoj podjetja točno v tej smeri, o kateri sva danes govorila oba.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Postopkovno zahtevo ima gospod Presečnik.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>V skladu s poslovnikom predlagam, da opravimo razpravo o odgovoru predsednice Vlade.
               Mislim, da je to izredno izredno pomembno vprašanje, ali se bo Slovenija tudi na ta
               način, tudi s tem projektom, z razvojem letališča Brnik razvijala naprej ali se ne
               bo. Jaz mislim, da so sodobna letališča, sodobne prometne povezave predpogoj za
               prisotnost tujih gospodarstvenikov, tujih investitorjev, tujih diplomatskih
               predstavništev, v nasprotnem primeru bomo zagotovo vse to izgubili, kot sem že prej
               rekel. Strinjam se, da rabimo aktivne investitorje, vendar je treba razmišljati tudi
               o tem. Prej sem omenil zagrebško letališče, Hrvaška ni prodala letališča, Hrvaška je
               oddala koncesijo in s koncesijsko pogodbo lahko država bistveno bolj vpliva na razvoj
               nekega objekta prometne infrastrukture kot s samo prodajo. Jaz se preprosto bojim, da
               bo brniško letališče postalo neko manjše letališče z zračnim trolejbusom, jaz to
               imenujem, do nekega večje letališča v bližini, od koder bodo možni poleti na vse
               destinacije. Tega se jaz zagotovo najbolj bojim.</p>
               <p>Zakaj pa to sprašujem vas in ne ministra za infrastrukturo in prostor? Zaradi tega,
               ker sem poslušal njegove izjave, da je pozitivno naravnan na to investicijo. To je en
               razlog. Drugi razlog pa je, da ste se vi ob srečanju v Benetkah, po medijih povzemam,
               pogovarjali s potencialnim investitorjem, z upravo beneškega letališča. In ravno to
               se mi zdi izredno nevarno, da ne bomo dobili aktivnega investitorja, ampak bomo
               dobili nekoga, ki bo z zračnim trolejbusom pritegnil na svoje letališče potnike z
               Brnika. To je največja bojazen.</p>
               <p>Kot pa sem že uvodoma rekel, pa predlagam glasovanje o tem, da razpravljamo o
               odgovoru predsednice Vlade. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>S tem smo zaključili drugo vprašanje.</p>
               <p>Prehajamo na tretje vprašanje, ki ga bo postavil mag. Matej Tonin, Nova Slovenija,
               odgovor pa bo podala predsednica Vlade.</p>
               <p>Izvolite, gospod Tonin.</p>
            </sp>
            <sp who="SDZ6:ToninMatej">

               <speaker>MAG. MATEJ TONIN (PS NSi):</speaker>

               <p>Spoštovana predsednica Vlada, spoštovani ministrski zbor, drage kolegice in kolegi!</p>
               <p>V času krize je pravičnost magična beseda, tako ali drugače. Bremena v krizi morajo
               biti pravično porazdeljena. Če te pravičnosti ni, potem se v družbi ustvarjajo
               napetosti in ljudje definitivno niso pripravljeni nositi bremena kakršnekoli krize.
               Ampak kot stvari danes stojijo, se zdi, da tisti, ki so to krizo povzročili in so
               zanjo odgovorni, praktično bremena te krize ne nosijo. Nosijo pa jo navadni ljudje,
               medtem ko tisti, ki so za krizo odgovorni, še naprej uživajo v svojih razkošnih vilah
               in jahtah. Da bi te stvari lahko bolje uredili, je bil pred dvema letoma sprejet
               zakon o odvzemu premoženja nezakonitega izvora. Takrat je bil pospremljen z
               naslednjimi besedami: <q>"Upamo, da se tajkunom tresejo hlače."</q> To so ob predstavitvi
               zakona o odvzemu nezakonito pridobljenega premoženja pogumno napovedovali
               predlagatelji iz vrst SD, Zares, LDS in DeSUS. Rekli so še: <q>"Po novem bo lahko
               državni tožilec že ob presoji suma, ali je šlo za kaznivo dejanje, torej na stopnji
               predkazenskega postopka, civilnemu sodišču predlagal, naj zamrzne oziroma odvzame
               premoženje domnevno nezakonitega izvora."</q> To so bile besede pred dvema letoma, letos
               septembra, natančneje 9. septembra pa je minister Pličanič v enem izmed poslanskih
               vprašanj odgovoril eni izmed poslank, da do zdaj ni bil končan še noben postopek za
               odvzem nezakonito pridobljenega premoženja. To sporočilo se mi zdi izjemno slabo in
               dejansko govori v prid tistih, ki ga v današnji družbi kronajo, v naših koncih rečemo
               serjejo, ampak še naprej uživajo sadove svojega dela v vilah in jahtah, medtem pa
               tisti, ki so že morebiti zaprti, pa za 80 evrov na račun države opravljajo razna
               knjižničarska posla. To enostavno niso stvari, na katere bi morali biti ponosni.</p>
               <p>Zato vas, spoštovana predsednica vlade, sprašujem:</p>
               <p>Kaj bomo naredil za učinkovitejši odvzem nezakonito pridobljenega premoženja?</p>
            </sp>
            <sp who="SDZ6:VeberJanko">

               <speaker>PREDSEDNIK JANO VEBER:</speaker>

               <p>Hvala.</p>
               <p>Besedo za odgovor dajem predsednici Vlade.</p>
            </sp>
            <sp who="SDZ6:BratušekAlenka">

               <speaker>MAG. ALENKA BRATUŠEK:</speaker>

               <p>Hvala.</p>
               <p>Spoštovani poslanec, jaz vem oziroma sem prepričana, da vi dobro veste, da jaz kot
               predsednica vlade v te postopke ne smem posegati. Tako naj vam že takoj na začetku
               povem, da niti Vlada niti Ministrstvo za pravosodje kot ministrstvo nimata pravne
               podlage za zbiranje statističnih podatkov o tem zakonu oziroma še manj siliti
               kogarkoli, kako je te postopke treba speljati. Jaz se strinjam, da bi bilo treba to
               peljati hitreje. Je pa dejstvo, da se je Zakon o odvzemu premoženja nezakonitega
               izvora začel uporabljati 31. maja 2012, da je rok po tem zakonu leto dni, iz
               objektivnih razlogov pa se ta rok lahko podaljša še za pol leta. Tako da kakorkoli
               nam je všeč ali nam ni všeč, pa tukaj stojim na vaši strani, se ta rok v bistvu še ni
               iztekel. Dejstvo pa je, mi lahko zaprosimo za podatke, nikakor pa nikogar ne smemo
               siliti, da dela hitreje, vi veste, kaj je v pristojnosti pravosodja in kako vlada ne
               sme posegati v drugo vejo oblasti, kar je edino prav. Vam pa lahko povem, po podatkih
               Okrožnega sodišča v Ljubljani bo poravnalni in prvi narok za glavno obravnavo
               predvidoma razpisan v začetku decembra, to je za eno zadevo. Po podatkih, prejetih od
               Vrhovnega državnega tožilstva, je bila do konca leta 2012 uvedena finančna preiskava
               v šestih primerih, v juliju 2013 je bila vložena prva, pred kratkim pa tudi druga
               tožba na pristojno sodišče, na podlagi katere se je začel civilni postopek za odvzem
               premoženja nezakonitega izvora. Mislim, da so ti podatki tudi javno dostopni, tako da
               si jih lahko sproti pogledate tudi na spletu.</p>
               <p>Seveda pa policija, skladno s svojimi pristojnostmi, davčna in carinska uprava
               skladno s svojimi pristojnostmi, zelo, zelo aktivno sodelujejo v postopkih, ki jih
               peljejo drugi. Bi pa tukaj posebej želela poudariti spremembo Zakona o davčnem
               postopku, kjer ne glede na kazensko odgovornost vpeljujemo postopek, kjer lahko
               premoženje, katerega izvora se ne da dokazati, obdavčimo s 70 %, kar pa ne pomeni, da
               ljudje, ki jih bo ta davčna obremenitev doletela, ne bodo kazensko odgovarjali za to,
               za kar morajo odgovarjati. Verjamem pa, da se oba strinjava, da je treba te zadeve
               pripeljati do konca tam, kjer jim je mesto, to so sodišča, in ne ljudem soditi
               medijsko. Zadnjič sem vas poslušala na eni oddaji, kjer ste tudi vi bili, bom rekla,
               kar velik kritik medijev, kako se lotevajo posameznikov, naj gre za politike,
               gospodarstvenike in tako naprej. Jaz se strinjam, naj se stvari peljejo do konca tam,
               kjer se morajo peljati, na zakonit in ustaven način, ker če bodo ti postopki padali
               pred Ustavnim sodiščem, bo to na koncu državo skupaj z obrestmi stalo še veliko,
               veliko več.</p>
               <p>Kot pa sem že rekla, absolutno podpiram tako ta zakon kot vse postopke in naj se
               stvari pripeljejo do konca čim prej. Davčna uprava pa absolutno že kar nekaj
               postopkov tega tako imenovanega davčnega razkoraka pelje, peljala pa bo še bolj
               intenzivno naprej. To pa je v pristojnosti davčne uprave, za razliko od vseh prej
               povedanih stvari. Pa verjamem, da dobro veste, da Vlada pri tem ne more storiti
               veliko, na žalost.</p>
            </sp>
            <sp who="SDZ6:VeberJanko">

               <speaker>PREDSEDNIK JANO VEBER:</speaker>

               <p>Zahtevo za dopolnitev odgovora ima mag. Matej Tonin.</p>
            </sp>
            <sp who="SDZ6:ToninMatej">

               <speaker>MAG. MATEJ TONIN (PS NSi):</speaker>

               <p>Spoštovana predsednica, meni je popolnoma jasno, da vi kot predsednica Vlade ne
               morete posegati v konkretne postopke, niti ne more tega početi Vlada, ima pa vaša
               vlada in vaša koalicija odgovornost, da v Državnem zboru predlaga zakone in ukrepe,
               ki bodo šli v smer izboljšanja tega področja. To pa je vaša naloga in vaša možnost.
               Kot se je do sedaj izkazalo v teh dveh letih, ta zakon o odvzemu nezakonito
               pridobljenega premoženja enostavno ni bil učinkovit.</p>
               <p>Moje vprašanje je šlo v smeri in zato vas zdaj še enkrat postavljam vprašanje:</p>
               <p>Kaj bodo vaši konkretni ukrepi, da se bo to področje izboljšalo?</p>
               <p>Jaz bi vam svetoval, da se malce zgledujemo tudi po drugih državah. Ni treba, da
               odkrivamo toplo vodo, če je topla voda že odkrita. Samo, na primer, če se obrnete v
               sosednjo Italijo, kjer imajo dolgoletne izkušnje z bojem proti mafiji, tam odvzemajo
               na stotine premoženja. In samo en citat vam lahko preberem samo za občutek, <q>"... ko
               ujamejo koga iz seznama skrajnih kriminalcev, mu še isti trenutek zasežejo vse
               imetje, nepremičnine in premičnine. Postopek zajame tudi vse družinske člane
               aretiranega in marsikdaj še druge člane mafijskega klana, če jih le odkrijejo.
               Prevečkrat v preteklosti se je menda zgodilo, da so premoženje po aretacijah
               obvladovale soproge mafijskih botrov."</q> Torej, da ne govorim v primeru v Srbiji. V
               Srbiji so na primer leta 2009 sprejeli zakon in so v prvem letu veljavnosti tega
               zakona že odvzeli za 100 milijonov premoženja. Lahko se spomnite številne hotele in
               druge vile, ki so jih zasegli Darku Šariću. Ampak bistvena stvar pri vseh teh
               sosednjih državah je, da najprej odvzamejo premoženje, potem pa šele sledi sodni
               postopek, v katerem se dokazuje, ali je to premoženje odvzeto oziroma pridobljeno po
               pravilni poti.</p>
               <p>Kakšni bodo vaši konkretni ukrepi na tem področju?</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo za dopolnitev odgovora dajem predsednici Vlade.</p>
            </sp>
            <sp who="SDZ6:BratušekAlenka">

               <speaker>ALENKA BRATUŠEK:</speaker>

               <p>Predlog spremembe zakona, ki je praktično že pripravljen, ampak to je spet samo
               sprememba zakonodaje in jaz kot predsednica Vlade vam ne morem zagotoviti, da bodo
               potem ti postopki tekli hitreje. Jaz, ko sem bila še poslanka, sem večkrat spraševala
               kolegico, ki še sedi z vami, če se sodišče oziroma tiste, ki postopke peljejo, da
               zavezati, da je v določenem času te postopke treba pripeljati h koncu. In odgovor je
               bil vedno isti, da ne. Na žalost so samostojni, delajo tako hitro, kot lahko delajo.</p>
               <p>Kot rečeno, predlagali bomo spremembo zakonodaje in zdaj glede na vse povedano
               očitno lahko pričakujemo tudi vašo podporo.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Postopkovno zahtevo ima mag. Tonin.</p>
            </sp>
            <sp who="SDZ6:ToninMatej">

               <speaker>MAG. MATEJ TONIN (PS NSi):</speaker>

               <p>Spoštovani!</p>
               <p>Jaz bi vendarle predlagal, da Državni zbor, ki ima to vlogo, da tukaj lahko določene
               stvari premakne naprej, opravi razpravo na tem področju. Ko poslušam odgovore
               ministrov, tudi morda predsednice Vlade, se vse prevečkrat zdi, da iščemo razloge,
               zakaj se nekaj ne da. Jaz bi pa rad, da bi Državni zbor iskal predvsem razloge, kako
               in na kakšen način bomo lahko določene stvari storili in jih premaknili naprej. Kot
               sem rekel, ne želim, da odkrivamo toplo vodo, ampak mene kot poslanca zanima, zakaj
               določena stvar funkcionira v Italiji, zakaj določena stvar funkcionira v Nemčiji, v
               Srbiji in še kje drugje, pri nas pa kot da se ne da popolnoma nič storiti, predvsem
               pa poslušamo odgovore, zakaj to ni možno, namesto da bi to energijo posvetili temu,
               kako iskati odgovore na ta, se strinjam, zelo zapletena in težka vprašanj.</p>
               <p>Jaz sem prepričan, da bi moralo biti v interesu vseh, ki sedimo v Državnem zboru, da
               opravimo to razpravo o teh temah, da najdemo način tudi za bolj pravično Slovenijo.
           </p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>S tem smo zaključili s tretjim vprašanjem.</p>
               <p>Prehajamo na četrto vprašanje, ki bo postavljeno predsednici Vlade. Postavila pa ga
               bo mag. Katarina Hočevar, Državljanska lista.</p>
            </sp>
            <sp who="SDZ6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Spoštovana predsednica, ministrski zbor, kolegice in kolegi! Lepo
               pozdravljeni tudi v imenu Državljanske liste.</p>
               <p>Konec maja smo v Državnem zboru z veliko večino odprli spremembo 148. člena Ustave
               in s tem potrdili vpis fiskalnega pravila v naš najvišji pravni akt. Vendar pred
               petimi meseci s tem naloge še nismo opravili do konca, ker s takratno potrditvijo je
               bila samo vladi dana visoka podpora, da začne s pripravo tako imenovanega izvedbenega
               zakona. Ustavni zakon določa, da mora Državni zbor ta izvedbeni zakon potrditi v
               šestih mesecih, in sicer z dvotretjinsko večino vseh poslancev.</p>
               <p>Zato me zanima, spoštovana predsednica:</p>
               <p>Kako daleč je Vlada s pripravo tega zakona?</p>
               <p>Ali mogoče že lahko nakažete oziroma predstavite določene rešitve v izvedbenem
               zakonu?</p>
               <p>Predvsem pa me zanima:</p>
               <p>Kakšno vlogo ima pri pripravi tako imenovana Strokovna skupina, ki je bila imenovana
               s strani Ustavne komisije in ki je sodelovala pri pripravi ustavnega zakona?</p>
               <p>Mislim, da se vsi strinjamo, da le strokovno oblikovan predlog in pa zakon bo
               zagotovil boljšo prihodnost prihodnih generacij, kar je naš skupen cilj vseh.</p>
               <p>Že v lanskem poletju smo nekako sodelovali pri takratnem predlogu izvedbenega zakona
               in takrat sem tudi sama dejala, da je žalostno in da ni dobra popotnica, da se sedem
               političnih strank ne more zmeniti o sedmih členih, ki jih je takratni predlog
               vseboval. Takrat smo imeli tudi različna stališča o tem, ali je tako imenovani
               fiskalni svet potreben ali ne.</p>
               <p>Zanima me:</p>
               <p>Ali je vaše mnenje, da je to še ena institucija ali pomembno sidro na področju
               javnih financ, ki bi imela nekako predhodni nadzor pri sprejemanju proračuna, in ali
               mislite, da je to za vsakokratno vlado lahko pomembno svetovalno telo?</p>
               <p>Hvala za odgovor.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Besedo dajem predsednici Vlade za odgovor.</p>
            </sp>
            <sp who="SDZ6:BratušekAlenka">

               <speaker>MAG. ALENKA BRATUŠEK:</speaker>

               <p>Najlepša hvala za vprašanje, spoštovana poslanka.</p>
               <p>Osnutek zakona je na strokovni ravni pripravljen. Pripravljeni so tudi prvi potrebni
               izračuni, zato mislim, da lahko v kratkem pričakujemo začetek politične razprave
               poslanskih skupin na to temo, ker tudi za ta zakon potrebujemo dvotretjinsko večino.</p>
               <p>Tu bi želela še enkrat poudariti vlogo Pozitivne Slovenije pri sprejemanju tega
               fiskalnega pravila. Mi smo podprli postopek za spremembo ustave, ko je bila želja
               tedanje koalicije, da bi ta konsolidacija bila zelo zelo hitra, da bi moral biti
               proračun že uravnotežen do leta 2015. Sedaj ste soočeni, kakšne probleme to pomeni,
               ko pogledate proračun za leto 2015. Takrat smo rekli ne vnosu fiskalnega pravila. Ko
               smo se pa dogovorili, da bo ta konsolidacija postopna, in to bo s tem zakonom urejeno
               na takšen način, postopno, je pa tudi Pozitivna Slovenija omogočila spremembo ustave.
               In s tem zakonom bomo zagotovili to postopnost.</p>
               <p>Kot ste že sami povedali, je treba v zakonu rešiti še kar veliko stvari. Od
               podrobnejših definicij posameznih pojmov, kdaj se šteje, da je načelo srednjeročno
               uravnoteženo oziroma da je to doseženo, kaj je načelo previdnosti pri načrtovanju in
               ocenjevanju, določiti fiskalno pravilo za posamezne institucionalne enote sektorja
               države. Če želimo omejiti celoto, bo treba omejiti tudi vsakega posameznika, kaj so
               tiste izjemne okoliščine, pri katerih je dovoljeno odstopanje, in ne nazadnje tudi
               kaj je s fiskalnim svetom.</p>
               <p>Sedaj vam bom povedala svoje osebno mnenje, ne mnenje Vlade. Jaz mislim, da država
               fiskalni svet potrebuje, da to ni še ena dodatna ovira, ki bi kakorkoli oteževala
               delo vlade oziroma koalicije. Je pa treba naloge te fiskalnega sveta definirati tako,
               da nikakor ne posega, tudi po ustavi, po avtonomnosti poslancev. Poslanci v tem
               državnem zboru odločate po svoji vesti. Nihče vam ne sme povedati ali pa naj vam ne
               nalaga, kako in kaj je treba glasovati. Konec koncev obstoječi zakon o javnih
               financah predvideva fiskalni svet, zdaj je samo vprašanje oblike organiziranosti tega
               fiskalnega sveta. Ampak vse, o čemer sem danes govorila in odgovarjala, bo predlog,
               jaz verjamem, da v kratkem, razprave znotraj Državnega zbora. In še enkrat poudarek,
               da tudi za ta zakon potrebujemo dvotretjinsko, se pravi zelo široko podporo. Jaz
               verjamem, če smo takrat pri vnosu fiskalnega pravila v ustavo našli razumno rešitev,
               da smo to lahko vsi skupaj podprli, bomo enako razumno rešitev za postopno
               konsolidacijo javnih financ, kjer ne bomo ubijali socialne države, in vesela sem, da
               se tudi največja opozicijska stranka zdaj zavzema, da Slovenija mora ostati socialna
               država, tako da verjamem, da bomo našli skupni jezik tudi pri tem zakonu. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za dopolnitev odgovora ima mag. Katarina Hočevar.</p>
            </sp>
            <sp who="SDZ6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Hvala.</p>
               <p>Saj niti ni zahteva, ampak mogoče samo sugestija, da upam, da bomo res poslanci ta
               predlog čim prej dobili v Državni zbor, ker ta 6-mesečni rok nas nekako tudi
               zavezuje, po drugi strani pa upam, da bo opozicija tudi pripravljena na sodelovanje
               in da ne bomo gledali levo-desno, ampak skupni cilj, da ta zapis skupaj z izvedbenim
               zakonom čim prej spravimo pod streho. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Odgovor želi dopolniti tudi predsednica Vlade.</p>
            </sp>
            <sp who="SDZ6:BratušekAlenka">

               <speaker>MAG. ALENKA BRATUŠEK:</speaker>

               <p>Glede vključenosti strokovnjakov k pripravi tega zakona so bili vključeni
               strokovnjaki. Treba pa je vedeti, da v tej fazi, ko se je zakon pripravljal, so bili
               bolj pomembni strokovnjaki z ekonomskega področja kot pa pravnega. Tako da mislim, da
               je do tega trenutka bil samo en član te obstoječe strokovne komisije vključen, bomo
               pa z veseljem vključili tudi ostale.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>S tem smo zaključili z vprašanji, ki so postavljena predsednici Vlade. Naj vas
               obvestim, da bomo o vaših predlogih, ki so bili podani za razpravo o odgovoru
               predsednice Vlade in bi se opravila na naslednji seji Državnega zbora, glasovali v
               četrtek, 24. oktobra, v okviru takratnih glasovanj. Predsednici Vlade mag. Alenki
               Bratušek se zahvaljujem za podane odgovore. Prehajamo na naslednja vprašanja poslank
               in poslancev.</p>
               <p>Robert Hrovat, Slovenska demokratska stranka, bo postavil vprašanje ministrici za
               delo, družino, socialne zadeve in enake možnosti dr. Anji Kopač Mrak.</p>
            </sp>
            <sp who="SDZ6:HrovatRobert">

               <speaker>ROBERT HROVAT (PS SDS):</speaker>

               <p>Hvala lepa za besedo.</p>
               <p>Spoštovana ministrica za delo, družino, socialne zadeve in enake možnosti! Pri
               pogajanjih pri tem nepravičnem zakonu o davku na nepremičnine sem vas videl sedeti ob
               premierki Alenki Bratušek, kar pomeni, da ste bili ena izmed ključnih načrtovalk
               zakona o davku na nepremičnine. Podobno lahko rečem tudi za mag. Židana, ministra za
               kmetijstvo in okolje. Glejte, ste članica Socialnih demokratov in ministrica iz kvote
               Socialnih demokratov. Torej iz stranke, katera se v besedah deklarira za socialno,
               ampak, jaz bi tukaj rekel, predvsem v besedah. Kaj pa v praksi? V praksi višate
               davke, ki najbolj udarijo socialno najšibkejše sloje ljudi v Sloveniji, govorim
               seveda o davku na dodano vrednost in davku na nepremičnine, ki ga bomo kmalu
               sprejemali. Zakon o davku na nepremičnine je neživljenjski in bo nekaterim družinam
               povzročil skrbi, morda celo brezizhoden položaj. Po statistiki je pod pragom revščine
               v Sloveniji več kot 200 tisoč ljudi, številka se približuje 300 tisoč ljudem. In zdaj
               tisto najpomembnejše, česar statistika ne zaznava. Statistika ne zaznava ljudi, ki si
               poleg plačila položnic in nakupa poceni hrane ne morejo privoščiti ničesar
               drugega.</p>
               <p>Spoštovana ministrica:</p>
               <p>Kaj ste na pogajanjih izbojevali za to skupino ljudi, ki se komaj prebija iz meseca
               v mesec in ki za vsak cent dvakrat premisli, za kaj ga bodo porabili?</p>
               <p>Glejte, ti ljudje so si hiše in stanovanja zgradili s svojimi rokami, s svojimi
               žulji, večinoma še v prejšnjem stoletju, njihova vrednost nepremičnin danes zagotovo
               ne odraža njihovega ekonomskega stanja. Dodatna položnica, ki bo na vsako
               gospodinjstvo prišla junija, bo velik šok. Šok za ljudi, ki so vse življenje delali
               pošteno in si trgali od ust, da so si ustvarili svoj dom. A si predstavljate ljudi,
               ki živijo težko in si ne morejo ničesar privoščiti, vi pa jih posiljujete z davkom,
               ki ga marsikdo ne bo sposoben plačati. In kot izhod iz sile si drznete predlagati, da
               se lahko davčni dolg vpiše v zemljiško knjigo, kar pomeni, da se plačilo davka plača
               ob spremembi lastništva, torej lahko tudi po smrti lastnika. Revnejšim ljudem boste s
               tem načinom zagrenili še zadnje ure njihovega življenja. Najbrž se bodo spraševali na
               smrtni postelji, kako bodo obremenili svoje potomce ali pa kako so obremenili svoje
               potomce. Ta zakon ni človeški in ni pravičen.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo za odgovor dajem dr. Anji Kopač Mrak.</p>
            </sp>
            <sp who="SDZ6:KopačMrakAnja">

               <speaker>DR. ANJA KOPAČ MRAK:</speaker>

               <p>Hvala, gospod Hrovat za vprašanje.</p>
               <p>Sicer bi verjetno lahko postavil vprašanje o nepremičninskem davku ministru za
               finance, ampak kot članica Vlade se seveda od tega davka ne morem in tudi ne bom
               rekla, da je zanič in da je nesprejemljiv, bom povedala, da kot članica te vlade in
               kot podpredsednica Delavske zveze znotraj moje lastne stranke sem naredila vse, da bo
               ta davek bistveno manj obremenil tiste, ki so najbolj socialno ogroženi in predvsem
               tiste, za katere kot resorna ministrica nosim največ odgovornosti, to so tisti, ki so
               socialno ogroženi v tej državi. Davek, če ga pogledate, je tudi na predlog našega
               ministrstva dal spremembe, in sicer 11. člen zelo pomembno dopolnitev v tem predlogu
               zakona, ki je pred vami, pravi, da tisti, ki so prejemniki denarne socialne pomoči
               ali varstvenega dodatka v preteklem letu več kot 6 mesecev, se jim zniža višina davka
               za 50 %. Meni se zdi to pomembna dopolnitev tega zakona in hkrati, ker pokrivamo tudi
               področje invalidske problematike, je tudi v zakonu rešitev, da se tistim, ki
               uporabljajo invalidski voziček, torej paraplegiki, tetraplegiki, distrofiki, osebe s
               cerebralno paralizo, za 30 % zniža odmerjeni davek, ker po drugih zakonih, zakon o
               graditvi, in drugih pravilnikih imajo pravico do 30 % večje površine bivalne
               površine.</p>
               <p>Ves čas ste tudi že v vprašanjih predsednici izpostavljali davčni dolg, češ, da bomo
               tukaj odvzeli ljudem to pravico. Mislim, da je pomembno izpostaviti, da se lahko
               odločijo za vpis, ne pa, da se to naredi. Torej bo to odločitev vsakega posameznika.
               Kar se tiče davka, je pa tako, nihče rad ne plačuje davkov. Vendar če se zavedamo, da
               je leta 2014 sprejeti proračun, ki ga je sprejela vaša vlada, imela na ministrstvu za
               4,7 % manj sredstev, to pomeni, da brez sprejetja tega vira ne bi mogli naslednje
               leto zagotoviti izplačila vseh socialnih pravic. To je na žalost dejstvo. In moje
               lastno ocenjevanje do tega davka o nepremičnini gre predvsem za to, da bomo lahko s
               tem denarjem zagotovili, da bo v naslednjih letih socialna država neokrnjena. Še več,
               z zakoni, ki so pred vami, smo na vladi zagotovili dodatna sredstva, da bomo v krizi
               lahko ljudem bolj pomagali, tako da to je pomembno dejstvo. Misliti pa, da lahko,
               sedaj bodo ljudje plačali, po drugi strani pa bodo dobili vse pravice, kot so denarna
               socialna pomoč, varstveni dodatek, štipendije za mladoletne, dodatek velikim
               družinam, otroški dodatki, ko ste že z ZUJF-om v preteklem letu bistveno posegli v te
               pravice, zato je bila ocena te vlade, te koalicije, da pač nadaljnji posegi v
               socialne pravice niso mogoči. Tudi na področju pokojnin je treba zagotoviti dodatna
               sredstva, da bomo lahko v naslednjem letu zagotovili izplačilo vseh socialnih pravic.
               Torej, še enkrat, davek na nepremičnine je sprejemljiv, ker z njim zagotavljamo
               možnost izplačila vseh socialnih transferjev vsem prebivalcem v naši državi. Dejstvo
               je, da bodo davek plačali tisti, ki nekaj imajo, so pa varovalke za tiste, ki res ne
               morejo plačati, ki smo jih na ministrstvu tudi ob soglasju vlade uspeli doseči v
               dopolnjenem predlogu zakona o davku na nepremičnine. Razumem pa stisko ljudi,
               pričakovanja ljudi, vendar je tudi to, da je treba jasno ljudem povedati, da brez
               tega dodatnega vira v proračunu dejansko vseh teh socialnih transferjev, ki jih
               izplačuje ministrstvo za delo, družino, socialne zadeve in enake možnosti, ne bo
               mogoče izplačati.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za dopolnitev odgovora ima gospod Hrovat.</p>
            </sp>
            <sp who="SDZ6:HrovatRobert">

               <speaker>ROBERT HROVAT (PS SDS):</speaker>

               <p>Hvala za odgovor.</p>
               <p>Vi ste govorili predvsem o tistih, ki so najbolj obremenjeni oziroma tistih z
               najnižjimi dohodki, jaz sem pa govoril o drugi skupini ljudi. To so ljudje, ki bodo
               morali plačati 100 % in vse, pa imajo toliko sredstev, da lahko plačajo poceni hrano,
               plačajo položnice, in to je vse. Te ljudi se najbolj obremenjuje. In ljudje se bodo
               zavedali razsežnosti tega problema šele naslednjega junija, ko bodo poleg ostalih
               položnic s strani države oziroma koalicije, v kateri ste tudi Socialni demokrati,
               dobili še eno položnico v povprečju okoli 300 do 400 evrov, in to položnico bo treba
               plačati. Ampak poglejmo, kaj bo to pomenilo v praksi. Poleg položnice za elektriko,
               komunalo, telefon, kabelsko, šolo, če imajo šoloobveznega otroka, RTV-prispevek,
               dodatno zdravstveno zavarovanje, mesečno ogrevanje, pa mogoče še kakšen manjši
               kredit, bo tisti mesec še ena položnica s pozdravi koalicije v višini od 300 do 400
               evrov. Če k temu dodamo še nakup hrane, pomeni, da bo v marsikateri družini denarja
               zmanjkalo za plačilo te položnice.</p>
               <p>Ko se je prvič začelo govoriti o davku na nepremičnine, se je govorilo o davku na
               luksuz, na drugo, tretjo nepremičnino, tretje stanovanje, na vikende, na zazidljive
               parcele in tako naprej, nikakor ne o drastičnem povečanju nadomestila za stavbno
               zemljišče. Ta denar od pobranega davka bi moral biti namenjen za blaginjo ljudi, za
               višji bivalni standard. Kaj pa vi počnete? Po mojem mnenju ropate Slovenke in
               Slovence in s tem denarjem pokrivate primanjkljaj v proračunu.</p>
               <p>Zakaj kot ministrica za delo, družino, socialne zadeve in kot članica SD niste tej
               norosti nasprotovali?</p>
               <p>Iščete denar tam, kjer ga ni, uvajate novo nacionalizacijo premoženja in verjemite,
               dokler bodo sindikalisti Štrukelj, Semolič pa Posedi tiho, to pomeni, da gre država v
               napačno smer. Aja, pa še to: Kaj pa na to res pravijo sindikalisti, najbrž ste se
               tudi z njimi kaj pogovarjali?</p>
               <p>Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Želite dopolniti odgovor?</p>
               <p>Besedo dajem dr. Anji Kopač Mrak.</p>
            </sp>
            <sp who="SDZ6:KopačMrakAnja">

               <speaker>DR. ANJA KOPAČ MRAK:</speaker>

               <p>Lansko leto je vaša vlada sprejela ZUJF. Z njim ste najbolj posegli v razred, za
               katerega sedaj pravite, da vam je mar za njega. To je srednji sloj. Takrat je bil
               ključni argument ZUJF-a, da boste zaščitili samo tiste, ki res potrebujejo pomoč
               države, prejemnike denarne socialne pomoči in varstvenega dodatka. Tem srednjim
               slojem ste vzeli otroški dodatek 7. in 8. razred, vzeli ste 10 % v 6. razredu, vzeli
               ste dodatek tistim, ki imajo več kot 64 % povprečne neto plače na družinskega člana,
               dodatek za veliko družino, odvzeli ste pravico novorojenim otrokom, da dobijo
               dodatek. Z ZUJF-om ste branili socialno državo tako, da ste odvzeli vse pravice
               srednjemu sloju. Sedaj vi mene napadate, da s tem davkom uničujemo srednji sloj. Jaz
               sem že prej zelo jasno povedala, če teh sredstev ne bo, ti ljudje ne bodo dobili
               položnice višje za nepremičninski davek, vendar bodo imeli znižane otroške dodatke,
               lahko posežemo, gospod poslanec, če predlagate, tudi v 5. in 4. razred otroškega
               dodatka, odvzamemo še tem ljudem to pravico. Lahko znižamo državne štipendije,
               Zoisove, lahko tudi to naredimo, pa bodo ljudje vsak mesec dobili manj. Lahko vzamemo
               subvencijo za prehrano, malice, v tem trenutku dobiva 165 tisoč otrok te subvencije.
               Lahko vzamemo še marsikatero socialno pravico, če menite, da ljudje tega davka ne
               bodo zmogli, pri čemer sem jasno povedala, da je ministrstvo in ministrica iz kvote
               SD, ker omenjate Socialdemokrate, dosegla, da tisti, ki so prejemniki denarne
               socialne pomoči ali varstvenega dodatka, imajo znižanje teh obveznosti. Ne boste pa
               verjeli, večina prejemnikov denarne socialne pomoči nima te sreče, da bi imeli
               nepremičnino. O tem, ko govorite, koga in kaj in komu je namen, prosim, ne
               pozabljajte na svoja pretekla dejanja in tisto, kar ste v preteklem obdobju storili.
               Jaz vem, da to ni lahko, ampak mislim, da so državljani in državljanke upravičeni do
               resnice in da se jim pove, da brez tega davka enostavno vseh socialnih pravic ne bo
               mogoče zagotoviti.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Postopkovno zahtevo ima gospod Hrovat.</p>
            </sp>
            <sp who="SDZ6:HrovatRobert">

               <speaker>ROBERT HROVAT (PS SDS):</speaker>

               <p>Hvala lepa za besedo.</p>
               <p>Predlagam, da se v skladu z 246. členom Poslovnika Državnega zbora opravi razprava o
               odgovoru ministrice za delo, družino, socialne zadeve in enake možnosti.</p>
               <p>Govorili ste o tem, kaj je naša vlada naredila. Pozabili ste povedati, da smo
               posegli tudi v privilegije, katerih se vi ne dotikate. Naš načrt je bil jasen, poseg
               v javni sektor, ki je zagotovo preobsežen, zagotovo prodaja državnega premoženja, s
               katerim cincate na veliko in se nič ne zgodi – prodali ste do sedaj samo Helios, ki
               se je prodajal že pred dvema, tremi meseci, in sanacija bank. To so tisti ukrepi,
               katere bi bilo treba sprejeti. Ne pa ljudem, ki so s svojimi žulji, s svojimi rokami
               v prejšnjem stoletju gradili svoje hiše in zagotovo današnje njihovo ekonomsko stanje
               tega ne odraža. Narobe je, da ste s tem davkom na nepremičnine posegli med tiste
               najšibkejše. Jaz govorim ne o tistih, ki dobivajo varstveni dodatek, ki dobivajo
               socialno pomoč. Vseskozi sem govoril o ljudeh, ki imajo plačo, imajo pokojnino, ampak
               s to pokojnino so si sposobni plačati le položnice, poceni hrano kupiti in potem je
               konec. In životarijo cele mesece oziroma do naslednjega meseca. Takih ljudi je v
               Sloveniji vse več, celo mislim, da največ. In ravno ti ljudje nosijo največje breme
               pri tem davku na nepremičnine.</p>
               <p>Zato predlagam, gospod predsednik, da o odgovoru ministrica opravimo splošno
               razpravo. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>O vašem predlogu bo Državni zbor odločil v okviru glasovanj, v četrtek, 24. oktobra.
               Prehajamo na naslednje vprašanje.</p>
               <p>Gospod Janez Ribič, Slovenska ljudska stranka, bo postavil vprašanje ministru za
               kulturo dr. Urošu Grilcu.</p>
            </sp>
            <sp who="SDZ6:RibičJanez">

               <speaker>JANEZ RIBIČ (PS SLS):</speaker>

               <p>Hvala za besedo, spoštovani gospod predsednik Državnega zbora. Spoštovani gospe in
               gospodje, ministri, ministrica, poslanke in poslanci!</p>
               <p>V zadnjem času se pojavlja veliko kritik na račun javnih razpisov za področje
               kulture, saj so ti narejeni tako, da lahko denar dobi tisti, ki je bil o razpisu
               pravočasno obveščen. To vsekakor ni pošteno. Pošteno bi bilo, da denar dobijo tisti,
               ki res ustvarjajo dobro delo. Dejstvo je tudi, da je na trgu vedno več knjig, ki so
               brez vrednosti. Nekateri jih celo ocenjujejo za škodljive. Žalostno je, da takšne
               knjige sploh izhajajo, še bolj moteče pa je, da dobivajo državno podporo in s tem
               tudi brezplačno medijsko promocijo. Prav smešno je, ko dobi avtor za branost 4 tisoč
               200 evrov v enem letu za knjigo, v kateri opisuje, da je na tekmi treba razbiti
               tribune in obesiti sodnika. Denar, ki se razdeli na osnovi javnih razpisov, je
               davkoplačevalski denar in ni namenjen izbrancem, kot to razumejo nekateri uradniki na
               vašem ministrstvu, temveč je to denar nas vseh.</p>
               <p>Spoštovani gospod minister, zato vas sprašujem:</p>
               <p>Koliko sredstev je letos namenjenih podpori umetniške produkcije – koliko sredstev
               je namenjenih za podporo knjigi, koliko sredstev je namenjenih klasični umetnosti,
               koliko alternativni?</p>
               <p>Koliko denarja je izplačano avtorjem za branost od ustanovitve knjižničnega
               nadomestila?</p>
               <p>Ali ima ministrstvo instrumente za spremljanje učinkovitosti oziroma upravičenosti
               porabe teh namenskih sredstev?</p>
               <p>Hvala za odgovor.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Besedo dajem ministru.</p>
            </sp>
            <sp who="SDZ6:GrilcUroš">

               <speaker>DR. UROŠ GRILC:</speaker>

               <p>Spoštovana poslanke in poslanci, spoštovani gospod Ribič!</p>
               <p>Najprej se vam zahvaljujem za vaše vprašanje in za skrb za smotrno razdeljevanje
               sredstev na področju kulture. Moram takoj uvodoma povedati, da kritik, o katerih ste
               govorili, ne poznam. Nobena kritika v tem času ni prišla do mene iz naslova, da
               potencialni prijavitelji niso bili seznanjeni z javnimi razpisi na področju kulture.
               Krovni zakon o kulturi zelo natančno določa postopke izvajanja javnih razpisov,
               postopke izvajanja razpisov in med drugim zelo natančno tudi določa rok. Vsak rok za
               razpis mora biti dolg najmanj 30 dni. Na Ministrstvu za kulturo obstajajo razpisi, ki
               imajo tudi daljši rok, vendar se dosledno držimo tega, da so razpisi odprti najmanj
               30 dni. S strani prijaviteljev glede tega nimamo nekih posebnih težav in tudi glede
               na število vlog, če jih primerjamo s prejšnjimi leti, ne beležimo upada in tega
               očitka najbolje ne razumemo.</p>
               <p>Še nekaj drugega je treba poudariti. Pri vseh razpisih, ki so namenjeni
               prijaviteljem, imamo vpeljane tudi obveznosti javnih inštrukcij, kjer se podajajo
               pripombe na razpise, kjer se razlagajo stvari, in to seveda prijavitelji tudi zelo
               dobro vedo. Če pa se spomnimo samo letošnjega največjega razpisa, namenjenega
               nevladnim organizacijam, se pravi razpisa za sofinanciranje javnih kulturnih
               programov za naslednje štiriletno obdobje, ki je bil odprt dva meseca in smo ga na
               prošnjo prijaviteljev podaljšali še za 20 dni, potem seveda vam lahko zagotavljam, da
               je ministrstvo prijaviteljev tukaj vedno pripravljeno prisluhniti.</p>
               <p>Vprašanje sofinanciranja umetniške produkcije je seveda vprašanje, ki je zopet
               precej bolj kompleksno, ga bom poskušal zelo na kratko orisati. Ministrstvo ima
               skladno z zakonodajo več načinov postopkov financiranja umetniške produkcije. Eno je
               financiranje javne službe, ki se nanaša na delovanje javnih zavodov. Drugo je
               financiranje javnih kulturnih programov, kulturnih projektov preko dveh načinov
               razpisov, ali javni razpis ali javni poziv, in tretje je podpora samozaposlenim v
               kulturi. Če potegnemo glede na ta način skupaj sredstva iz letošnjega leta, se pravi
               iz letošnjega proračuna, potem je bilo za umetnostne programe namenjenih dobrih 61
               milijonov evrov za področje založništva – veste, da tukaj obstaja Javna agencija za
               knjigo, ki sama samostojno izvaja te postopke, slabih 5 milijonov za področje medijev
               in avdiovizualne kulture, deloma to sodi na področje Slovenskega filmskega centra, ki
               je dobil 8,5 milijonov. Skupaj je to 74 milijonov.</p>
               <p>Koliko sredstev je namenjenih klasični umetnosti in koliko alternativi? Pošteno
               povedano, tega odgovora ne poznam, ker se delitev med klasično umetnostjo in
               alternativno umetnostjo ne uporablja že od nastopa drugega vala umetniških avantgard
               iz 60. let 20. stoletja, sploh pa s kasnejšim postmodernizmom je ta delitev postala
               popolnoma neustrezna. Meje med temi pojmi so močno zabrisane, zato žal ne znam
               odgovoriti. Lahko pa seveda posredno odgovorim, kakšna je razdelitev sredstev med
               samimi statusnimi oblikami organiziranja prejemnikov sredstev. V tem primeru, bom
               vzel podatke za leto 2012, ko je bilo 80 % sredstev ministrstva razdeljenega javnim
               zavodom, ki delujejo s področja kulture, 15 milijonov 700 tisoč nevladnim
               organizacijam, to znaša približno 11 % vseh sredstev, 5 % fizičnim osebam, zlasti gre
               tukaj za samozaposlene s področja kulture, in 4 %, dobrih 5 milijonov zasebnim
               podjetjem, ki delujejo na področju kulture. V glavnem se to nanaša na založništvo,
               film in medije.</p>
               <p>Knjižnično nadomestilo je Slovenija uvedla leta 2004. Od takrat vsa sredstva gredo
               avtorjem in je bilo 4 milijone 915 tisoč, od tega 50 % neposredno avtorjem, 50 % pa
               delovnim štipendijam, ki jih razdeljujejo posamezna stanovska društva, ki delujejo na
               tem področju. Knjižnično nadomestilo se v tem prvem delu dodeljuje avtorjem na
               podlagi izposoje njihovih del v splošnih knjižnicah in je <gap n="..."/> <stage>/ znak za konec
               razprave/</stage><gap n="..."/> matematični izračun. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala za odgovor.</p>
               <p>Zahtevo za dopolnitev odgovora ima gospod Ribič.</p>
            </sp>
            <sp who="SDZ6:RibičJanez">

               <speaker>JANEZ RIBIČ (PS SLS):</speaker>

               <p>Hvala.</p>
               <p>Moje vprašanje in pa pobude so dobronamerne. Tovrstne napake se pojavljajo skozi
               leta, ne sedaj v času vašega ministrovanja. Denar prebivalstva ni namenjen izbranim
               ustvarjalcem, temveč dostopnosti izjemnih umetniških del, se pravi najširšemu krogu
               prebivalstva. Res je tudi, da je med upravičenci do knjižničnega nadomestila tudi
               nekaj pravih avtorjev oziroma dobrih knjig, to gre za knjige, ki so obvezno branje v
               osnovnih ali srednjih šolah. Knjižnično nadomestilo bi lahko takoj odpravili. S tem
               denarjem bi lahko zagotovili brezplačen obisk knjižnic. Čedalje več je namreč tistih,
               ki za izposojo knjig nimajo denarja. Naprej bi lahko takoj nehali plačevati <q>"mačka v
               žaklju"</q>, to pomeni sofinanciranje bodočih knjig na osnovi vloge prijavitelja, razen
               da so na ta način najpogosteje sofinancirane škodljive knjige, je žakelj ne redko
               povsem prazen, sofinancirate le napoved knjig, ki nikoli ne bodo natisnjene, razen
               tega pa so tovrstni razpisi le formula za okoriščanje posameznikov in interesnih
               skupin, vezana trgovina torej. Namesto tega bi predlagal, da ministrstvo natisne in
               vsaki družini izroči recimo Zvezdico zaspanko ali Alamuta, morda naslednje leto
               Medvedka Puja in morda Shakespearavo Milo za drago. Na ta način bi resnično
               prispevali k etični vitalnosti in spoznavni opremljenosti.</p>
               <p>Sprašujem:</p>
               <p>Ali razmišljate, da bi knjižnično nadomestilo odpravili, da bi vsakemu gospodinjstvu
               brezplačno poslali <gap n="..."/> <stage>/ izklop mikrofona/</stage></p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Zmanjkalo je časa.</p>
               <p>Za dopolnitev odgovora dajem besedo dr. Urošu Grilcu.</p>
            </sp>
            <sp who="SDZ6:GrilcUroš">

               <speaker>DR. UROŠ GRILC:</speaker>

               <p>Hvala lepa.</p>
               <p>Zdaj razumem usmeritev vprašanja. Knjižnično nadomestilo je slovenska zaveza
               Evropski uniji in spoštovanje direktive. Nikakor ne razmišljamo, da bi ga ukinili.
               Tudi moram reči, da od leta 2004, ko je uveljavljeno, je med avtorji sprejeto
               sorazmerno konsenzualno. Stanovska društva so uspela razviti svoje oblike podpore
               avtorjem, ki delujejo na področjih in v obliki delovnih štipendij, štipendij
               perspektivnim ustvarjalcem pravzaprav položaj teh umetnikov okrepiti. Po drugi strani
               je pa ta del matematičnega dela knjižničnega nadomestila, ki se nanaša na izposojo v
               knjižnicah, rezultat golega izračuna. Gre za to, da imajo avtorji poplačano pravico
               do uporabe njihovega intelektualnega dela. Avtorji namreč pri nas nimajo pravice, da
               rečejo, moja knjiga ne sme biti v knjižnicah. To bi bila potem izključno pravica. V
               tem primeru knjižnično nadomestilo ne bi bilo potrebno. Vemo, da tega sistema nima
               nihče v Evropi, zato je knjižnično nadomestilo pravzaprav ustrezen sistem, ko
               avtorjem poplačamo pravico iz naslova javne izposoje njihovih del.</p>
               <p>Moram pa vendarle se dotakniti še tistega, kar nisem uspel odgovoriti – kontrola
               ministrstva nad uporabo javnih sredstev. Ministrstvo seveda zelo natančno preko
               svojih služb evalvira rezultate razpisov. V celoten postopek razdeljevanja javnih
               sredstev so vključene strokovne komisije kot zunanja posvetovalna telesa. To so
               neodvisni organi, ki dajo predlog za sofinanciranje posameznih programov in
               projektov. Izvajalci so seveda dolžni podati vsa vsebinska in finančna poročila.
               Tukaj moram povedati, da je pri vsakoletnem razpisu na kateremkoli področju ključni
               pogoj realizacija programa iz preteklih let. To je pogoj, da lahko nekdo sploh
               sodeluje na razpisu. To je izključni pogoj. Drugič, kvaliteta realiziranega programa
               ali projekta iz preteklega obdobja pa je bistven del kriterijev, ko komisije odločajo
               o tem, kako nekdo te kriterije izpolnjuje ali ne. V tem smislu ta sistem gradimo. To
               ni sistem, kjer bi rekli, da deluje brez napak. Noben takšen sistem ne deluje brez
               napak. Vedno je lahko boljši, bolj natančen. Verjamem, da ga bomo v naslednjem
               obdobju tudi razdelili.</p>
               <p>Knjiga, ki jo omenjate, da je morda škodljiva, je knjiga Gorana Vojnovića Čefurji
               raus, ki je prejela nagrado Prešernovega sklada in ki je prejela tudi nagrado
               Kresnika, s katerim ministrstvo nima nič. Mislim, da je stroka tista, ki naj sodi o
               tem, ali je neko <gap n="..."/> <stage>/ znak za konec razprave/</stage><gap n="..."/> primerno ali ne. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam. S tem zaključujemo vprašanje.</p>
               <p>Gospod Tomaž Lisec, Slovenska demokratska stranka, bo postavil vprašanje ministru za
               infrastrukturo in prostor gospodu Samu Omerzelu.</p>
            </sp>
            <sp who="SDZ6:LisecTomaž">

               <speaker>TOMAŽ LISEC (PS SDS):</speaker>

               <p>Predsednik, hvala za besedo. Ministri in ministrica, kolegi in kolegice!</p>
               <p>Moje vprašanje so bo nanašalo na tretjo razvojno os. Za razliko od preteklih časov,
               ko so posamezniki iz poslanskih vrst postavljali vprašanja samo za določene krake,
               glede na to, od kod prihajajo, bi se sam skušal osredotočiti na celotno traso. Kot
               vsi vemo, v letu 2006, ko je nastala strategija prostorskega razvoja Slovenije, je
               bila tretja razvojna os pomemben korak naprej predvsem pri tem združevanju od Koroške
               do Bele krajine. Od leta 2008 do 2011 se na žalost ni zgodilo skoraj nič na tem
               projektu oziroma se je delalo vse, da se ta projekt ne bi aktivno nadaljeval. V letu
               2012 so bili neki premiki in sedaj prehajam na bistvo, na leto 2013 in tudi na leto
               2014, 2015, na obdobje našega mandata oziroma tudi vašega mandata.</p>
               <p>Govoril bom na splošno, ne o posameznih krakih, ker potem bi lahko verjetno skozi
               celotno razpravo govoril o tem, od kod prihajam in kaj si jaz želim, katera izvedba
               je zame najbolj sprejemljiva, ampak mislim, da to ne bo prineslo dejanske koristi.</p>
               <p>Sprašujem vas glede tretje razvojne osi predvsem v tej smeri, kajti za to koalicijo
               je vsaj v besedah velik poudarek na velikih infrastrukturnih projektih, pred nami pa
               je tudi evropska perspektiva 2014–2020. Ko to dvoje združimo za naslednjih šest,
               sedem let, mislim, da je tretja razvojna os zelo pomembna komponenta, ki lahko
               prinese našemu gospodarstvu, našim državljanom in pa tudi našemu prevozništvu
               marsikatero korist. Jaz od vas danes ne pričakujem nekih utopičnih odgovorov.
               Verjamem, da ne boste postregli z odgovorom o tem, da bo verjetno tretja razvojna os
               potem, ko boste končali vaš mandat, za polovico cenejša in enkrat hitreje narejena,
               ker verjamem, da to ni izvedljivo.</p>
               <p>Me pa predvsem v prvi vrsti zanima časovnica, tako na vsebinskem in tudi na
               finančnem delu:</p>
               <p>Kaj je bilo letos narejenega oziroma kaj se predvideva v naslednjih dveh letih glede
               uredb oziroma državnih prostorskih načrtov, javne razgrnitve le-teh?</p>
               <p>Kako je z odkupi zemljišč in vaši pomisleki ali vaša predvidevanja, kdaj se bo lahko
               začela izgradnja posameznih krakov?</p>
               <p>Nekateri bolj pritiskajo na severnem delu, nekateri na južnem. Jaz prihajam bolj iz
               srednjega dela in me resnično zanima, kdaj bo kdo prišel na vrsto.</p>
               <p>Morda pa v nadaljevanju tudi odgovor glede vpliva lokalnega prebivalstva in pa
               sodelovanja z ostalimi ministrstvi.</p>
               <p>Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Besedo dajem gospodu Samu Omerzelu.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Spoštovani predsednik, hvala za besedo. Spoštovani gospod Lisec hvala za vprašanje.</p>
               <p>Mi smo naredili lep pregled sami aktivnosti na tretji razvojni osi. Moram na začetku
               podati, da vsekakor tretja razvojna os je pomemben del razvoja Slovenije. To se z
               vami absolutno strinjam. Delimo jo v resnici na severni in južni del, pa tudi znotraj
               severnega in južnega dela potem na posamezne etape, in sicer v severnem delu sam
               odsek Šentrupert–Velenje, to verjetno zelo dobro poznate, smo leta 2012 doživeli
               negativno okoljsko presojo, tako da je bila odločitev vlade takrat, da se študija
               variant umakne. Mi na tem segmentu, na tem odseku trenutno vodimo zelo aktivno vse
               aktivnosti povezane z novo študijo variant. Sama razgrnitev študije variant je
               zastavljena v tej smeri, da se vsi deležniki, vse aktivne strani v tej zgodbi
               vključijo pred samo javno razgrnitvijo, zato da preprečimo tisto slabo izkušnjo iz
               preteklosti, torej da pridemo z varianto, ki je sprejemljiva, ki je v tej fazi, da
               potem lahko naprej sam proces teče. Planirano je, kar se tiče samih aktivnosti javne
               razgrnitve, da bo sama javna razgrnitev in potem prostorsko umeščanje narejeno in
               zaključeno v letu 2014.</p>
               <p>Drugi odsek Velenje–Slovenj Gradec, postopek prostorskega umeščanja je zaključen.
               Avgusta 2013 je bila sprejeta uredba o državnem prostorskem načrtu.</p>
               <p>Tretji odsek Slovenj Gradec–Dravograd, na tem odseku je dejansko prišlo po podrobnih
               analizah, študijah prometa do spoznanja, da sama zahteva in kapacitete tega odseka
               nikakor ne opravičujejo, da bi se na tem odseku gradila avtocesta, da bi se gradil
               nov odsek, zato gre tukaj odločitev v tej smeri, da se opravi modernizacija
               obstoječega omrežja.</p>
               <p>Ko govorimo o južnem delu, na tem segmentu imamo prvi odsek med Novim mestom in
               Malinam. Tu je bila uredba o DPN sprejeta decembra 2012. Drugi odsek Maline–Metlika
               in naprej potem Črnomelj, torej mejni prehod Metlika in Črnomelj, tukaj pa potekajo
               aktivnosti, javna razgrnitev okoljskega in osnutka DPN je predvidena za november
               2013.</p>
               <p>Potem pa je odsek, ki se navezuje na prejšnjega, to je Črnomelj–Vinica, kjer pa
               planiramo, da bo prostorsko umeščanje opravljeno v letu 2014. Vsa ta dokumentacija in
               vse to planiranje je osnova za to, da lahko začnemo z gradbenimi dovoljenji in potem
               s samo gradnjo. Sama gradnja pa je povezana z virom financiranja.</p>
               <p>Kar se tiče evropskih fondov, moram reči, da v novi finančni perspektivi poudarka na
               cestah ni, tako da kar se tiče samih investicij in črpanja fondov iz evropskih
               sredstev, verjamem, da bo zelo težka in bomo morali iskati druge vire. Sam osebno
               želim, da bi ta del tretje razvojne osi v Sloveniji zaživel, vendar pa edina realna
               možnost, da bomo ta odsek financirali, zdaj ali v celoti severnega, južnega ali bomo
               po posameznih segmentih in prioritetah vsekakor morali graditi, ga pa predvsem vidim
               v tem, da iščemo koncesionarja za celotne slovenske avtoceste in v pravilnem konceptu
               in oblikovanju koncesije za naše avtoceste postavimo pogoj tudi investicije in razvoj
               tretje razvojne osi. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Zahtevo za dopolnitev odgovora ima gospod Lisec.</p>
            </sp>
            <sp who="SDZ6:LisecTomaž">

               <speaker>TOMAŽ LISEC (PS SDS):</speaker>

               <p>Hvala, minister.</p>
               <p>Strinjam se, da gre za pomemben projekt in ga podpirate. Deloma ste le nakazili pa
               tudi posamezna dejanja oziroma nadaljevanja nekih zgodb iz preteklosti gredo v tej
               smeri. Morda za začetek glede finančnega vidika. Ja, evropska perspektiva jasno
               načrtuje, da ceste oziroma infrastruktura ni najbolj pomembna tema. Sami ste govorili
               o koncesionarju, pa me zanima glede na javno znano floskulo o nacionalnem
               interesu:</p>
               <p>Ali ste za to kot minister oziroma če bo interes s strani kakšnega tujca, ali bo
               lahko vstopil v slovensko infrastrukturo kot koncesionar?</p>
               <p>Potem pa še dve zadevi:</p>
               <p>Kako sodelujete pri projektu z ostalimi ministrstvi? Moram reči, da ne samo pri tem
               projektu, verjetno tudi pri kakšnih drugih projektih je kakšno ministrstvo, tukaj
               govorim o Ministrstvu za kmetijstvo in okolje, včasih prej cokla. kot pa razvoj pri
               posameznih projektih.</p>
               <p>In še ena stvar:</p>
               <p>Zanima me tudi vpliv lokalnega prebivalstva. Vemo, ponekod se pojavljajo civilne
               iniciative, ki so dokaj močne, ponekod so tudi dokaj močni županskih lobiji, ki svoje
               politike ne gradijo na tem, ali so na levi ali na desni, ampak izključno na svojih
               osebnih interesih. In ti interesi gredo v večini na škodo gospodarstva ali pa vpliva
               na okolje.</p>
               <p>In za zaključek. Zanima me, glede na to, da je neka študija pokazala vprašljivost
               glede praga ekonomske učinkovitosti. Jaz upam, minister, da v nadaljevanju tega
               projekta ta podprag ekonomske učinkovitosti ne bo za kakšnega uradnika na vašem ali
               pa na kakšnem drugem ministrstvu, bom rekel, pomemben faktor v tem, da se ta projekt
               zaustavlja oziroma se ga bremza. Jaz pričakujem nadaljevanje aktivnosti pri tem
               projektu. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Želite dopolniti odgovor?</p>
               <p>Gospod minister, imate besedo.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Gospod Lisec, hvala za dodatna vprašanja.</p>
               <p>Ko govorim o koncesiji in Darsu, jaz absolutno podpiram, da to koncesijo podelimo in
               gremo v tej smeri naprej. Seveda se moramo tukaj jasno zavedati – tukaj ne govorim o
               prodaji infrastrukture, ampak govorim o upravljavskem delu, in moramo biti popolnoma
               jasni, da sama infrastruktura mora ostati v državni lasti, je strateškega pomena, in
               to vsekakor ne sme biti predmet privatizacije. Pri podeljevanju same koncesije je
               izredno pomembno, da je sama koncesijska pogodba kvalitetno, jasno, s popolnoma
               jasnimi cilji pripravljena, da točno vemo, kaj se podeljuje v okviru koncesije in kaj
               je del infrastrukture, ki ni del te koncesije. Sama priprava koncesijske pogodbe, za
               primerjavo lahko povem, da je hrvaška vlada ta del že opravila, oni so za izbiro
               svetovalca pri podeljevanju koncesije razpisali razpis v vrednosti 6 milijonov evrov.
               Torej govorimo o resnih številkah, kar je seveda razumljivo, ko govorimo o
               milijardnih koncesijskih pogodbah. Vsekakor to mora biti pripravljeno na nivoju, z
               mednarodnim neodvisnim strokovnjakom, ki ima izkušnje na tem področju in ki ima
               reference. To tudi daje kredibilnost takšnim strokovnjakom.</p>
               <p>Kar se tiče samega sodelovanja z ostalimi resorji in ostalimi ministri. Predvsem ste
               izpostavili Ministrstvo za kmetijstvo in okolje. Jaz moram reči, da z ministrom
               Židanom zelo korektno sodelujeva. Seveda imava velikokrat različne poglede, različna
               stališča, a o vseh temah, ki sva jih do danes imela, sva se uspela spogajati in na
               koncu najti skupni cilj, ki je v interesu te države in državljanov. Torej ne v
               interesu Ministrstva za prostor, energijo, infrastrukturo, ne v interesu Ministrstva
               za kmetijstvo in okolje, vendar v interesu države.</p>
               <p>Ko govorimo o vplivih lokalnih veljakov, lokalnih skupnosti, levih in desnih, jaz z
               nastopom svojega mandata sem se odločil in temu bom tudi sledil, enkrat na enem
               koalicijskem usklajevanju sem slišal, da se pločniki gradijo samo tam, kjer so desni
               župani, da se potem ceste ne gradijo tam, kjer so levi župani, jaz sem se v resnici
               odločil, da ne bom gradil ne levih, ne desnih pločnikov, ampak da bom gradil samo
               mostove. Morda kdaj pa kdaj tudi kakšen tunel.</p>
               <p>Ekonomska učinkovitost To pa je eno od osnovnih načel, od osnovnih ciljev tudi pri
               tretji razvojni osi. Jaz sem prepričan, da odsek navezave od Novega mesta do Karlovca
               je del, ki dejansko povezuje slovenski avtocestni križ s hrvaškim avtocestnim križem,
               ki se potem naprej odpira proti Dalmaciji in proti zahodnemu Balkanu in za ta del sem
               vsekakor prepričan, da ekonomska upravičenost <gap n="..."/> <stage>/ znak za konec razprave/</stage><gap n="..."/> ni
               sporna. Bi pa želel, da je to del koncesionarja in da sam presodi o tej ekonomski
               upravičenosti.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Postopkovni predlog ima gospod Lisec.</p>
            </sp>
            <sp who="SDZ6:LisecTomaž">

               <speaker>TOMAŽ LISEC (PS SDS):</speaker>

               <p>Hvala predsednik.</p>
               <p>Mislim, da sva midva z ministrom in verjetno še kdo, ki naju posluša, strinja, da
               gre za zelo zahteven projekt, ki ne zadeva samo vašega ministrstva, ampak več
               ministrstev. Zelo se z vami strinjam, da gre, kot ste rekli, za projekt, kjer
               politična barva ne bi smela imeti vpliva na izgradnjo tretje razvojne osi. Torej ta
               projekt tangira tako leve kot desne poslance.</p>
               <p>Danes sva govorila o celotnem poteku tretje razvojne osi, ne pa o posameznem kraku,
               tako kot je bila večkrat debata v preteklosti. Zato predlagam, da se o tem vprašanju,
               ki je tudi strokovno zelo zapleteno, opravi širša razprava na seji Državnega zbora.
               Minister verjamem, da boste imeli takrat več časa, da predstavite še bolj analitično
               dejansko stanje, da od tistega časa morda kašnemu uradniku na vašem ministrstvu daste
               še kakšno dodatno nalogo s tega področja in nam prinesete tudi kakšne nove
               informacije. V primeru, če ta postopkovni predlog ne bo izglasovan, minister, vsakega
               pol leta boste deležni mojega poslanskega vprašanja o celotni trasi, ne o tisti trasi
               kjer jaz živim. Hvala.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Če sem prav sledil vaši razpravi, niste podali postopkovnega predloga, da se opravi
               razprava ali ste? Ja. Prav. O vašem predlogu bo potem Državni zbor odločil v okviru
               glasovanj, v četrtek, 24. oktobra 2013. Zaključujemo to vprašanje.</p>
               <p>Prehajamo na naslednje vprašanje. Postavila ga bo gospa Ljudmila Novak, Nova
               Slovenija, in sicer ministru za finance dr. Urošu Čuferju, ki je sicer odsoten, potem
               še ministru za gospodarski razvoj in tehnologijo mag. Stanku Stepišniku ter ministru
               za kmetijstvo in okolje, mag. Dejanu Židanu, ki je prav tako odsoten.</p>
               <p>Gospa Ljudmila Novak, izvolite.</p>
            </sp>
            <sp who="SDZ6:NovakLjudmila">

               <speaker>LJUDMILA NOVAK (PS NSi):</speaker>

               <p>Hvala za besedo. Spoštovani gospod predsednik, spoštovana ministrica, ministra,
               dragi kolegi!</p>
               <p>Zakaj ste našteli tri področja. Namreč zaradi tega, ker nismo mogli dobiti
               sogovornika in smo zelo težko odkrili, kdo je sploh pristojen za to področje. Sedaj
               se bliža prvi november in po navadi gremo vsi na pokopališča, ker imamo Slovenci
               pieteten odnos do naših umrli. Tudi naša pokopališča so zelo lepo urejana v
               primerjavi z nekaterimi drugimi kulturami ali državami. Na to smo vsekakor lahko
               ponosni.</p>
               <p>Državljani, občani pa so me opozorili na nekaj drugega. Namreč o zakonu, ki ureja to
               področje in je že zelo star, sega namreč v leto 1984 in ne predstavlja aktualnega
               časa oziroma ni primeren za ureditev, ki bi bila primerna za današnji čas, torej
               zakonodaja, ki ureja izvajanje pokopališke in pogrebne dejavnosti ter urejanje
               pokopališč iz leta 1984. Delno je s finančnega vidika izvajanje omenjene zakonodaje
               urejeno z Zakonom o gospodarskih javnih službah, zato je tudi vprašanje naslovljeno
               na ministra za gospodarstvo. Na osnovi teh pravnih podlag sprejemajo občine odloke o
               izvajanju te dejavnosti.</p>
               <p>Želimo vprašati, zanima nas:</p>
               <p>Kdo pripravlja in kdaj bo pripravljen nov zakon o izvajanju pokopališke dejavnosti
               in pogrebne dejavnosti ter urejanju pokopališč?</p>
               <p>Kateri resor je pristojen za njegovo trenutno izvajanje?</p>
               <p>Potem pa tudi nepremičninski davek, o katerem sedaj govorimo in zadeva pravzaprav
               skoraj vsa področja življenja. Ta davek bo zagotovo prinesel tudi povišanje cen
               storitev pokopališke in pogrebne dejavnosti kot tudi urejanja pokopališč. Iz
               lokalnega okolja smo seznanjeni, da so pokopališča pogostokrat tudi v lasti verske
               skupnosti, medtem ko jih ima lokalna skupnost v brezplačnem upravljanju. Bojimo se,
               da bo ta davek preložen spet na uporabnike, torej na nas državljane. Bom še v drugem
               delu zastavila nadaljnja vprašanja. Torej:</p>
               <p>Kdo je pristojen, kdo pripravlja novi zakon in kdaj ga bomo ugledali?</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Mag. Stanko Stepišnik, imate besedo.</p>
            </sp>
            <sp who="SDZ6:StepišnikStanko">

               <speaker>MAG. STANKO STEPIŠNIK:</speaker>

               <p>Hvala lepa, gospod predsednik. Spoštovana poslanka, poslanci, hvala lepa za
               vprašanje, gospa Ljudmila.</p>
               <p>Dejansko je res, ta zakon o pokopališki in pogrebni dejavnosti ter urejanju
               pokopališč je zelo star. Je res iz leta 1984 in se do danes kaj bistveno ni
               spremenil. Leta 2009 ga je poskušalo Ministrstvo za gospodarstvo novelirati,
               spremeniti, vendar je bil zaradi nasprotovanja v Državnem svetu umaknjen oziroma ni
               šel v nadaljnjo proceduro oziroma zakonodajni postopek. Velika dilema pri noveliranju
               tega zakona je tudi nejasna pristojnost za normativno urejanje pokopališke in
               pogrebne dejavnosti, saj ta zadeva najmanj tri različna ministrstva: Ministrstvo za
               gospodarski razvoj in tehnologijo, Ministrstvo za infrastrukturo in prostor ter
               Ministrstvo za kmetijstvo in okolje. Veljavni zakon je bil pred reorganizacijo
               državne uprave v pristojnosti Ministrstva za okolje in prostor. S ciljem, da se to
               uredi, smo napravili časovnico z določenimi aktivnostmi. 22. 8. je bil usklajevalni
               sestanek med ministri in vladnimi službami, kjer so se dosegla načelna soglasja. Ta
               načelna soglasja so: pogrebna in pokopališka dejavnost tudi v bodoče ostane v obvezni
               lokalni gospodarski javni službi, ostaneta urejani v enotnem zakonu. Pogrebna in
               pokopališka dejavnost mora v okviru obvezne lokalne gospodarske javne službe
               zagotavljati osnovni standard storitve, pri pogrebni dejavnosti pa se dovoli dostop
               tudi tržne dejavnosti, ob upoštevanju določenih pogojev: nadstandard storitve
               pogrebnega dala. Osnova za nov predlog zakona o pogrebni in pokopališki dejavnosti je
               osnutek zakona iz leta 2009, pri čemer je potrebna posodobitev in bolj konsistentna
               ureditev dejavnosti. Glede določitve pristojnosti za normativno urejanje pokopališke
               in pogrebne dejavnosti se pripravi osnovni koncept predloga ureditve na področju
               pokopališke in pogrebne dejavnosti, usklajevalni sestanek med predstavniki navedenih
               ministrstev ter vladnih služb in drugimi deležniki trenutno organizira in vodi
               Ministrstvo za gospodarski razvoj in tehnologijo. Ministrstvo za gospodarski razvoj
               in tehnologijo je tudi organiziralo skupen sestanek med zunanjimi deležniki, zunanji
               deležniki so Obrtno-podjetniška zbornica, Gospodarska zbornica, Skupnost občin
               Slovenije, Združenje občin Slovenije in Združenje mestnih občin Slovenije. Namen tega
               sestanka je bil predvsem to, da se izoblikuje enotni kriterij oziroma pogoji za
               izvajanje te dejavnosti ter da se ugotovi, glede na različne poglede, kolikšen del
               pogrebne dejavnosti se sploh lahko prepusti tržni dejavnosti.</p>
               <p>Dogovorjeno je bilo, da se do konca oktobra pripravijo nova izhodišča in pri teh
               novih izhodiščih sodelujejo tudi Ministrstvo za zunanje zadeve, Ministrstvo za
               infrastrukturo in prostor, Ministrstvo za kmetijstvo in okolje in pa Ministrstvo za
               zdravje. Po 30. 10. oziroma po koncu oktobra bo šel ta zakon potem v javno razpravo
               in bo možno dati razne predloge in določilo se bo tudi, kdo ima pristojnost nad tem
               zakonom. Do danes to ni jasno. Ministrstvo za gospodarski razvoj in tehnologijo je
               samo prevzelo vodenje in koordinacijo te novele zakona. Hvala lepa.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zahtevo za dopolnitev odgovora ima gospa Ljudmila Novak.</p>
            </sp>
            <sp who="SDZ6:NovakLjudmila">

               <speaker>LJUDMILA NOVAK (PS NSi):</speaker>

               <p>Sedaj je v nekaterih občinah urejeno tako, da občine dajejo posameznim skupinam neke
               subvencije za pogrebnino oziroma smo državljani tudi prejemali pogrebnino. Z novim
               zakonom bo to spremenjeno in bo pogrebnina pripadala samo tistim, ki prejemajo
               socialnovarstveni dodatek. Torej bo še toliko bolj pomembno, kako se bo oblikovala
               cena za pogrebne dejavnosti. Zdaj ko smo prejemali to pogrebnino, se nam po drugi
               strani ni zdelo tako zelo pomembno, kako visoka je cena. Po navadi se tako gleda in
               morda so tudi javna komunalna podjetja to izrabljala po svoje in so šle cene kar
               preveč navzgor. Ko bomo morali to sami plačati in ne bomo dobili povrnjenih stroškov,
               potem se bomo pa tudi vprašali, zakaj je ta cena tako visoka.</p>
               <p>Zato vas sprašujem:</p>
               <p>Ali bo novi zakon o pokopališki in pogrebni dejavnosti ter urejanju pokopališč
               vseboval tudi določbe glede oblikovanja cen storitev urejanja pokopališč? Sicer bomo
               pred tem, da si tudi pogreba ne bomo več privoščiti.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Besedo za dopolnitev odgovora ima mag. Stepišnik.</p>
            </sp>
            <sp who="SDZ6:StepišnikStanko">

               <speaker>MAG. STANKO STEPIŠNIK:</speaker>

               <p>Hvala lepa.</p>
               <p>Jaz mislim, da tudi v skladu z novim zakonom, v osnutku ni še vse določeno, kaj bo v
               tem zakonu. Kot pravim, po oktobru bo javna razprava in bo možno tudi z določenimi
               stališči, predlogi še izboljšati ta zakon. Lahko vam pa vam zagotavljam, da bo vsak
               pokopan dostojno.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>S tem zaključujmo vprašanje. Ne?</p>
               <p>Postopkovno zahtevo ima gospa Ljudmila Novak, izvolite.</p>
            </sp>
            <sp who="SDZ6:NovakLjudmila">

               <speaker>LJUDMILA NOVAK (PS NSi):</speaker>

               <p>Ne bom dala postopkovne zahteve, ker sem nad tem že obupala, ker tudi noben pameten
               predlog ni podprt za nadaljnjo obravnavo, ampak samo še želim opozoriti, da vendarle
               naj se ta zakon zgodi in naj bo primeren za državljane.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>S tem zaključujemo tudi to vprašanje.</p>
               <p>Prehajamo na naslednje vprašanje, ki ga bo postavila mag. Majda Potrata, Socialni
               demokrati, in sicer bo postavila vprašanje ministrici za delo, družino, socialne
               zadeve in enake možnosti dr. Anji Kopač Mrak ter ministru za izobraževanje, znanost
               in šport dr. Jerneju Pikalu.</p>
            </sp>
            <sp who="SDZ6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik. Spoštovana ministrica, spoštovana ministra,
               poslanke in poslanci!</p>
               <p>Moje vprašanje izhaja iz ustavne pravice, da je za otroka v prvi vrsti dolžna
               skrbeti družina, v drugi vrsti pa država. Poseg v družino je dovoljen samo takrat,
               kadar je ogrožen otrok. Tu bi opozorila na Zakon o preprečevanju nasilja v družini,
               kjer so določeni nosilci dejavnosti in postopki, kaj je treba storiti, kadar v
               družini ni vse tako, da bi lahko trdili, da je v korist otroka. Ministrstvo za
               izobraževanje, znanost in šport pa mora poskrbeti za drugi del obveznosti – da je
               vsakemu otroku omogočena dostopnost izobraževanja in pri tem je osnovnošolsko
               izobraževanje obvezno. Do tod vse lepo in prav. Težava nastopi takrat, ko ugotovimo,
               da je zaradi doktrine integracije otrok s posebnimi potrebami v posameznih primerih
               mogoče zaznavati tudi težave, ko je v neenakem položaju otrok s posebnimi potrebami
               ali morebiti drugi otroci, ko imajo pripombe na to starši, učitelji, vodstvo šole ali
               širše družbeno okolje.</p>
               <p>Glede na to, da opozarjajo, da rastoča socialna stiska prinaša v šolo tudi nove
               oblike socialnih problemov, tudi nasilja posebnih oblik, sem se odločila zastaviti
               vprašanje in vprašati oba ministra:</p>
               <p>S katerimi sistemskimi ukrepi nameravata ministrstvi zagotavljati pomoč pri
               obravnavi primerov nasilja v šolah, ki je posledica socialne stiske otroka ali
               vedenjskih in čustvenih težav?</p>
               <p>Poznamo postopke odločbe, kako dobi odločbo otrok s posebnimi potrebami, vemo, kako
               lahko kdo organizira pomoč, ampak vse več primerov se zgodi, ko ugotovimo, da katera
               od inštitucij ni zmogla napraviti vsega, kar bi bilo otroku v korist. Nočem namreč
               zanemariti tega, da je pogosto otrok, ki opravlja medvrstniško nasilje, pogosto tudi
               sam žrtev nasilja. Zato so to zelo zapletene situacije in zato tudi vprašanje obema
               ministrstvoma. Hvala za odgovor že v naprej.</p>
            </sp>
            <sp who="SDZ6:VeberJanko">

               <speaker>PREDSEDNIK JANKO VEBER:</speaker>

               <p>Hvala za vprašanje.</p>
               <p>Najprej dajem besedo dr. Anji Kopač Mrak.</p>
            </sp>
            <sp who="SDZ6:KopačMrakAnja">

               <speaker>DR. ANJA KOPAČ MRAK:</speaker>

               <p>Hvala, gospod predsednik. Hvala, gospa Majda Potrata za vprašanje.</p>
               <p>Gre za vprašanje, ki je v pristojnosti Ministrstva za delo, družino in socialne
               zadeve in tudi mojega kolega. Jaz bom na kratko morda na začetku povedala, da se vaše
               vprašanje naslavlja na dve temi, in sicer na eni strani socialne stiske, vedenjske in
               čustvene težave otrok, druga stvar pa je nasilje v šoli. Ministrstvo s svojimi ukrepi
               pokriva področje socialnih stisk in težav v družini, iz katere večina te čustvene in
               vedenjske stiske tudi izhajajo. Socialne stiske otrok poskušamo, ne glede na
               situacijo, v kateri je družba, blažiti z ukrepi socialne in družinske politike preko
               sistema pravic iz javnih sredstev, ki so namenjena družini, v kateri otrok živi. Ne
               nazadnje so pomembni socialni transferji, kot so otroški dodatek ali v primeru
               socialne stiske tudi denarna socialna pomoč, subvencija malic in kosila, če govorimo
               o dijakih, pa tudi možnost štipendije za mladoletne, ki jo z novim letom vračamo.
               Poleg tega blažimo socialno stisko tudi z dodatkom za veliko družino in tudi kar
               nekaj programov sofinanciramo preko družinskih centrov, ki nudijo pomoč družinam.
               Čustvene in vedenjske težave pri otrocih pogosto izvirajo iz težav v družini, zato so
               centri za socialno delo kot nosilci javnih pooblastil dolžni izvesti potrebne ukrepe
               za zaščito otrok, ob sumu ogroženosti lahko sporazumno ali pa tudi brez volje staršev
               otroka namestijo v zavod.</p>
               <p>Kot ste izpostavili, je dejansko ključno sodelovanje različnih institucij. Te
               institucije predstavljajo ljudje, zato se mi zdi vedno ob takih stvareh pomembno, da
               posamezni zaposleni naredijo vse, kar je v njihovi moči, da se morda ne gleda samo
               glede na pristojnosti, da se včasih zavrti tudi telefon, se dogovori med posameznimi
               institucijami na način, da se najde rešitev za posameznega otroka, za posamezno
               situacijo, ki je najboljša za otroka samega. Najslabše je, ko imamo situacijo, da je
               posameznik izgubljen v tem sistemu. Zakon o preprečevanju nasilja v družini je tak
               krovni zakon, ker veliko smo že v preteklem obdobju usmerili naporov k temu, da smo
               sprejeli protokole, kako posamezne institucije med seboj sodelujejo, na primer šole,
               centri za socialno delo, policija. Zdi se mi, da se je treba zopet vprašati o tem,
               kaj bi kot človek, ne samo kot zaposlen, naredil v določenem primeru, da bi pomagal
               otroku v smislu, da kdaj zavrtiš telefon, se dogovoriš določene stvari, seveda vse v
               skladu z zakonskimi pristojnostmi, ki jih imaš, ampak vseeno, da je nek osebni
               interes, in v večini primerov, ki so, ponavadi tako ravnajo. Naša pozornost je pa
               usmerjena predvsem tam, kjer se kaj zatakne. Tam tudi ministrstvo, če je pozvano,
               poskuša s sodelovanjem med vsemi institucijami najti najboljšo možno rešitev. Kadar
               pa se že ugotavlja, ali so bili vsi ukrepi storjeni tako, da so v korist otroka, pa
               tudi inšpekcija, ki je pristojna, presoja ukrepe s strani centrov za socialno delo.
               Vsekakor je pa to problematika, ki je v krizi vedno bolj izpostavljena in vzpostavlja
               se res potreba po sodelovanju med različnimi institucijami.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Odgovor dr. Jerneja Pikala. Izvolite, gospod minister.</p>
            </sp>
            <sp who="SDZ6:PikaloJernej">

               <speaker>DR. JERNEJ PIKALO:</speaker>

               <p>Hvala lepa. Hvala lepa spoštovani poslanki za zastavljeno vprašanje.</p>
               <p>Jaz bom kratek in poskušal bom biti obenem čim bolj praktičen in jedrnat. Kar se
               tiče samega sodelovanja, mislim, da je kolegica ministrica povedala vse, ker je glede
               tega potrebno. Tudi nam se zdi, da je ključno interes otroka in hitro ter predvsem
               učinkovito posredovanje tam, kjer je to potrebno.</p>
               <p>Kar pa se tiče sistemskih ukrepov, ki jih počnemo, bi pa rad izpostavil naslednje.
               Verjetno veste, da je med leti 2010 in 2012 s sredstvi evropskega strukturnega sklada
               na ministrstvu potekal projekt usposabljanja strokovnih delavcev v vzgoji in
               izobraževanju za obravnavo nasilja v družini. Mi grdo rečemo, da smo usposobili tisoč
               multiplikatorjev, ki bodo lahko to znanje nesli naprej. Delamo predvsem na ravni
               krepitve strokovnih kompetenc delavcev v vzgoji in izobraževanju, tudi preko nekega
               drugega projekta in če mi boste dali priložnost, bom seveda z veseljem tudi o tem
               drugem projektu povedal še kaj več. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Za dopolnitev odgovora dajem besedo mag. Majda Potrata.</p>
            </sp>
            <sp who="SDZ6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala.</p>
               <p>Ne bi želela na posamičnem primeru graditi sistemskih rešitev, zaradi tega vas tako
               sprašujem. Nasprotovala sem ali bila vsaj zelo skeptična, ko smo v zakon vnesli
               možnost, da se tudi brez soglasja staršev lahko otroka, ki povzroča nasilje ali
               ogroža druge otroke v razredu, prešola. Ampak lahko pa je problem tudi drugačen, da
               se otroci umaknejo iz okolja, kjer je posameznik, ki je moteč. Ne ena rešitev, ne
               druga ne bo rodila sadov, če ni sporazumna.</p>
               <p>Zato vas sprašujem, ker sem v posodobitvi programa za otroke in mladino 2006–2016
               oziroma za obdobje 2013–2016 našla tudi ukrepe, ki predvidevajo ravno v takšnih
               primerih zaščito pred zanemarjanjem in nasiljem – ker za to gre, kot posledico
               nemogočih socialnih razmer, da bi lahko otrokom žrtvam nudili tudi takojšnjo ustrezno
               pomoč v forenzični hiši.</p>
               <p>Pa me zanima:</p>
               <p>Ali je ta projekt forenzične hiše že tako zastavljen, da lahko pričakujemo kakšno
               nadaljevanje in kaj si od njega lahko obetamo?</p>
               <p>Predvsem pa od ministra za izobraževanje pričakujem, da bo lahko še dopolnil tisto,
               česar mu prej ni uspelo povedati. Hvala obema za odgovor.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:PikaloJernej">

               <speaker>DR. JERNEJ PIKALO:</speaker>

               <p>Hvala lepa še enkrat.</p>
               <p>Kot rečeno, rad bi nadaljeval na sistemski ravni. Gre za krepitev kompetenc
               strokovnih delavcev v vzgoji in izobraževanju za na eni strani prepoznavanje in na
               drugi strani preprečevanje nasilja. Zato smo delovali skupaj z Inštitutom za
               psihološko svetovalne razvojne projekte in v tem vidiku smo obravnavali pet programov
               usposabljanja za primarno preventivne programe, na eni strani zaposlene, na drugi
               strani smo opolnomočili otroke in mladostnike, potem smo informirali in aktivno
               vključevali strokovne delavce, gre tudi za vključevanje staršev v ta proces za
               preprečevanje nasilja in socialnih mrež prostovoljstva. Na ta način in še z mnogimi
               drugimi projekti smo želeli vse te deležnike, ki so pomembni za preprečevanje
               nasilja, pripeljati v proces in jih na nek način doizobraziti oziroma dodatno
               izobraziti. To, kar pa sprašujete glede samega sodelovanja, pa mislim, da je ključno.
               Skupaj s policijo smo že v preteklosti, sedaj pa zadevo nadgrajujemo, pripravili
               osnutek dogovora o izvajanju nalog za zaščito otrok. To je tisti dogovor, ki izhaja
               iz Zakona o preprečevanju nasilja nad otroki v družini. Tak dogovor, ki smo ga tudi
               že predstavili ravnateljem, mislim, da bo ena osnova za naše nadaljnje delo. Ob tem
               bi pa rad, samo še čisto na kratko, da bo tudi kolegica imela nekaj časa, spomnil, da
               tu ne gre za povezavo s Policijo, Ministrstvom za delo, družino, socialne zadeve in
               enake možnost ter nami, ampak poskušamo v tem smislu delovati tudi z Ministrstvom za
               zdravje. Mislim, da tudi Ministrstvo za zdravje ima vlogo pri tem, kajti ne gre samo
               za fizično zdravje, kot veste, ampak je vprašanje tudi včasih duševnega zdravja. In
               kadar smo na področju duševnega zdravja, je pa zelo pomembno vprašanje tudi
               Ministrstvo za zdravje. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Dr. Anja Kopač Mrak, izvolite, gospa ministrica.</p>
            </sp>
            <sp who="SDZ6:KopačMrakAnja">

               <speaker>DR. ANJA KOPAČ MRAK:</speaker>

               <p>Hvala.</p>
               <p>Jaz bi morda dopolnitev glede programa za otroke in mladino, ki je bil pred 14 dnevi
               sprejet na vladi oziroma dopolnitev tega programa, kjer smo glede na obstoječe stanje
               in glede na določene rezultate, predvsem nekaterih študij glede zdravja otrok,
               sprejeli določene dopolnitve. Med njimi so ukrepi, ki so medresorsko, torej
               ministrstvo samo koordinira. Kar se tiče forenzične hiše, je v pristojnosti
               pristojnega ministrstva, vsekakor pa se nadaljujejo ukrepi, da bi ta zaživela do leta
               2016, ko naj bi bil ta program tudi realiziran kot tak, ker pokriva obdobje
               2010–2016.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Prehajamo k naslednjemu poslanskemu vprašanju.</p>
               <p>Gospod Ljubo Žnidar bo postavil poslansko vprašanje ministru za infrastrukturo in
               prostor gospodu Samu Omerzelu.</p>
            </sp>
            <sp who="SDZ6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovana podpredsednica, spoštovani kolegice in kolegi, spoštovani gospod
               minister!</p>
               <p>Vsi zelo dobro poznamo gospodarsko stanje v naši državi, poznamo tudi enega od
               poglavitnih vzrokov za stanje gospodarstva, kakršno je. Želim upozoriti na nek
               investicijski krč, ki je v tem momentu v naši državi, in več ali manj je vsem nam
               jasno, da je treba oživiti nov investicijski zagon in s tem posledično tudi oživiti
               naše gospodarstvo. Ovir za oživitev in hitrejšo vzpostavitev oziroma zagon investicij
               je v naši državi res veliko. Ampak jaz bi danes rad izpostavil samo en segment, ki
               precej upočasnjuje potek določenih investicijskih projektov, da pridejo do tiste
               končne operativne faze pred samim izvajanjem. Govorim o pridobivanju zemljišč za
               potrebe izgradnje javne infrastrukture tako na nacionalni ravni kot tudi na lokalni
               ravni. Poznam ukrep, ki je bil sprejet v letošnjem letu za pridobivanje zemljišč za
               izgradnjo žičniških naprav. Bi rekel dokaj pozitiven ukrep, ampak ta ukrep je ozko
               usmerjen in velja samo v tem segmentu pri pridobivanju zemljišč. Ne velja za ostalo
               javno infrastrukturo v državi. In danes, ker je čas izjemna vrednota in je zelo
               pomembno, kako se bomo hitro odreagirali oziroma kako hitro bomo pripravili določene
               ukrepe, da investicijski krč sprostimo oziroma da zaženemo investicije, pričakujem od
               ministrstva, da že ima danes tudi v tej smeri pripravljene določene ukrepe, ki bodo
               dejansko pospešili pridobivanje zemljišč za izgradnjo javne infrastrukture. V tem
               momentu je v fazi pridobivanja zemljišč tudi precejšen del avtocestnega odseka
               Draženci–Gruškovje, kjer dejansko odkupi že potekajo. Če se ozremo nazaj, poznamo
               tiste izjemno negativne primere, ki so vplivali oziroma zavirali izgradnjo.</p>
               <p>Ministru zato zastavljam vprašanje:</p>
               <p>Kakšne ukrepe in spremembe zakonodaje bo ministrstvo pripravilo glede hitrejšega
               pridobivanja zemljišč <gap n="..."/> <stage>/ izklop mikrofona/</stage></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod minister, gospod Samo Omerzel.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Spoštovana predsedujoča, hvala za besedo. Spoštovani gospod Žnidar, hvala za
               vprašanje.</p>
               <p>V veliki večini se strinjam z vašimi ugotovitvami in dejstvom, da samo pridobivanje
               dokumentacije in celotna poznejša faza do gradbenega dovoljenja so prepočasni in
               preveč časa rabimo, da pridemo do cilja. Sama sprememba v DPN v rangu 5 do 7 let se
               absolutno strinjam, da je nesprejemljivo. Ta del prostorskega planiranja in gradnje
               objektov v tem prostoru je dejansko eden od prvih problemov, s katerim sem se soočil
               na tem ministrstvu. Po proučitvi problematike zgodovine, kaj se je dogajalo na tem
               področju, smo se znotraj ministrstva odločili skupaj s strokovno ekipo, da gremo v
               temeljito prenovo kompletnega koncepta. Jaz sem prepričan, da sistemski pristop in
               reševanje tega v celotnem spektru težav, ki jih predstavlja samo prostorsko
               planiranje in pa potem kompleten proces do same gradnje, je edini pravilni pristop.
               Mi smo se lotili zadeve na naslednji način. Na eni strani imamo sam proces od
               prostorskega planiranja, gradnje objektov pa do končne faze izvedbe, na drugi strani
               pa imamo zakonodajo, ki ureja ta proces. V tem trenutku imamo štiri krovne zakone, ki
               urejajo to področje. Mi smo pripravili kompleten koncept normativnih sprememb v
               okviru Ministrstva za infrastrukturo in prostor in ta koncept pripravili tudi kot
               predlog za obravnavo na Vladi. Tisto, kar je ključno znotraj samega normativnega
               koncepta spreminjanja in zelo pomembno, je zavedati se, da ni samo ministrstvo za
               infrastrukturo tisto ministrstvo, ki je odgovorno za to področje. Je izredno
               kompleksen proces, ki zahteva medresorsko usklajevanje, ki zahteva medresorsko
               sodelovanje tako z Ministrstvom za kulturo, z Ministrstvom za kmetijstvo in okolje
               itn. Zato mislim, da pristop, da smo normativni predlog pripravili in poslali v
               medresorsko usklajevanje, da se s koncepti v začetku strinjamo z vsemi ministrstvi,
               je edini pravilen pristop, da imamo enotno politiko in dolgoročno enkrat sistemsko
               uredimo kompletno problematiko in znotraj kompletnega sistemskega pristopa in
               koncepta tudi ta segment, o katerem govorimo, o razlastitvah, o samih postopkih, da
               prej pridemo do gradbenega dovoljenja, da definiramo, kaj je strateškega pomena za
               državo. Tu smo sledili in za vzor imeli nemški model. Jaz mislim, da je sam koncept
               zelo dobro pripravljen in v samih načrtih planiramo, da bomo s predlogom zakona,
               torej s kompletno prenovo vseh štirih krovnih zakonov z enim enovitim zakonom prišli
               s predlogom na Vlado v prvem kvartalu leta 2014.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, dopolnitev.</p>
            </sp>
            <sp who="SDZ6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Hvala lepa za ta del odgovora.</p>
               <p>Absolutno se strinjam z vami, da ni samo to pristojnost Ministrstva za
               infrastrukturo in prostor, ampak da je treba kar tri resorje uskladiti. Ampak vaše
               ministrstvo pa je tisto, ki dejansko mora niti držati v rokah oziroma se uskladiti
               tudi z ostalimi ministrstvi, kajti na koncu je problem samo na vaši strani. Tako da
               temu se ni moč izogniti.</p>
               <p>Zelo zadovoljen in vesel bom, če bodo ti problemi odpravljeni že v prvem kvartalu
               naslednjega leta in da s tem ne bodo ovirani postopki že takoj v naslednjem letu
               oziroma da tiste investicije stečejo kar najhitreje. To se pravi:</p>
               <p>Ali lahko pričakujemo zakonodajo že ob koncu letošnjega leta v Državnem zboru? Tu me
               še ta časovni okvir bolj podrobno zanima. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Hvala za dodatno vprašanje, da imam priložnost malo bolj podrobno pojasniti.</p>
               <p>Predlog osnutka novega zakona bomo poslali na Vlado v začetku prvega kvartala leta
               2014. En koncept in ključni del celotne prenove so seveda soglasja. V večini primerov
               na največ težav naletimo ravno v fazi pridobivanja soglasij. Pomembna sprememba,
               pomemben koncept tega je integralni pristop k pridobivanju soglasij. Torej centralno
               ena točka za pridobivanje vseh soglasij, vseh soglasodajalcev in vse potrebne
               informacije. V grafičnem prikazu tega koncepta smo zelo enostavno in jasno prikazali,
               kaj pomeni centralna baza podatkov, hkrati tudi grafično prikazano, katera soglasja
               dejansko soglasodajalci morajo dati. V veliko primerih smo prišli do tega, da
               dejansko iščemo soglasja, ki jih v resnici za sam postopek sploh ne potrebujemo. Te
               informacije, če so dostopne vse na enem mestu, seveda zagotovijo, da takšnih
               postopkov ne peljemo brez potrebe in s tem skrajšamo same postopke izdaje soglasij,
               na drugi strani pa je tisti, ki išče soglasja, ima suport na eni točki in lahko po
               čim hitrejšem postopku pride do vseh soglasij ter na koncu do cilja – gradbenega
               dovoljenja in same investicije. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Prehajamo k naslednjemu poslanskemu vprašanju, ki ga bo postavil gospod Franc
               Breznik ministru za finance dr. Urošu Čuferju ter ministru za kmetijstvo in okolje
               mag. Dejanu Židanu. Ker sta oba ministra odsotna, boste vprašanje prejeli naknadno
               oziroma po vaši želji.</p>
            </sp>
            <sp who="SDZ6:BreznikFranc">

               <speaker>FRANC BREZNIK (PS SDS):</speaker>

               <p>Hvala za besedo, predsedujoča.</p>
               <p>Mene nekako žalosti, da ni niti en minister ni prisoten. V bistvu gre za kombinirano
               vprašanje obema glede zadnjih vladnih ukrepov na področju cele države, ker ti vladni
               ukrepi nekako hromijo slovensko kmetijstvo, predvsem na podeželju in predvsem v
               krajih, kjer je to kmetijstvo že zdaj bilo ogroženo. Sam prihajam iz Slovenskih
               goric. Specifika Slovenskih goric na področju kmetijstva je v tem, da gre za
               razpršeno poselitev, gre za veliko število majhnih naselij, ob specifični rabi teh
               zemljišč, gre za reliefno razgibanost ter zaradi neugodnih klimatskih in talnih
               razmer na neko skromnejšo dodano vrednost in dražjo pridelavo hrane. Če se v
               Slovenskih goricah primerjamo z ostalimi deli Slovenije, lahko ugotovimo, da tri
               petine vsega prebivalstva živi v nekaterih urbanih, naseljenih območjih in da ravno
               tam je pritisk na zemljišča glede ljudi večji. In tukaj je neka, lahko rečem, neka
               določena prednost Slovenskih goric, ker zaradi majhne naselitve so ta zemljišča
               nekako manj obremenjena. Govorim seveda o kemijski obremenitvi glede škropiv in vsega
               ostalega. Moram pa nekako priznati, ker se pod to vlado izrazito stimulira
               urbanizacija države, se podeželje prazni, mnogi objekti se ne uporabljajo več in
               propadajo. In prav ti bodo sedaj obdavčeni nekajkrat več kot tisti v uporabi po davku
               na nepremičnine, o katerem sedaj govorimo v Državnem zboru v zadnjih mesecih.</p>
               <p>Razmere za kmetovanje, ki jih ugotavljamo v Slovenskih goricah, so v bistvu pri
               sosedih izrazito boljše. Kmetje razmišljajo o opuščanju pridelave, problem je divjad,
               škropiva so dražja kot v drugih državah, imamo več prepovedi uporabe škropiv, ki pa
               so tudi pri nas seveda tudi nekoliko dražja. Dejan Židan kot kmetijski minister pa
               govori, da je največ sive ekonomije ravno v kmetijstvu. Torej kmetje so obdavčeni po
               katastrskem dohodku. Siva ekonomija pa je mogoče delno res. Je pa tam, kjer so stare
               generacije v pokoju in nekako se pomaga tem kmetijam, da lahko preživijo z nekim
               prostovoljnim delom. Mladi odhajajo s teh območij, odhajajo v Ljubljano, kjer se
               izobražujejo marsikje na nekaterih izobraževalnih institucijah, ki ne prinašajo nekih
               normalnih poklicev, kjer bi se lahko hitro zaposlili, in kmetijstvo kot tako v
               Slovenskih goricah lahko rečem, da izumira.</p>
               <p>Moje vprašanje je zelo konkretno:</p>
               <p>Kakšna je sploh prihodnost kmetijstva v Slovenskih goricah, kaj bo s kmetijami v
               Lenartu, Cerkvenjaku, Sveti Ani, Svetemu Juriju in Benediktu?</p>
               <p>Predvsem kmetijskega ministra sprašujem:</p>
               <p>Kaj je naredil na področju kmetijstva v zadnjih letih? Kaj je naredil na področju
               prepoznavanja recimo tudi blagovnih znamk na področju slovenske hrane in kaj je
               storil na podlagi določenih stimulativnih ukrepov na področju naše kmetijske politike
               v Slovenskih goricah?</p>
               <p>Sprašujem se, ali je za mene kot za njega nacionalni interes <gap n="..."/> <stage>/ izklop
               mikrofona/</stage></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Glede na to, da sta oba ministra odsotna, boste prejeli v 30 dneh pisni odgovor na
               postavljeno poslansko vprašanje – ali vztrajate pri ustnem odgovoru na naslednji
               seji? Kar izvolite povedati.</p>
            </sp>
            <sp who="SDZ6:BreznikFranc">

               <speaker>FRANC BREZNIK (PS SDS):</speaker>

               <p><gap n="..."/> <stage>/ oglašanje iz dvorane/</stage></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>V skladu z vašo zahtevo vztrajate pri ustnem odgovoru, ki ga boste prejeli na
               naslednji redni seji Državnega zbora.</p>
               <p>Prehajamo k naslednjemu poslanskemu vprašanju.</p>
               <p>Gospod Zvonko Lah bo postavil poslansko vprašanje ministru za kmetijstvo in okolje
               mag Dejanu Židanu.</p>
            </sp>
            <sp who="SDZ6:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo. Spoštovana predsedujoča, spoštovani minister! Še bolj bi bil
               vesel, če bi bil gospod Židan tukaj.</p>
               <p>Moje vprašanje je nadaljevanje mojega predhodnika in se popolnoma z njim strinjam.
               Prejšnji teden v sredo smo obravnavali poročilo o stanju kmetijstva v letu 2012.
               Rezultati so, da ne rečem, zaskrbljujoči, da ne rečem porazni. Slovensko kmetijstvo
               je tako in tako nekonkurenčno glede na pogoje kmetovanja, saj se dve tretjini
               kmetijskih zemljišč nahajata na območju z omejenimi dejavniki kmetovanja in kmetje ne
               morejo biti konkurenčni tujim kmetovalcem. Vemo pa, da je kmetijska politika evropska
               in da tukaj ne moremo voditi svoje državne politike. V poročilu je tudi navedeno, da
               je faktorski dohodek padel v letu 2012 v kmetijstvu za 12 %.</p>
               <p>Moje poslansko vprašanje je namenjeno ministru:</p>
               <p>Zakaj ste dopustili kot podpredsednik Vlade, predsednik vladnega odbora za
               gospodarstvo in kot resorni minister za kmetijstvo, da država uvaja dvojno obdavčitev
               kmetov?.</p>
               <p>Vemo, da je katastrski dohodek pavšalna obdavčitev, ki jo poznamo ves čas in tudi v
               tujini, da pa je davek na nepremičnine, davek na kmetijska zemljišča in davek na
               kmetijske objekte dvojni davek, dodatna obdavčitev, ki jo kmetje ne bodo prenesli.</p>
               <p>Že moj predhodnik je govoril, kakšne kmetije imamo, da ljudje opuščajo kmetovanje.
               In namesto da bi izkoristili ves evropski denar, ki je namenjen za razvoj podeželja
               in za kmetijstvo, v to smer, da bi zagnali kmetovanje na teh manjših kmetijah z
               dopolnilnimi dejavnostmi, s skrajšanjem prehranske verige od vil do vilic, da bi
               organizirali kmečke tržnice in podobno, ta vlada samo dodatno obdavčuje že tako ubogo
               podeželje.</p>
               <p>Zato bi prosil, če minister na naslednji seji ustno odgovori na to vprašanje. Jaz se
               ne čudim kmetom, vse več je slišati, da dobo zahtevali tudi odgovornost ministra
               oziroma interpelacijo zoper take odločitve, ki jih je pač kot resorni minister
               dovolil za področje kmetijstva. Vemo, kakšna je samooskrba. Samooskrba nam pada.
               Vemo, da bodo mlečne kvote ukinjene tam, kjer je edino še uspešno kmetovanje. Mislim,
               da bi <gap n="..."/><stage>/izklop mikrofona/</stage></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa, gospod Lah.</p>
               <p>V skladu z vašo zahtevo boste prejeli odgovor na vprašanje ministra mag. Dejana
               Židana na naslednji seji Državnega zbora.</p>
               <p>Prehajamo k naslednjemu poslanskemu vprašanju, ki ga bo postavil gospod Ivan Hršak
               ministru za finance dr. Urošu Čuferju, ki je danes odsoten.</p>
            </sp>
            <sp who="SDZ6:HršakIvan">

               <speaker>IVAN HRŠAK (PS DeSUS):</speaker>

               <p>Hvala za besedo, spoštovana podpredsednica.</p>
               <p>Moram reči, da sem razočaran, ker danes ministra ni med nami, glede na to, da vidim,
               da ima kar devet poslanskih vprašanj. Ne glede na to, bom postavil konkretno
               poslansko vprašanje.</p>
               <p>Spoštovani gospod minister! Pred približno mesecem dni sem kot član Kluba zasavskih
               poslancev le-temu dal pobudo, da se je Ministrstvu za finance poslalo dopis glede
               problematike predvidene reorganizacije davčnih uradov v Republiki Sloveniji in s tem
               v zvezi s predvideno ukinitvijo Davčnega urada Hrastnik. Zaprosili smo vas za čim
               prejšnji termin skupnega sestanka, kjer bi vam neposredno opisali naše utemeljene
               pomisleke, da bi pred vašo dokončno odločitvijo pretehtali vse vidike in posledice
               predvidenih sprememb. Žal do današnjega dne vašega odgovora sploh nismo prejeli.
               Razočaran sem. Na prejšnji seji Državnega zbora sem v zvezi s tem postavil ustno
               poslansko vprašanje. Na vašo izrecno prošnjo sem ga nato umaknil in prejel pisni
               odgovor, s katerim nikakor nisem zadovoljen.</p>
               <p>Zato danes javno postavljam naslednja vprašanja:</p>
               <p>Ali je odločitev o zaprtju davčnega urada v Hrastniku dokončna?</p>
               <p>Če je, na katerih ocenah temelji ta odločitev?</p>
               <p>Ali ste se morebiti sestali s predstavniki lokalne skupnosti in kakšni so bili ti
               zaključki?</p>
               <p>Če se niste sestali in konkretno na terenu preverili učinka oziroma učinke
               predlaganega zaprtja urada, ali se mogoče še nameravate sestati?</p>
               <p>Ali razpolagate s podatki, koliko ljudi bi bilo prizadetih zaradi predvidenega
               zaprtja in kolikšno povišanje stroškov– tu mislim predvsem na prerazporeditev
               zaposlenih iz Hrastnika v Celje in druge stroške – bi to terjalo?</p>
               <p>Prosim za vašo oceno:</p>
               <p>Kaj bi takšna odločitev pomenila za državljane in državljanke kot stranke v davčnih
               postopkih?</p>
               <p>Če držijo informacije o ukinitvi davčnih uradov, vas sprašujem:</p>
               <p>Kdaj naj bi se ta projekt izvedel ter po konkretni številki prihranka tega
               projekta?</p>
               <p>Ali je glede na oceno stroškov tega projekta, ki znaša skoraj en milijon evrov, ta
               projekt ukinjanja sploh upravičen?</p>
               <p>Hvala lepa za odgovore na vprašanja.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa, spoštovani gospod Hršak.</p>
               <p>Gospod minister dr. Uroš Čufer vam bo v skladu z vašo zahtevo odgovoril na naslednji
               redni seji Državnega zbora. Naj pa poudarim, da smo prejeli s strani generalne
               sekretarke Vlade Republike Slovenije gospe Tanje Šarabon obvestilo, da je danes dr.
               Uroš Čufer, minister za finance, odsoten zaradi službenih obveznosti, namreč zaradi
               obiska predsednika Evroskupine v Sloveniji.</p>
               <p>Prehajamo k naslednjemu poslanskemu vprašanju, ki ga bo postavil gospod Ivan Grill
               ministru za kmetijstvo in okolje mag. Dejanu Židanu, ki je danes službeno zadržan.
           </p>
            </sp>
            <sp who="SDZ6:GrillIvan">

               <speaker>IVAN GRILL (PS SDS):</speaker>

               <p>Hvala lepa za besedo.</p>
               <p>Uvodoma bi želel, da minister Židan na naslednji seji poda ustni odgovor na to
               aktualno vprašanje, ki je aktualno že skoraj 10 let.</p>
               <p>Gre za problematiko dimnikarske dejavnosti v Sloveniji, ki je ne moremo urediti
               evropsko primerljivo in težave na tem področju so še vedno prisotne. Na podlagi
               zakonodaje, ki je v Sloveniji prisotna, so nezadovoljni tako izvajalci dimnikarskih
               storitev kot tudi številni uporabniki, ki tudi nam poslancem poročajo tudi o
               zlorabah, o nekvalitetnem delu in pa o visokih stroških, kar jim ta način povzroča.
               Glede na to, da se na tem področju kljub nekaterim obljubam žal ne naredi nič, pa bi
               želel sedaj, glede na to, da je znano novo dejstvo, gospoda Židana, ministra za
               kmetijstvo in okolje vprašati:</p>
               <p>Ali je seznanjen s pravnim mnenjem bivšega ustavnega sodnika gospoda Ribičiča, ki je
               izdelal obsežno pravno mnenje ravno o področju izvajanja dimnikarske dejavnosti, kjer
               zelo natančno precizira, da je po njegovem mnenju takšen način ureditve tudi v
               nasprotju z Ustavo Republike Slovenije, kajti nedopustno je, da lahko nek zakon
               oziroma nek akt določa, da morajo stranke dopustiti dimnikarjem, da imajo prost vstop
               v njihovo stanovanje, še posebej glede na to, da so te komunikacije velikokrat zelo
               zelo vprašljive?</p>
               <p>Glede na to, da pravni strokovnjak, bivši ustavni sodnik v tem svojem dokumentu to
               tako eksplicitno navaja, bi veljalo razmisliti, da se resnično ta protiustavnost
               uredi, in to bi bilo treba z novim zakonom. Kot mi je znano, nek predlog takšnega
               zakona tudi obstaja.</p>
               <p>Zato bi želel odgovor:</p>
               <p>Ali je seznanjen s tem pravnim mnenjem?</p>
               <p>Ali je seznanjen tudi s tem predlogom novega zakona?</p>
               <p>Kakšno je njegovo stališče in pa tudi stališče Vlade do tega aktualnega in perečega
               vprašanja?</p>
               <p>Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa, gospod Grill.</p>
               <p>V skladu z vašo zahtevo boste prejeli odgovor gospoda ministra mag. Dejana Židana na
               naslednji redni seji Državnega zbora.</p>
               <p>Naslednje vprašanje bo postavil gospod Franc Pukšič ministru za finance dr. Urošu
               Čuferju, ki je danes službeno odsoten.</p>
            </sp>
            <sp who="SDZ6:PukšičFranc">

               <speaker>FRANC PUKŠIČ (PS SLS):</speaker>

               <p>Hvala lepa, podpredsednica. Kolegice in kolegi!</p>
               <p>Tako kot ste povedali, da je službeno odsoten v državi, pa jaz upam, da ne odpira
               ves dan vrat gospodu, ki je prišel v Slovenijo, ampak bi verjetno toliko pomembno pa
               le bilo, da bi bil na seji Državnega zbora pri poslancih. Pa nič hudega, nič zato.
               Jaz zaradi tega ne žalujem, da ga ni, žalujem pa, da vlada Alenke Bratušek to državo
               pelje v pokop, zato sem si dal tudi črno kravato gor.</p>
               <p>Dejstvo je, da je denar z bančnih računov v minulih letih v milijardah odtekal v
               tuje države, predvsem oaze, pa ne zaradi ugodnejših davkov, ampak zaradi tega, da se
               to ne da slediti. Dejsto je, da o tem ne govorijo več samo novinarji in ti
               nepridipravi, opozicijski poslanci, ampak 26. septembra sem poslušal na televiziji
               nekdanjega ministra in profesorja z Ekonomske fakultete, ki se vse skozi
               profesionalno s tem ukvarja, in tudi gospoda Pleskoviča, pa sta oba jasno povedala,
               da so milijarde odtekle iz gospodarstva v banke, iz bank pa v tujino. Nekaj tega je
               bilo za deinvestiranje gospodarstva. Veliko tega pa je šlo prav zaradi tega, da je
               šlo na tuje črne račune. Vse to, kar se dogaja, je posledica vsega tega.</p>
               <p>Povedali so, da je presedan, da se je ta vlada odločila, torej ta dva, ki se
               spoznata na finance – jaz sem pa poslušal, da je presedan, da so se odločili tako
               Banka Slovenije kot minister za finance, da bodo zaščitili vlagatelje v Probanki in
               tiste, ki imajo preko 100 tisoč evrov vložka. Govorila sta, da gre za cirka 40
               klientov, ki so krivi za več kot eno tretjino slabih posojil. In če to prenesem
               oziroma pretransformiram na Ljubljansko banko in Kreditno banko, bo cirka tisoč ljudi
               v tej državi, ki so krivi za stanje dveh milijonov ljudi.</p>
               <p>Sprašujem ministra:</p>
               <p>Kaj je naredil, ali je že dal kakšno ovadbo oziroma izkoristil tako Urad za
               preprečevanje pranja denarja kot seveda Davčno upravo, da bi zaplenili tem ljudem
               premoženje?</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>V skladu z vašo zahtevo boste prejeli pisni odgovor v 30 dneh. Prehajamo k
               naslednjemu vprašanju.</p>
               <p>Gospod Dragutin Mate bo postavil poslansko vprašanje ministru za zdravje dr. Tomažu
               Gantarju.</p>
            </sp>
            <sp who="SDZ6:MateDragutin">

               <speaker>DRAGUTIN MATE (PS SDS):</speaker>

               <p>Hvala lepa, gospa podpredsednica. Spoštovani minister, glede na to, da ste se v
               zadnjem času, verjetno pol leta in več ukvarjali z interventnim zakonom, pričakujem,
               da boste prioritete v naslednjem obdobju preusmerili tudi na nekatera področja, ki
               posebej skrbijo naše državljane. In to je področje čakalnih dob in čakalne dobe, ki
               so na marsikaterem področju dolge, predolge in gledano s strokovnega vidika, tudi
               strokovne javnosti v zdravstvu nesprejemljivo dolge.</p>
               <p>Zato vas, gospod minister, sprašujem naslednje:</p>
               <p>Kdaj boste kot minister za zdravje uredili enoten sistem spremljanja nacionalnih
               čakalnih dob, tako da bodo lahko pacienti verjeli podatkom o čakalnih dobah za
               določeno zdravstveno storitev, ki so objavljena preko ZZZS ali preko IVZ?</p>
               <p>Kako boste kot minister za zdravje vzpostavili sistem, da bodo izvajalci, vključeni
               v mrežo zdravstvenega varstva, lahko po enotni metodologiji poročali tako ZZZS kot
               IVZ? To sedaj ni mogoče, ker te metodologije ni.</p>
               <p>Kdaj bomo imeli enoten sistem spremljanja čakalnih dob oziroma kdaj bosta
               instituciji, kot sta ZZZS in IVZ, imeli primerjalne podatke o čakalnih dobah? Pri
               sedanjem sistemu pacienti ne vedo, kateri seznam je pravi in ali lahko na tak način
               ustrezno izberejo izvajalca, kjer bi bili prej na vrsti.</p>
               <p>Kdaj boste kot minister za zdravje vzpostavili sistem, da bodo v pravnih aktih
               upoštevane tudi strokovne smernice za najdaljše dopustne čakalne dobe, čemur sedaj
               nismo priča?</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:GantarTomaž">

               <speaker>TOMAŽ GANTAR:</speaker>

               <p>Hvala lepa, spoštovana predsedujoča. Spoštovane poslanke in poslanci!</p>
               <p>Sigurno so čakalne dobe tisto področje, ki je zelo pomembno za vse bolnike, ki
               čakajo na preiskave. Mi imamo v tem trenutku vzpostavljen sistem javljanja čakalnih
               dob s strani vseh izvajalcev, ki so pogodbeno vezano z ZZZS in pa tudi 450 jih javlja
               podatke IVZ. Te podatke IVZ redno obdeluje in mesečno posreduje vse spremembe o
               čakalnih dobah tudi Ministrstvu za zdravje. Dejstvo je, da lahko obstajajo določeni
               dvomi o kvaliteti podatkov, glede na to, da na različne načine te podatke posamezni
               izvajalci zajemajo. Moramo pa vseeno vedeti, da je enoten način predpisan in obstaja,
               tudi metodologija za določanje čakalnih dob je objavljena na spletnih straneh
               Inštituta za varovanje zdravja, in to ne bi smel biti razlog, da podatki niso
               primerljivi ali pa da se v bistvenih postavkah razlikujejo. Je pa dejstvo, da lahko
               pričakujemo enoten in enak sistem na področju celotne države šele po uvedbi tudi
               e-naročanja po ustrezni vzpostavitvi enakega načina v informacijskem sistemu, kjer je
               bilo zdaj tudi v letošnjem letu že kar nekaj korakov narejenih. Tudi ta razpis za
               e-naročanje je v teku, mislim, da so v teku neke pritožbe, ampak mislim, da bo to
               šele osnova in izhodišče, da bomo v resnici lahko imeli poenotene kriterije in
               podatke.</p>
               <p>Stroka tu je upoštevana, dejstvo pa je, da na vseh področjih ne moremo dosegati
               čakalnih dob, kot bi si jih želeli. Ni glavni razlog v varčevanju, veliko razlogov je
               tudi v tem, da se čakalne dobe na posameznih področjih povečujejo zaradi povečanja
               potreb na teh področjih. Generalno pa lahko še vedno rečem, da so v okviru dopustnega
               za večino področij, govorim, če gledamo celotno državo, da je pri enem od izvajalcev
               čakalna doba za določen poseg, operacijo, tudi ambulantni pregled v okviru, ki je bil
               sprejet. Posamezna področja, kot so nekateri ortopedski posegi, revmatologija,
               posegi, operacije v ustih, grlu in žrelu, nekatere urološke ambulante, ultrazvok
               srca, pa v resnici presegajo dopustne čakalne dobe. Varovalka, da ne bi prišlo do
               škode na zdravju, je ravno pravilnik o najdaljših dopustnih čakalnih dobah, ki
               določa, na kakšen način in kdaj zdravniki izberejo ustrezno napotitev. Se pravi,
               bodisi nujno, hitro ali redno obravnavo glede na zdravstveno stanje bolnika. Tam je
               natančno opredeljeno: če je <q>"nujno"</q>, je to v 24 urah, <q>"hitro"</q> v treh mesecih, <q>"redno"</q>
               v šestih mesecih – in tu se verjetno največ zamuja. V tem trenutku jaz vseeno
               ocenjujem, da situacija še ni alarmantna, v primeru slabšanja tudi na področju
               financiranja zdravstva nas pa lahko podaljševanje čakalnih dob in nezmožnost sledenja
               večjim potrebam zaradi pomanjkanja denarja lahko začne skrbeti. Popolnoma pa se
               strinjam z vami, da je nedopustno različno prikazovanje teh čakalnih dob in da
               mislim, da je res edina možnost vzpostavitev informacijskega sistema na enoten način
               na nivoju celotne države. Tudi zato se dela že dolgo, ne bi zdaj o zamudah, ki se že
               dolgo let vlečejo, mislim pa, da smo blizu tej rešitvi, da bi to uredili.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod Mate.</p>
            </sp>
            <sp who="SDZ6:MateDragutin">

               <speaker>DRAGUTIN MATE (PS SDS):</speaker>

               <p>Hvala lepa.</p>
               <p>Jaz bi imel še dodatno vprašanje k tem odgovorom, ki sem jih že prejel. Seveda,
               minister, načelno <gap n="..."/></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Ne dodatno vprašanje, verjetno mislite zahtevo za dopolnitev odgovora, ker v
               poslovniku <gap n="..."/></p>
            </sp>
            <sp who="SDZ6:MateDragutin">

               <speaker>DRAGUTIN MATE (PS SDS):</speaker>

               <p>tako je, ja, se opravičujem, gospa podpredsednica. Želel bi dopolnitev odgovora, ki
               sem ga že prejel na vprašanja, ki sem jih zastavil. Gospod minister, načelno vaši
               odgovori stojijo, načelno imamo na nek način urejene zadeve, vendar zadeve niso
               urejene dobro. Zato sem vas spraševal, kdaj in kako boste vi kot minister spremenili
               ta leta urejanja informacijskega sistema, ki ste ga na koncu omenili.</p>
               <p>Zanima me:</p>
               <p>Kdaj bo to narejeno, kdaj se bodo zbirali podatki po enotni metodologiji?</p>
               <p>Seveda me prav tako zanimajo stališča, ki jih imate vi in ste z njimi seznanjeni,
               ker morate biti. Nekje meseca maja letos ste dobili zapisnike, ki govorijo o čakalnih
               dobah v fizioterapiji. Danes imamo situacijo, kjer, kot ste sami omenili, 3 mesece za
               napotnico <q>"hitro"</q>. Toliko da bo jasno vsem nam tukaj, ker državljanom je to jasno.
               Napotnica za fizioterapijo po poškodbi <q>"hitro"</q> je za strokovno javnost sprejemljiva 0
               do 10 dni čakalne dobe. Mi pa imamo 3-mesečno čakalno dobo. To je strokovno
               nesprejemljivo. Kaj lahko po treh mesecih nekomu še pomagamo s fizioterapijo po neki
               poškodbi? Verjetno je veliko zamujenega.</p>
               <p>Zato vas sprašujem:</p>
               <p>Kaj boste ukrenili, da se bo to končalo in da bodo upoštevane strokovne usmeritve
               ali pripombe posameznih strok znotraj medicinske stroke in kdaj boste to naredili?</p>
               <p>Ne, da imamo že leta in leta ta problem. Ja, imamo ga, ampak sedaj ste vi minister
               in me zanima, kdaj boste vi spremenili kaj na tem področju. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:GantarTomaž">

               <speaker>TOMAŽ GANTAR:</speaker>

               <p>Hvala.</p>
               <p>Vprašanje gre v dveh smereh. Se pravi, eno je, kdaj enotna metodologija. Enotna
               metodologija z vzpostavijo e-zdravja – predvidoma je to spomladi 2014. Jaz upam, da
               se ta razpis ne bo več kompliciral v skladu z Zakonom o javnih naročilih. Bistveno
               bolj zahtevno je vprašanje, ki je tudi pomembnejše in ki ste ga postavili, glede na
               preseganje teh čakalnih dob na določenih področjih. Dejstvo je, da je vse to vezano
               tudi na dodatna sredstva, ki jih je treba v zdravstvu zagotoviti, na nekaterih
               področjih tudi na nezadostno število strokovnjakov, ki opravljajo, ne ravno na
               področju fizioterapije, kot ste omenili, gre recimo za področje revmatologije ali pa
               kakšno drugo, kjer enostavno ne razpolagamo s temi strokovnjaki. So pa to vprašanja,
               ki so pač vezana na financiranje. V tem trenutku jaz težko rečem, kaj bo z dogovorom
               in z dodatnimi možnimi viri za financiranje v naslednjem letu. Poskušam prepričevati
               vas, vse ostale, tudi znotraj koalicije, da brez tega niti slediti razvoju, niti
               večjim potrebam prebivalstva ne bomo zmogli. In bodo verjetno tudi prisiljeni iskati
               v skladu z direktivo o prostem pretoku pacientov pomoč, če tega ne bomo uspeli
               narediti. Žal, če bi bilo v mojih rokah, bi verjetno to lahko rešili. Ker pa to ni
               vse in samo v mojih rokah, pa tega enostavno ne morem v tem trenutku narediti.
               Poskušamo spremeniti seveda zakonodajo, poskušamo zagotoviti dodatni denar za
               zdravstvo, ker enostavno slediti tem večjim potrebam z obstoječim denarjem, za
               katerega vemo, da ga je že pol manj kot v drugih državah, s katerimi se primerjamo,
               se ne da.</p>
               <p>Na to vprašanje kdaj, iz tega razloga težko odgovarjam.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod Mate.</p>
            </sp>
            <sp who="SDZ6:MateDragutin">

               <speaker>DRAGUTIN MATE (PS SDS):</speaker>

               <p>Hvala lepa, gospa podpredsednica.</p>
               <p>Glede na odgovore, ki jih je minister dal, bi jaz predlagal, da opravimo o njegovem
               odgovoru, pa ne toliko o odgovoru, ker odgovor je bil relativno korektno podan, ampak
               na sploh o tej problematiki obširnejšo razpravo v Državnem zboru in v sklopu
               odgovorov na ta vprašanja, ki so samo nek del širših problemov, da na področju
               zdravstva opravimo širšo razpravo. Zakaj? Na začetku te seje smo v naši poslanski
               skupini predlagali, da bi interventni zakon obravnavali po rednem postopku, ne pa po
               nujnem. To je bilo zavrnjeno s strani koalicije in tam bi se lahko pogovarjali točno
               o teh problemih, o katerih minister govori, o denarju, o proračunu. Gospod minister,
               mene ni treba prepričevati in naše poslanske skupine, kako s proračunom za področje
               zdravstva. To boste morali opraviti znotraj koalicije, kjer ni nobenega posluha.
               Seveda to ni edini problem. Problem je tudi ta, da bomo morali rešitve iskati tudi na
               način, kaj in na kakšen način bomo imeli, ne pa samo, kako bomo dajali nove prispevke
               in nove zadeve ter dajali več in več. Treba je resno pogledati, in to so resna
               strokovna vprašanja. Čakalne dobe so samo en majhen delček tega, vrh leden gore, ki
               jo ljudje opazijo. Spremeniti bomo verjetno morali tudi način financiranja. Sedaj
               veste, kako to poteka, z nekimi pogajanji, z nekimi pravili razporejanja po programih
               itd. To že leta počnemo na enak način in ne delamo tako, kot bi bilo treba, tako da
               bi izvajalci dobili plačano toliko storitev, kot jih opravijo, ampak se dodeljujejo
               neki pavšali. Tukaj imamo v sistemu resne težave. Zato res upam, da bodo vsaj
               poslanci vaše poslanske skupine pomagali pri tem, da se o teh zadevah pogovorimo. Če
               nam je že bila odvzeta neka možnost resne razprave pri interventnem zakonu, glede na
               to, da je bil postavljen nujni postopek, nam omogočite vsaj pri tem vprašanju
               čakalnih dob, da načnemo vse tiste temeljne probleme, s katerimi se srečujete v
               zdravstvu. In tudi pri proračunski pravi, upam, da boste dali kakšne dodatne
               predloge, kaj vam manjka in kje vam manjka in zakaj vam manjka ta denar. In vse to
               lahko opravimo v neki širši razpravi, in to še pred proračunsko sejo. Tako bi potem
               lahko na boljši način zagotavljali zdravstvene storitve našim državljanom. Upam, da
               me boste pri tem podprli, ker <gap n="..."/> <stage>/ znak za konec razprave/</stage> <gap n="..."/> ene od koalicijskih
               strank in lahko vplivate na njih, da nam omogočijo to razpravo, ki jo moramo imeti
               tukaj zato, da bomo dosegli boljšo zdravstveno varstvo za vse naše državljane. Hvala.
           </p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>O vašem predlogu bo Državni zbor odločil v četrtek, 24. oktobra 2013, v okviru
               glasovanj.</p>
               <p>Proceduralni predlog ima gospod Franc Pukšič.</p>
            </sp>
            <sp who="SDZ6:PukšičFranc">

               <speaker>FRANC PUKŠIČ (PS SLS):</speaker>

               <p>Hvala lepa, podpredsednica.</p>
               <p>Običajno je tako, če se človek veseli, lahko kaj pozabi, če žaluje, še bolj. Ne vem
               pa, kateri od naju je pozabil. Vprašali me niste, ali želim pisni ali ustni odgovor
               na naslednji seji. Sam tudi nisem rekel, da želim ustni odgovor na naslednji seji,
               torej s te strani je moja napaka. Torej vsekakor bi prosil, da minister javno
               spregovori, ne da se skrivamo za nekaj stavki in črkami, da javno spregovori tukaj v
               Državnem zboru na naslednji seji na moje poslansko vprašanje, ki gre o
               dezinvestiranju podjetij in odhodom milijard in milijard slovenskega denarja v tuje
               oaze, kjer se prekriva.</p>
               <p>Zato bi prosil, da se to izvede na naslednji seji, tako da bo minister ustno
               odgovoril. Hval lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Glede na to, da res niste izrazili želje, vztrajali pri ustnem odgovoru, sem
               smatrala, da želite pisni odgovor, kot je v 247. členu poslovnika. Vsekakor pa vam
               bomo ugodili in boste imeli na naslednji seji ustni odgovor. Hvala.</p>
               <p>Prehajamo k naslednjemu poslanskemu vprašanju.</p>
               <p>Gospod Danijel Krivec bo postavil poslansko vprašanje ministru za infrastrukturo in
               prostor gospodu Samo Omerzelu.</p>
            </sp>
            <sp who="SDZ6:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo, spoštovana podpredsednica. Spoštovani minister, kolegice in kolegi!</p>
               <p>Jaz sem vesel, da je minister prisoten in bo lahko direktno podal odgovor, tako da
               se mu zahvaljujem, da je prisoten. Verjetno vsi v dvorani dnevno spremljamo težave,
               ki nastopajo na cesti iz Kočevja proti Ljubljani na območju Škofljice. Verjetno tudi
               vsi poznamo težave, ki nastopajo pri umeščanju tako imenovane obvoznice Škofljica, in
               iskanje rešitev, ki na tem projektu že kar nekaj let, če ne govorimo celo o daljšem
               obdobju, nastopajo. Vemo vsi, da je umeščanje takega objekta zelo zahtevno, zato se
               iščejo rešitve tudi v drugi smeri, v smislu posodobitve obstoječe državne ceste.
               Vendar pa moje vprašanje na ministra naslavljam v nekoliko drugi smeri, zato
               pričakujem tudi konkreten odgovor.</p>
               <p>Vlada Republike Slovenije je 8. 7. 2011 sprejela uredbo o državnem prostorskem
               načrtu za polni priključek Šmarje - Sap na avtocesti A2 iz Ljubljane proti Novemu
               mestu. Z njegovo izgradnjo bi se bistveno omilil problem prometa med Škofljico in
               Ljubljano na cesti Kočevje–Ljubljana, kjer se pojavljajo eni izmed največjih
               prometnih zastojev v državi. Priključek bi omogočil vključitev na avtocesto A2 tudi v
               smeri proti Ljubljani. Sedanja ureditev namreč omogoča le vključitev v smeri proti
               Novemu mestu.</p>
               <p>Zanima me:</p>
               <p>Zakaj se dela na omenjenem priključku kljub stalnemu opozarjanju prizadetih
               prebivalcev in županov na neznosne prometne razmere po več kot dveh letih še sploh
               niso začela?</p>
               <p>Tudi glede na to, da smo obravnavali proračunske dokumente, kjer tega projekta ni
               zaslediti, pričakujem vaš odgovor in razjasnitev glede te akutne problematike in
               odprave teh prometnih zastojev. Hvala za odgovore.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod minister.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Hvala za besedo.</p>
               <p>Spoštovani gospod poslanec, hvala za vprašanje. Vseeno mi dovolite, da se te
               problematike dotaknem v malce širšem smislu, ker imam tudi eno zelo pozitivno
               informacijo, en pozitiven pristop k reševanju same problematike dostopa iz smeri
               Škofljice proti Ljubljani. Z Ministrstvom za kmetijstvo in okolje smo uskladili
               rešitev, tisto rešitev, ki mislimo, da je pravilna, da po najhitrejši možni poti
               urejamo problematiko konic, ki se pojavljajo. Na Ministrstvu za infrastrukturo in
               prostor smo predlagali rešitev reverzibilnih pasov, torej gremo v rešitev, kjer z
               dodatnim pasom na cesti dejansko urejamo promet s pomočjo pametnih tehnologij. Tako
               bomo ob konicah, jutranjih konicah, ko imamo gost promet iz smeri Škofljice proti
               Ljubljani, imeli dva pasa v to smer, v popoldanskem času pa rešitev, da bomo takrat,
               ko je promet gost v obratni smeri, torej iz Ljubljane proti Škofljici, imeli
               reverzibilni pas, tako bomo imeli dva pasova v nasprotni smeri in s tem razbremenili
               konice. Sama rešitev je pomembna še iz enega dodatnega aspekta. Sama obvoznica, ki je
               bila planirana, sama investicija je bila v rangu 120 milijonov evrov. Ta rešitev, ki
               pa smo jo sedaj predlagali, pa je v rangu 5 do 6 milijonov evrov. Torej popolnoma
               drug razred, drug rang investicije, kar seveda v teh časih štejem za poseben dosežek,
               da smo uspeli na nek način res akuten problem rešiti z optimalno investicijo. Jaz
               mislim, da bo to zadostovalo kar za nekaj let, da sama ta rešitev zadovolji oziroma
               reši ta problem konic proti Škofljici.</p>
               <p>Kar se tiče samega avtocestnega priključka Šmarja - Sap, se ravno tako strinjam, da
               je to del, ki bo še dodatno razbremenil to problematiko. Na tem področju pa smo imeli
               v februarju 2013 razpis za projektiranje za PGD in PZI in avgusta 2013 je bil izbran
               izvajalec za izdelavo dokumentacije, kar pomeni, da je bil septembra 2013, torej pred
               slabim mesecem uveden v delo. V tem trenutku smo v fazi, da pridobimo vso potrebno
               dokumentacijo, govorimo o PGD in PZI, da se kompletna dokumentacija pripravi.
               Računamo da bo celoten PGD, PZI projekt zaključen do julija 2014, nato pa sledi še
               dodatno potreben odkup zemljišč in pa izbira izvajalca ter izgradnja samega odseka.
               Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvale lepa.</p>
               <p>Izvolite, gospod Krivec.</p>
            </sp>
            <sp who="SDZ6:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za ta del odgovora, vendar nisem prav zadovoljen s tem odgovorom, predvsem te
               časovnice, ki so bile podane, so nekoliko razvlečene.</p>
               <p>Vseeno pozdravljam to rešitev, ki je bila predlagana že s strani prejšnjega
               ministra, ki je rabil kar precej prepričevanja, tako direkcije kot ostalih
               inštitucij, da se lahko uporabi ta rešitev, ki je v uporabi tudi v drugih državah,
               glede reverzibilnih pasov in dodatne prometne signalizacije, ki omogoča, glede na to,
               da je obstoječa cesta dovolj široka, to rešitev, ki jo pozdravljam.</p>
               <p>Glede polnega priključka pa mislim, da je dinamika tako projektiranja kot odkupov
               nekoliko razvlečena. Ne razumem logike, da je treba dokončati PGD in PZI in nato iti
               v reševanje in odkup zemljišč, kajti državni lokacijski načrt že omogoča in je lahko
               podlaga za odkup zemljišč.</p>
               <p>Zato me vaš odgovor v celoti nezadovolji in bi želel glede tega mogoče tudi še
               dodatno pojasnilo, predvsem tudi iz razloga, da v proračunskih dokumentih tega
               polnega priključka niti sredstev za odkup zemljišč nisem opazil.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod minister.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Hvala za dodatno vprašanje.</p>
               <p>Kar se tiče same izgradnje in pridobivanja kompletne dokumentacije in odkupa
               zemljišč v letu 2014, bomo sam odkup delali glede na sredstva, ki jih imamo na
               razpolago. Mi računamo, da kar se tiče same izgradnje, bo dinamika primerna temu,
               koliko bomo tudi samih sredstev imeli in dinamika je zastavljena temu primerno. Mi
               računamo, kar se tiče gradbenega dovoljenja, da bo gradbeno dovoljenje pridobljeno
               skladno s terminskim planom, torej konec 2014 in glede na to potem bomo tudi sredstva
               za to poizkušali zagotoviti, da se sama izvedba zagotovi. Je pa vse to odvisno od
               tega, koliko sredstev bomo imeli na razpolago in če bomo uspeli ta sredstva iz
               proračuna zagotoviti.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Naslednje poslansko vprašanje bo postavil mag. Štefan Tisel ministru za zdravje
               gospodu Tomažu Gantarju.</p>
            </sp>
            <sp who="SDZ6:TiselŠtefan">

               <speaker>MAG. ŠTEFAN TISEL (PS SDS):</speaker>

               <p>Vsem lep pozdrav, spoštovana gospa podpredsednica, spoštovani ministri, spoštovane
               poslanke in poslanci!</p>
               <p>Moja tema so urgentni centri in centri nujne medicinske pomoči. Vemo, da imamo v
               Sloveniji dva univerzitetna klinična centra Ljubljana in Maribor, potem pa še 9
               oziroma 8 regijskih bolnišnic v Celju, Murski Soboti, Šempetru pri Novi Gorici, v
               Izoli, V Novem mestu, Slovenj Gradcu in na Jesenicah in pa potem še nekaj manjših, če
               rečemo lokalnih in specialnih bolnišnic. Povsod mora biti dostopnost 24-urna, tako na
               urgentnih centrih kot tudi na nujni medicinski pomoči. V zadnjih letih so se urgentni
               centri nekako ponovno vzpostavili, da bodo zgrajeni v vseh teh bolnišnicah. V
               Ljubljani je v gradnji, v Mariboru vemo, da je razpis padel. Vemo tudi, da je bilo na
               razpolago 35 milijonov evropskih sredstev v tej perspektivi, tako da se vendarle
               nekako vzpostavlja ta mreža urgentnih centrov. Oni pač predstavljajo sekundarni nivo,
               medtem pa nujna medicinska pomoč, ki je na razpolago na primarnem nivoju in tudi ima
               svojo mrežo oziroma še ni mreža v popolnosti vzpostavljena.</p>
               <p>Zanima me:</p>
               <p>Kakšen je nadaljnji tempo za izgradnjo teh urgentnih centrov? Kot vemo, se je tudi v
               Ljubljani upočasnil. Tudi v proračunih in rebalansih se nekako ta investicija vedno
               prestavlja v prihodnost in tudi v drugih regijskih bolnišnicah.</p>
               <p>Ali so tudi v naslednji perspektivi na razpolago evropska sredstva?</p>
               <p>Kako je v povezavi z urgentnimi centri tudi z mrežo nujne medicinske pomoči?</p>
               <p>V Ljubljani vidimo, da je zadeva na istem mestu, prav tako ste vi uredili v Izoli,
               da se to razvija v tej smeri, pa mislim, da tudi v Slovenj Gradcu.</p>
               <p>Kako je pa na ostalih področjih v Sloveniji v tej smeri?</p>
               <p>To me zanima. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod minister.</p>
            </sp>
            <sp who="SDZ6:GantarTomaž">

               <speaker>TOMAŽ GANTAR:</speaker>

               <p>Spoštovana predsedujoča, poslanke in poslanci! Hvala za vprašanje.</p>
               <p>V resnici je bilo v resoluciji predvidenih 10 urgentnih centrov v Sloveniji v
               bolnišnicah. Razdeljeni so bili nekako v tri nivoje, glede na število obravnav in
               možnosti, ki jih ti centri v teh bolnišnicah potem imajo za stopenjsko obravnavo
               bolnikov. Še vedno vidimo v tem en bolj sodoben pristop do nujnih obravnav, ki so
               danes razdeljene nekako bolj ločeno na primarni in sekundarni nivo, kjer lahko to
               velja sicer za nenujne primere, za nujne obravnave, kjer je pa dobro, da je na enem
               mestu celotna ekipa in oprema in da se to primerno izkoristi, so smiselni urgentni
               centri. Stanje je takšno, da mi imamo še vedno v postopku 10 centrov plus Ljubljano,
               ki ne sodi v evropske projekte – ta center se nekako razvija in spreminja že od leta
               2007. Za ostale pa je bilo treba v veliki meri spremeniti dokumentacije posamezne
               bolnišnice, ki so bile zadolžene do te mere, da pripeljejo projekt do gradbenega
               dovoljenja in do recenzije za načrte. To so morale spreminjati zaradi tega, ker so v
               te projekte vključevale velik del tudi drugih investicij, ki niso financirane iz
               evropskih sredstev. To je vse postopke podaljšalo, ker v proračunu ni dovolj denarja,
               da bi vse te širše projekte tudi izpeljali. V teku so praktično vsi razpisi, tudi
               mariborski še ni padel, odločitev še ni sprejeta, če ne bomo na pogajanjih uspeli
               doreči. Nekako do konca leta je predvideno, da pridemo do podpisov pogodb, kar še
               vedno pomeni, da bi časovno do konca 2014, začetka 2015 ti centri morali biti
               zaključeni. Jaz v tej fazi, ko so razpisi enkrat zunaj, težko rečem, na kateri točki
               se lahko kakšen razpis zalomi, glede na to, da so tu postopki, zahtevki po revizijah
               v skladu z Zakonom o javnih naročilih in od tu naprej smo mi relativno nemočni v tem
               delu, koliko časa lahko nekdo vleče razpis. Dejstvo je, da smo mi te postopke
               izpeljali. Zdaj nas čaka nekaj pogajanj. Jaz računam, da imamo še dovolj časa, da do
               konca decembra večino teh pogodb tudi podpišemo. Je pa odvisno tudi od samega
               naročila. Kaj bo v naslednji perspektivi, je težko reči. Bolj verjetno, da ne bodo
               predvideni, kot da bodo ti urgentni centri. Zato je toliko bolj pomembno, da jih v
               tej fazi izpeljemo tako, kot so bili planirani. V teh centrih je dejstvo, da se
               integrira nekje primarni in sekundarni nivo za optimalnejšo obravnavo, vključno s
               prehospitalnimi enotami. In seveda bo ostalo obvezno sodelovanje z enotami nujne
               medicinske pomoči na terenu, kjer je oddaljenost od teh centrov večja in bi pomenila
               dejansko časovno grožnjo za ustrezno obravnavo teh, ki potrebujejo urgentno oskrbo. V
               tem trenutku je bolj ali manj v skladu s predvidenim. Težko pa je napovedovati, kaj
               bo z javnimi naročili.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, mag. Tisel.</p>
            </sp>
            <sp who="SDZ6:TiselŠtefan">

               <speaker>MAG. ŠTEFAN TISEL (PS SDS):</speaker>

               <p>Hvala za odgovor.</p>
               <p>Kar se tiče teh centrov nujne medicinske pomoči, kot smo rekli, v Ljubljani je na
               istem mestu, pa verjetno v Izoli, Slovenj Gradcu, medtem ko primer v Mariboru imamo
               nujno medicinsko pomoč v mestu, medtem ko se urgentni center pri bolnišnici gradi.
               Ali bo tudi povezano ali ne? V Celju je tudi zdravstveni dom tik ob bolnišnici. Ali
               bo to ostalo na starem mestu oziroma ali se bo to povezalo, kar bi verjetno tudi
               racionaliziralo postopke? So pa nekateri kraji, kjer nujna medicinska pomoč že
               poteka, kot je na primer v Krškem, kjer imajo 24-urno turnusno službo specialistov
               nujne medicinske pomoči, medtem ko Brežice tega nimajo. Brežice so verjetno
               predvidene za urgentni center.</p>
               <p>Te ljudi zanima, ali jim bo nujna medicinska pomoč ostala ali bodo to potem
               priključili sosednjemu centru, kjer bo urgentni center. Podobno mislim, da je tudi
               Postojna in morda še kje v Sloveniji, Kranj verjetno tudi, da imajo to vzorno
               urejeno. Deloma ste že prej odgovorili, da kjer je blizu, nima smisla, kjer je pa
               oddaljenost večja, je pa smiselno, da imajo svojo nujno medicinsko pomoč za oskrbo
               tistega svojega področja. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:GantarTomaž">

               <speaker>TOMAŽ GANTAR:</speaker>

               <p>V resnici je pomembna dostopnost in oddaljenost od teh centrov. Je pa dejstvo, da
               glede na možnosti, ki jih takšen urgentni center, ki bo v sklopu bolnišnice, ima,
               lahko boljše in bolj temeljito obravnava tistega, ki urgentno pomoč potrebuje. Kjer
               ta služba deluje, mislim, da predstava, da naj bi bilo več nujne medicinske pomoči po
               terenu, ne zdrži nobene presoje in kriterija. V vsakem primeru bo to potrebno, bo pa
               smiselno to na nek racionalen način organizirati. Zraven urgentnega centra imeti dve
               močni službi na majhni oddaljenosti ni smiselno, bomo pa videli verjetno sproti pri
               vzpostavljanju mreže, ki smo jo pa, mislim da že kar precej naredili, tudi glede na
               enoto samega centra, glede na nivo centra in kot rečeno možnost povezav.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Naslednje poslansko vprašanje bo postavil mag. Andrej Šircelj ministru za finance
               dr. Urošu Čuferju, ki je danes službeno odsoten.</p>
            </sp>
            <sp who="SDZ6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Minister Čufer je, kot ste omenili, službeno odsoten, zato ne more odgovarjati, jaz
               pa bi rad njegov ustni odgovor v zvezi z vprašanjem oziroma tematiko, ki je v zadnjih
               tednih in dnevih navsezadnje zaposlovala slovenske medije in zaradi tega tudi
               Slovenke in Slovence.</p>
               <p>Gre namreč za nek novejši način pregledovanja davčnih zavezancev v Sloveniji, in
               sicer tako, da je bilo vsaj to zelo medijsko podprto predvsem takrat, ko so se
               zapirali lokali. V tem primeru je šlo za nekatere gostinske lokale. V tej povezavi je
               prišlo do tega, da je bil lokal zaprt nekaj ur ali dni, najmanj dva takšna primera
               sta znana v Ljubljani, mislim, da sta bila dva tudi v Mariboru, ki sta bila tudi
               ustrezno medijsko podprta. Takšni načini pregleda so seveda možni, so legalni, ko gre
               za hujše kršitve davčnih predpisov. Navsezadnje pa potekajo takšni pregledi vnaprej,
               kar pomeni, da mora nekdo gostinski lokal obvestiti, da je v gostinskem lokalu nekaj
               narobe oziroma mora sam davčni inšpektor predhodno iti v gostinski lokal, posneti
               stanje, seveda to na način, da ostaja neopažen, in na tej podlagi potem dejansko
               narediti takšen pregled oziroma Davčna uprava naredi takšen pregled.</p>
               <p>Pri tem načinu se postavljajo naslednja vprašanja. Prvič. Koliko davka je bilo
               pobranega v teh primerih, ki so tudi medijsko znani, seveda v globalnem znesku?</p>
               <p>Tukaj ne mislim, ker gre verjetno za davčno tajnost, da bi prišlo do izgovora za
               davčno tajnost.</p>
               <p>Na drugi strani je vprašanje, ko inšpektor gre v takšen lokal, mu davčna uprava v
               okviru delovnega naloga izplača določen znesek, ki ga lahko porabi v tem lokalu.</p>
               <p>Tukaj me zanima:</p>
               <p>Kolikšen je maksimalni znesek, ki ga Davčna uprava lahko odobri v takšnih primerih?</p>
               <p>Kolikšen, še enkrat, je bil izplen ter kolikšne in katere so bile hujše kršitve
               davčnih predpisov v teh primerih, ki so se v preteklosti opravili?</p>
               <p>Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa, mag. Andrej Šircelj.</p>
               <p>V skladu z vašo zahtevo boste na naslednji redni seji Državnega zbora prejeli ustni
               odgovor gospoda ministra dr. Uroša Čuferja.</p>
               <p>Prehajamo k naslednjemu poslanskemu vprašanju. Gospod Samo Bevk bo postavil
               poslansko vprašanje dr. Jerneju Pikalu, ministru za izobraževanje, znanost in
               šport.</p>
            </sp>
            <sp who="SDZ6:BevkSamo">

               <speaker>SAMO BEVK (PS SD):</speaker>

               <p>Hvala za besedo, gospa podpredsednica. Spoštovani zbor!</p>
               <p>Za današnjo sejo sem najavil vprašanje v zvezi z izvajanjem Zakona o varstvu pred
               ionizirajočim sevanjem in jedrski varnostni, predvsem glede monitoringa v javnih
               zavodih, ki sem ga naslovil tudi na ministra za kmetijstvo in okolje mag. Dejana
               Židana in na ministra, pristojnega za šolstvo, dr. Jerneja Pikala. Čeprav je letno
               poročilo o varstvu pred ionizirajočim sevanjem in jedrski varnosti obravnaval
               državnozborski odbor za kmetijstvo in okolje, pa sem dobil dopis ministra mag. Dejana
               Židana, da je za izvajanje zakona pristojen minister za zdravje. Zato bom tisti del
               vprašanja, ki se nanaša na zakon kot celoto, v pisni naslovil kar na Vlado Republike
               Slovenije, da ne bo izgovorov, kdo je pristojen za izvajanje zakona.</p>
               <p>Ministra za izobraževanje dr. Jerneja Pikala pa vseeno sprašujem v zvezi s
               problematiko šole v Črnem vrhu nad Idrijo, kjer je bila izmerjena povečana
               koncentracija radona. O tem smo ministra seznanili tudi ob našem nedavnem srečanju v
               Idriji, kjer je minister odkril spominsko ploščo šahovskemu velemojstru Vasji Pircu.</p>
               <p>Zato me zanima:</p>
               <p>Gospod minister, kakšno je stanje glede sevalne varnosti v javnih stavbah, predvsem
               v šolah?</p>
               <p>Zakon o varstvu pred ionizirajočimi sevanji in jedrski varnosti predvideva
               subsidiarno odgovornost države, in sicer da država krije stroške odrejenih izjemnih
               ukrepov, če za kritje stroškov ne zadoščajo finančna jamstva, ki jih je za izvajanje
               sevalne dejavnosti zagotovil upravljavec objekta ali uporabnik visoko aktivnega vira
               sevanja, sam pa nima sredstev za kritje teh stroškov.</p>
               <p>Ker se zavedam, da država danes v tem trenutku nima prav veliko denarja za sanacijo
               šol, me tudi zanima:</p>
               <p>Ali bi lahko za tovrstne posege kandidirali na evropska sredstva iz nove finančne
               perspektive?</p>
               <p>Ministru se že vnaprej zahvaljujem za njegov odgovor. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Na to, kot ste povedali, gospod Bevk, bo odgovoril gospod minister za izobraževanje,
               znanost in šport dr. Jernej Pikalo, vendar za dopolnitev odgovora, kot ste sami
               povedali, glede na prejeti odgovor ministra mag. Dejana Židana, je pripravljen v enem
               delu odgovoriti tudi gospod Tomaž Gantar, minister za zdravje.</p>
               <p>Izvolite, dr. Pikalo.</p>
            </sp>
            <sp who="SDZ6:PikaloJernej">

               <speaker>DR. JERNEJ PIKALO:</speaker>

               <p>Hvala lepa, gospa podpredsednica.</p>
               <p>Spoštovani gospod poslanec, res je, denarja za tisto, kar mi imenujemo redno
               interventno sofinanciranje vrtcev za sanacijo stavb, mi že od leta 2010 v tej ali
               drugačni obliki nimamo več. Zato tisto, kar pravzaprav počnemo, je, da samo tam, kjer
               je najbolj nujno, pa vse te sanacije izvajamo.</p>
               <p>Kar se tiče samih sanacij, bi rad rekel nekaj stvari. Ena je ta, da smo letos,
               mislim, da je bilo maja 2013, od Ministrstva za zdravje dobili seznam vseh tistih
               objektov, torej šol in vrtcev, kjer je bila zaznana na podlagi njihovih meritev
               povečana vsebnost radona. To se je zgodilo, če so moji podatki natančni, v 14 vrtcih
               in šolah. Vsem tem vrtcem in šolam smo izdali navodila, kako ravnati v takem primeru.
               Večina teh primerov se da rešiti s tistimi tako imenovanimi, jaz temu rečem v
               narekovajih, mehkimi ukrepi, torej z rednim in stalnim prezračevanjem in tako naprej.
               Nekaj primerov pa je potrebnih, ko je v zemljo, in tak je primer v Idriji, o katerem
               sprašujete, ko je treba zatesniti razpoke in potem ta del površine prekriti s posebno
               folijo, kar potem onemogoča prodiranje plina radona. V večini od teh 14 primerov, kje
               smo te zadeve zaznali in kjer smo izdali navodila, se je zgodilo, da je potem stopnja
               sevanja padla na še dovoljeno mejo.</p>
               <p>Kar pa se tiče idrijskega primera, če smem čisto na kratko odgovoriti, mi uradno o
               primeru nismo bili obveščeni. Smo pa, ko smo bili obveščeni iz medijev, kontaktirali
               občino Idrija, tudi sam, tako kot ste omenili, sem bil pri vas in se izdatno
               seznanil. Vemo, da so bile te prve meritve opravljene na podlagi merilnikov in
               merilcev, ki obstajajo v bivšem rudniku živega srebra v Idriji. Sedaj, če prav
               razumem, bo tudi Ministrstvo za zdravje napotilo na svoje meritve in potem bo izdalo
               odločbo o tem. Odločba, ko bo, bo seveda za nas tudi signal, če bo potrebno, da bomo
               Vlado zaprosili za interventna sredstva, kajti ne sme se dogajati, in prav imate, da
               učenci ali otroci prebivajo v prostorih, ki so močno nadobremenjeni z radonom in s
               sevanjem. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister Gantar.</p>
            </sp>
            <sp who="SDZ6:GantarTomaž">

               <speaker>TOMAŽ GANTAR:</speaker>

               <p>Hvala.</p>
               <p>Mogoče toliko, res smo v skladu z zakonodajo dolžni naše državljane varovati tudi
               pred naravnimi sevanji. V skladu s tem tudi Uprava Republike Slovenije za varstvo
               pred sevanji letno od leta 2006 naprej namenja en del denarja, ki se v tem obdobju ni
               zmanjševal, da preverja ta sevanja v okoljih, ki so bolj dovzetna, ki so bolj
               izpostavljena, recimo zaradi porozne kamnine, kjer so zgradbe, zaradi sestave
               zgradbe, zaradi morebitnih prejšnjih mnenj in merjenj ob predhodnih meritvah. Takih
               objektov je okoli 100 letno. Ponavadi ugotovijo v povprečju nekje pri petih objektih
               letno kršitve oziroma preseganje teh dovoljenih doz in predstavijo ukrepe, ki so
               potrebni, da zaščitijo prebivalce. Tudi v tem konkretnem primeru, ki ste ga omenili,
               se pravi Črni vrh nad Idrijo, je inšpektor Uprave za varstvo pred sevanji o
               rezultatih in teh osnovnih ukrepih obvestil vodstvo šole in tudi vrtca. Ti ukrepi so
               lahko zelo banalni, od prezračevanja prostorov, odvisno od količine, pa tudi do
               večjih posegov, tudi gradbenih del. Dejstvo pa je, tukaj ne sme biti nobenega dvoma,
               da je država tista, ki zagotavlja sredstva za odpravo nepravilnosti, bodisi v okviru
               svojih resorjev ali pač z ustrezno zagotovitvijo potrebnih sredstev. Ali obstaja
               možnost <gap n="..."/> <stage>/ izklop mikrofona/</stage></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Želite dopolnitev odgovora gospod Bevk?</p>
               <p>Izvolite.</p>
            </sp>
            <sp who="SDZ6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo.</p>
               <p>Se zahvaljujem obema ministroma. Tudi da bo lahko gospod minister Gantar dokončal
               odgovor, bom postavil še dodatno vprašanje. Namreč, res je <gap n="..."/></p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Dopolnitev odgovora, verjetno mislite?</p>
            </sp>
            <sp who="SDZ6:BevkSamo">

               <speaker>SAMO BEVK (PS SD):</speaker>

               <p>Dopolnitev odgovora, ja tako. Res nas je situacija v Črnem vrhu nad Idrijo zelo
               presenetila, kajti bolj smo tega, bi rekel tako v narekovajih, navajeni v samem mestu
               Idrija. Najbrž je tukaj šlo za žgalniške ostanke iz topilnice kot tampon ali pa celo
               za kraški svet kot tak. Zato bi bilo mogoče razmisliti v tej smeri preventivnih
               ukrepov proti radonu že pri samem načrtovanju gradnje, prenove objektov, ki so recimo
               v javni funkciji, kot so šole, vrtci, zdravstveni domovi in tako dalje. Predvsem za
               območje recimo Krasa, da bi se že vnaprej izognili takim situacijam, če se bo pri
               primeru Črnega vrha izkazalo, da je to zaradi Krasa in tega sveta, ne pa zaradi
               žgalniških ostankov iz rudnika, ki so bili uporabljeni kot gradbeni tampon.</p>
               <p>Glede evropskih sredstev me res zanima, ali bi lahko to bila rešitev, kajti vemo, da
               so težave z državnim proračunom in sploh z investicijami v družbeno infrastrukturo.
               Dejstvo pa je, da zakon v 46. členu zelo jasno v četrtem stavku pravi, <q>"če so doze iz
               drugega odstavka tega člena presežene v objektih, namenjenih izvajanju
               vzgojnovarstvenega, kulturnega, zdravstvenega ali izobraževalnega programa, zagotovi
               sredstva za izvedbo ukrepov za zmanjšanje izpostavljenosti iz prvega odstavka tega
               člena država"</q>. Se pravi, da je obveznost države v javnih zavodih. Zato me res
               zanima:</p>
               <p>Ali je možno pridobiti tudi ta evropska sredstva, da bi te probleme lažje reševali,
               kajti na koncu koncev jih ni tako malo? Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister Gantar.</p>
            </sp>
            <sp who="SDZ6:GantarTomaž">

               <speaker>TOMAŽ GANTAR:</speaker>

               <p>To, ali lahko evropska sredstva dobimo, v tem trenutku ne vem odgovora. Ni naše
               ministrstvo pristojno, ampak bomo poskušali ta odgovor dobiti, če je to mogoče.
               Dejstvo je, kot ste sami omenili, da v nasprotnem primeru je država dolžna zagotoviti
               ustrezna sredstva za sanacijo in zavarovati bodisi otroke bodisi ostale državljane.
               Tudi misel, ki je bila rečena, da ustrezno pozornost nameniti pri projektiranju
               projektov predvsem na kraškem terenu, poroznih tleh, pri izbiri materialov pri teh
               objektih, da se že v izhodišču preprečijo te možnosti naravnih sevanj in škode, ki
               jih povzročajo pri teh. Bomo pa preverili glede evropskih sredstev.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod minister dr. Pikalo.</p>
            </sp>
            <sp who="SDZ6:PikaloJernej">

               <speaker>DR. JERNEJ PIKALO:</speaker>

               <p>Hvala lepa.</p>
               <p>Samo dopolnil bi rad odgovor. Mislim, da je minister že povedal, da tudi ministrstvo
               ne razpolago s kakršno koli informacijo, da bi bilo tovrstno intervencijsko
               sofinanciranje investicijskih projektov mogoče iz naslednje evropske perspektive. Kot
               veste, je eden od večjih in pomembnejših tematskih sklopov naslednje kohezijske
               politike ravno energetska sanacija javnih stavb, še posebej šol, vrtcev in tako
               naprej, tudi vprašanje izboljšanje energetske učinkovitosti in vsega, kar je s tem
               povezano. Mi bomo zelo natančno pogledali, če bi v naslednji perspektivi tudi to bila
               možnost, in tako kot je bilo rečeno na ta način že sistematično mogoče pristopili k
               temu vprašanju, še posebej, če se bo izkazalo, da je to vprašanje sistematike, torej
               vprašanja tal, in ni odvisno samo od nekih preteklih dejanj človeka. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Mag. Marko Pogačnik bo postavil poslansko vprašanje ministru za infrastrukturo in
               prostor gospodu Samu Omerzelu.</p>
               <p>Izvolite.</p>
            </sp>
            <sp who="SDZ6:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovana predsedujoča, hvala za dano besedo. Spoštovani minister!</p>
               <p>Imam vprašanje za vas:</p>
               <p>V kakšni fazi je projekt za pripravo odlagališča za radioaktivne odpadke?</p>
               <p>Kdaj se naj bi ta gradnja tudi pričela?</p>
               <p>Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod minister.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Spoštovana predsedujoča, hvala za besedo. Spoštovani gospod poslanec, hvala za
               vprašanje.</p>
               <p>Odlagališče nizko- in srednjeradioaktivnih odpadkov, sam DPN je bil sprejet leta
               2012, in sicer februarja, kar moram reči, da je glede na zahtevnost objekta in
               občutljivo področje velik dosežek. Moram reči, da sam, kar se tiče same investicije,
               jo podpiram in mislim, da je to nekaj, kar bi še posebej v teh časih morali
               spodbuditi in morda celo roke malce skrajšati in čim prej pričeti z investicijo.
               Seveda pa tako kot pri vseh infrastrukturnih investicijah je tudi tukaj zelo
               pomembno, da sama investicijska dokumentacija, vsa priprava je res zelo podrobno
               pripravljena, pregledana in da same investicije ne preplačamo iz kakršnega koli že
               razloga.</p>
               <p>Kar se tiče samih terminskih planov. Ministrstvo je že dobilo predinvesticijsko
               dokumentacijo, zasnovo, ki jo je pripravil ARAO. Glede na to investicijsko
               dokumentacijo smo zahtevali določene popravke, pojasnila, določena področja malce
               bolj podrobno razdelana in pričakujemo, da bomo dopolnitev same investicijske
               dokumentacije dobili do konca leta 2014, torej do konca tega leta, da imamo kompletno
               investicijsko dokumentacijo pripravljeno. Potem sledi varnostno poročilo, soglasje h
               gradnji jedrskega objekta in pa mnenje Evropske komisije. Računamo, da bi glede na
               trenutno zastavljeno dinamiko leta 2016 bila zaključena vsa pripravljalna dela, kar
               pomeni, da bi se sama gradnja začela na začetku leta 2017 in trajala do leta
               2019.</p>
               <p>Osebno si želim in se nagibam k temu, da bi to dinamiko pospešili, torej da bi
               morda, če bodo okoliščine dopuščale, samo dinamiko zamaknili vsaj za eno leto,
               zamaknili v prid temu, da se investicija začne izvajati prej, kar pomeni, da bi potem
               sama gradnja bila zaključena v letu 2018. Po trenutnih planih je predvideno, da se
               sam objekt preda v delovanje oziroma obratovanje leta 2020, sam pa bi si želel, da bi
               se ta investicija začela čim prej izvajati, kar bi bil zelo pozitiven efekt, glede na
               to tudi sama shema financiranja zaprta in zagotovljena, da bi bil sam objekt potem ne
               2020, ampak 2019 že predan v obratovanje. Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, mag. Pogačnik.</p>
            </sp>
            <sp who="SDZ6:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovani minister, hvala za dani odgovor.</p>
               <p>Zdaj, pomembno je tukaj notri, kdaj se bo ta gradnja začela, predvsem zaradi sklada.
               Sklad ima sredstva zagotovljena, vemo, da je sklad, vsaj po javno dostopnih
               informacijah, v lanskem letu posloval solidno. Okvirna investicija, ki jo imajo za ta
               projekt, je pripravljena in je nekje okoli 100 milijonov evrov. Problem za sam sklad
               pa je, ker ne dobijo pravočasnih informacij, kdaj bo sklad moral ta sredstva
               pripraviti. Oni, verjetno na podlagi tega, ne morejo pripraviti neke dolgoročne
               finančne politike sklada, ne vedo, koliko časa bodo še s temi sredstvi razpolagali,
               zato ocenjujem osebno, da bi bilo smiselno, da se sprejme na tem področju neka
               odločitev, kajti s tem se verjetno bo tudi omogočilo učinkovitejše in gospodarnejše
               upravljanje tega sklada.</p>
               <p>Vemo, da ima tukaj notri sklad tudi država Hrvaška, zato me še zanima:</p>
               <p>Ali Vlada Republike Slovenije oziroma vi kot resorno ministrstvo razpolagate s
               kakšnimi podatki, na kakšen način posluje hrvaški sklad?</p>
               <p>Ali imate s hrvaškim skladom tudi kakšne kontakte?</p>
               <p>Kakšna je višina sredstev v hrvaškem skladu?</p>
               <p>Hvala.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod minister.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Hvala za možnost za dodatna pojasnila.</p>
               <p>Res je, drži, sklad je dejansko zelo pozitivno posloval. Njihov donos je bil 4,5 in
               še nekaj odstotkov v preteklem letu, kar je glede na dane okoliščine res pozitivno
               dejstvo. Tudi to drži, da je sama finančna konstrukcija za izgradnjo s pomočjo sklada
               zagotovljena in zaradi tega si tudi želimo, da bi se ta investicija čim prej začela
               izvajati.</p>
               <p>Prepričan sem, da kar se tiče ARAO, ki je zadolžen za samo izgradnjo odlagališča, in
               skladom, ki je zadolžen za samo financiranje, komunikacija poteka, ne vidim nobene
               težave, zakaj med njimi ne bi bilo izmenjave informacij. Nasprotno, moje informacije
               so, da je sama komunikacija in delovanje na eni strani sklada in na drugi strani ARAO
               zelo korektna in tudi vsi finančni načrti, ki jih je sam sklad pripravljal, so v
               skladni s tem. Mislim, da tukaj ni težave.</p>
               <p>Upoštevati moramo dejstvo, da v sami nuklearki in pri vsem, kar delamo v krogu
               nuklearke, imamo 50 odstotnega partnerja, to je Hrvaška. V pripravi samega
               investicijskega načrta je ARAO upošteval oba scenarija; imamo scenarij A, kjer je
               Hrvaška zraven pri izgradnji kot partner, govorimo seveda o financiranju, in scenarij
               B, če slučajno Hrvaška ne bi pristopila k samemu izvajanju oziroma kot partner k
               izgradnji. Oba scenarija se obravnavata in glede na pogajanja z Hrvaško, to je seveda
               stvar pogajanj med Slovenijo in Hrvaško, bodo potem sprejete odločitve, ali gremo v
               izgradnjo samostojno ali gremo v izgradnjo s partnerico, s hrvaško stranjo.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Naslednje poslansko vprašanje bo postavil gospod Jožef Horvat ministru za pravosodje
               dr. Senku Pličaniču.</p>
            </sp>
            <sp who="SDZ6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa podpredsednica. Spoštovane kolegi, spoštovani kolegi, spoštovani
               gospodje ministri, še posebej spoštovani minister za pravosodje dr. Senko Pličanič!</p>
               <p>Gospod minister, oba veva, da je sanacija slovenskih bank v pretežni državni lasti
               akutni problem Slovenije. Reševanje tega problema pa je usodno povezano s
               prihodnostjo Republike Slovenije. Na 3. seji Preiskovalne komisije o ugotavljanju
               zlorab v slovenskem bančnem sistemu, ki je bila 2. 7. 2013, je predsednik Komisije za
               preprečevanje korupcije, mag. Goran Klemenčič seznanil člane komisije - med drugim
               tudi mene, ker sem član te komisije - z dokumentom te komisije Ocena stanja,
               Ljubljana 2013, s posebnim poudarkom na poglavju Ocena stanja v slovenskem bančnem
               sistemu z vidika sistemske korupcije.</p>
               <p>Komisija za preprečevanje korupcije je zaradi ugotavljanja sistemske korupcije
               pregledala približno 40 kreditnih poslov z vrednostjo odobrenih kreditov v višini
               približno 1,6 milijarde evrov. Se pravi, povprečno 40 milijonov evrov na kreditni
               posel. Ob pregledu teh kreditnih map, opravljenih številnih razgovorih in pridobitvi
               drugih gradiv, je komisija prišla do zaključka, da so podani razlogi za sum sistemske
               korupcije v bančnem sistemu. Ugotovljene so bile številne nepravilnosti in
               nezakonitosti ter tudi sumi kaznivih dejanj. Predsednik komisije, gospod Klemenčič,
               je med drugim na tej seji povedal, citiram: <q>"Če najdemo pravno možnost, da damo
               papirje od sebe in izjave ali kar koli v javnost, v kateri so tudi konkretna imena
               oseb, ki so v poročilo omenjene kot sive eminence, potem bomo ta imena tudi dali."</q>
               Konec citata. Osebe, ki so z zlorabami povzročile milijardno škodo v slovenskem
               bančnem sistemu, se ne morejo in ne smejo skrivati za bančno tajnost, zlasti ne v
               bankah v večinski državni lasti, ki bodo sanirane z davkoplačevalskim denarjem. Ne le
               organi odkrivanja in pregona kaznivih dejanj, tudi davkoplačevalci imamo pravico
               izvedeti za imena in priimke oseb, ki so spravile banke, posredno pa tudi celotno
               slovensko gospodarstvo na kolena.</p>
               <p>Gospod minister, zato vas sprašujem:</p>
               <p>V kakšni časovni dinamiki in katere zakone pripravljate na vašem ministrstvu, da
               bomo lahko odgovornosti za zlorabe v slovenskem bančnem sistemu v pretežni državni
               lasti čim prej dali ime in priimek?</p>
               <p>Hvala lepa za vaš odgovor.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister, dr. Senko Pličanič.</p>
            </sp>
            <sp who="SDZ6:PličaničSenko">

               <speaker>DR. SENKO PLIČANIČ:</speaker>

               <p>Hvala, gospa predsedujoča. Spoštovane poslanke in poslanci!</p>
               <p>Najprej moram povedati, da se popolnoma strinjam z vašimi ugotovitvami o tem, da je
               treba zlorabam, nepravilnostim, nezakonitostim in kaznivim dejanjem, če bodo odkrita,
               pri delovanju slovenskega bančnega sistema v preteklosti priti do dna; in to
               popolnoma. Torej, s tem se popolnoma strinjam. Tudi sam sem že do sedaj in bom še
               naprej naredil vse, kar je v okviru mojih pristojnosti, da se bo to zgodilo.</p>
               <p>V tem okviru naj povem, da smo tik pred zaključkom priprave novele Zakona o
               kazenskem postopku, ki bo v precejšnji meri olajšal delo policije v predkazenskem
               postopku na splošno in tudi v teh postopkih, torej pri odkrivanju nepravilnosti in
               nezakonitosti kaznivih dejanj pri delovanju bank. Ko pa gre za dostop do bančnih
               tajnosti, kar je srž vašega vprašanja, pa naj povem, da je to vprašanje tudi bilo
               ugotovljeno kot eno ključnih ovir. Hkrati je bilo ugotovljeno, da je za to, da se ta
               ovira odstrani, treba spremeniti Zakon o bančništvu, ki je tudi spremenjen. Kolikor
               sem seznanjen, je ta sprememba, ki bo omogočila dostop do bančnih podatkov brez
               odredbe preiskovalnega sodnika v predkazenskem postopku, torej že na podlagi samo
               razlogov za sum storitve kaznivega dejanja, vključena v Zakon o bančništvu, ki ga je
               Vlada sprejela in ki ga boste poslanci in poslanke v kratkem obravnavali. Tako
               predvidevam, moram povedati, da se nisem čisto poglobil v to spremembo Zakona o
               bančništvu, ampak predvidevam, da je to, kar so mi sodelavci povedali, moji
               sodelavci, ki delajo na spremembi Zakona o kazenskem postopku, kolega finančni
               minister Čufar ustrezno vključil v Zakon o bančništvu. Ta sprememba bo omogočila
               dostop do bančnih podatkov, do katerih je bil do sedaj dostop precej otežen oziroma
               praktično nemogoč. S tem se moram strinjati, da je temu res bilo tako in da se bo s
               to zakonsko spremembo to spremenilo in bosta lahko policija in tožilstvo do teh
               podatkov prišla in potem naprej ukrepala.</p>
               <p>Ko pa gre za končen rezultat tega ukrepanja, torej na sodišču procesiranje tistih,
               za katere se bo ugotovilo, da so neka kazniva dejanja storili, in potem objava imen
               in priimkov teh ljudi slovenskim državljanom in državljankam, se bomo pa vsi
               strinjali, da bo pač treba počakati na zaključek sodnih postopkov. Za tovrstne sodne
               postopke naj povem, da je predvidoma v zakonu predpisano odločanje po hitrem
               postopku, tako da bodo morala sodišča še hitreje kot sicer v takih primerih odločati
               in ko bodo sodbe pravnomočne, potem bodo ta imena in priimki znani tudi našim
               državljankam in državljanom. Toliko bi imel na kratko povedati v zvezi s tem
               odgovorom na vaše vprašanje.</p>
               <p>Če pa dovolite, gospa predsedujoča, bi samo na hitro še odgovoril ali komentiral
               tudi vprašanje, ki je bilo zastavljeno predsednici Vlade v zvezi z odvzemom
               premoženja nezakonitega izvora, s strani vašega kolega Tonina, in v zvezi z
               neučinkovitostjo tega zakona, torej v zvezi s tem, da se v praksi še nikomur ni
               odvzelo premoženja nezakonitega izvora. Povem naj, da smo tudi pri tem tik pred
               zaključkom spremembe Zakona o odvzemu premoženja nezakonitega izvora, tako da bomo
               zakonodajo podlago za to, da se bo to potem v resnici v praksi tudi zgodilo,
               popravili, tako da bo to mogoče. Praksa, tožilci in ostali pa opozarjajo, da zakon,
               kakršen je do zdaj veljal in še velja, ni najbolj ustrezen. Zdaj ga popravljamo v tej
               smeri, da bo ustrezen, hkrati pa bova s kolegom Virantom tudi na implementacijski
               ravni, na ravni realizacije tega, potem spremenjenega zakona – upam, da ga boste
               poslanci in poslanke podprli –, naredila vse, da bodo potem v resnici policija,
               tožilstvo, Durs in vsi ostali, ki imajo tukaj pristojnosti, bolj usmerjeno kot do
               zdaj lahko šli v teh primerih v akcijo in bo potem v resnici tistim, ki so nakradli
               ogromno premoženja, ogromno denarja v preteklosti, to premoženje tudi odvzeto; seveda
               v tistih primerih, ko je od tega premoženja še kaj ostalo. To je mogoče kot
               dopolnitev ali komentar odgovora predsednice Vlade še na to temo, ki sicer ni
               neposredno, ali pa tudi je, povezana z vašim vprašanjem.</p>
               <p>Samo na hitro še; prej mi je bilo očitano s strani vodje Poslanske skupine SDS, da
               na tri vprašanja nisem odgovoril, da zamujam že ne vem koliko časa. Naj na hitro
               povem, da smo na poslansko vprašanje dr. Vinka Gorenaka odgovorili 23. julija 2013,
               potem pa so mi povedali sodelavci – to sem, medtem ko sem sedel v parlamentu,
               naročil, da preverijo –, so me opozorili, da je zunanji izvajalec, ne bom ga
               imenoval, ki za nas izvaja IT storitve, naredil neko napako, zaradi katere se je
               potem ta odgovoril izgubil v <gap n="..."/> <stage>/ znak za konec razprave/</stage></p>
               <p>Enako valja tudi za obe drugi vprašanji, za vprašanje Zvonka Černača in potem še za
               eno dodatno vprašanje dr. Vinka Gorenaka. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod Jožef Horvat.</p>
            </sp>
            <sp who="SDZ6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa podpredsednica.</p>
               <p>Gospod minister, nimam nič proti, da ste odgovarjali tudi v imenu gospe predsednice
               Vlade na poslansko vprašanje mojemu kolegu Toninu, ker se je res predsednica zelo
               zapletala pri svojem odgovarjanju.</p>
               <p>Namreč, zakaj vas sprašujem to, kar sprašujem? Ugotovitev Komisije za preprečevanje
               korupcije je bila, da so bila v opravljenih razgovorih omenjena vedno ista imena, ki
               so tako imenovane sive eminence slovenskega bančništva, ki nosijo velik del
               odgovornosti za razmere v slovenskem bančnem sistemu. Zato si vsi skupaj tu želimo
               rešitev. Ljudje na ulicah nam, poslancem govorijo, in gotovo tudi vam:<q>" Vzemite
               tistim, ki so vzeli nam. Vzemite tistim, ki so vzeli nam vsem."</q> Zato pričakujem
               resnično hitre zakonske rešitve; razumel sem ZKP, Zakon o bančništvu je v
               parlamentarni proceduri, nekatere rešitve v tem pogledu so dobre, nekatere pa bo
               treba še bistveno popraviti.</p>
               <p>Resnično je šlo varovanje tajnih bančnih podatkov v preteklosti celo tako daleč, da
               se niso vlagale ovadbe za tista kazniva dejanja, ki so bila odkrita v bančnih
               revizijskih postopkih.</p>
               <p>Gospod minister, jaz mislim in oba veva, da na enem poročilu Komisije za
               preprečevanje korupcije je ena vlada že padla, tudi vi ste v tisti vladi sodelovali.
               Mislim, da na tej oceni stanja lahko ta vlada ostane ali pa pade, če ne bo upoštevala
               tega.</p>
               <p>Glede teh dognanj glede bančništva, ki so v tej oceni stanja navedena na strani 51.
               pa vse tja do strani 68, vas prosim, da se s predsednikom komisije Goranom
               Klemenčičem usedete in dejansko za slovenske davkoplačevalce čim prej poiščete ugodne
               rešitve.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, gospod minister.</p>
            </sp>
            <sp who="SDZ6:PličaničSenko">

               <speaker>DR. SENKO PLIČANIČ:</speaker>

               <p>K temu, kar sem prej povedal, naj dodam to, da se sam globoko zavedam pomena
               vprašanja, ki ga omenjate. Tako kot ko gre za zlorabe ali kazniva dejanja v bančnem
               sistemu, pa tudi kjer koli drugje, zavedam se pomena tega, o čemer vi govorite, in
               zagotavljam, da bom sam naredil vse, kar kot minister lahko naredim za to, da se te
               stvari premaknejo v smer, o kateri govorite. Naredim pa lahko dvoje. Zlasti lahko
               predlagam spremembo zakonodaje, ki omogoča bolj učinkovit, bolj uspešen pregon
               tovrstnih kaznivih dejanj, in lahko naredim tudi kaj na ravni implementacije, o čemer
               sem prej govoril. Naj povem, da tukaj sem tudi v dogovorih z gospodom Klemenčičem.
               Tudi on bo sodeloval v tej ožji skupini, s katero bomo poskušali pospešiti delovanje
               na tem področju.</p>
               <p>Hkrati pa mislim, da se vsi skupaj tukaj strinjamo, čeprav smo vsi – imamo vsi enak
               cilj: večjo učinkovitost, večjo hitrost, hočemo, da se končno v tej deželi že nekaj
               zgodi na tem področju – in na to mislim sedaj nazadnje, ko sem rekel, da upam, da se
               o tem vsi strinjamo, da se pa to mora zgoditi na zakonit in z ustavo skladen način.
               Kdor koli že je storilec kaznivega dejanja, mu mora biti to dokazano po predpisih,
               standardih, ampak po ustavnih standardih, ki jih slovenska ustava, tako kot to velja
               za vse zahodne demokracije, predpisuje, ker drugače nismo daleč od neke dežele ali pa
               od nekega stanja, v katerem ne želimo biti. To pa nič ne pomeni, da bi to moralo iti
               kaj na račun učinkovitosti. Prepričan sem, da se da zakonito, skladno z ustavo vseeno
               hitro in učinkovito delovati in sam bom naredil vse, kar lahko v okviru svoje
               pristojnosti, da se bo to zgodilo.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod Horvat.</p>
            </sp>
            <sp who="SDZ6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa podpredsednica.</p>
               <p>Moram reči, da sem do neke mere zadovoljen z ministrovim odgovorom, in verjamem, da
               si prizadeva najti zakonske rešitve. Naj tudi povem, gospod minister, da imate v Novi
               Sloveniji zaveznika, vendar mi niste odgovorili ravno na vsa vprašanja. Povedali ste,
               katere zakone pripravljate, govorila sva o dveh, ZKP, Zakon o bančništvu, niste mi pa
               povedali časovne dinamike.</p>
               <p>Zato, ker je to tako akutna problematika, kolegice in kolegi, predlagam v skladu z
               določili poslovnika, in sicer 246. člena Poslovnika Državnega zbora, da Državni zbor
               na naslednji seji opravi razpravo o tej problematiki. Torej, kako čim prej priti do
               rešitev oziroma najti odgovorne ljudi, ki jih pa pravzaprav Komisija za Preprečevanje
               korupcije pozna. To se je vsaj dalo čutiti na omenjeni seji parlamentarne
               preiskovalne komisije. Se pravi, imena imamo, ne moremo jih pa zaradi zakonskih ovir
               obelodaniti.</p>
               <p>Zato ponovno, gospod minister, imate škarje in platno v rokah, seveda je tu tudi
               sodna veja oblasti, da se razumeva, in dajmo enkrat uresničiti zahtevo slovenskih
               davkoplačevalcev, ta pa je: vzemite tistim, ki so vzeli nam. Hvala lepa.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Naslednji bo postavil poslansko vprašanje mag. Andrej Vizjak ministru za notranje
               zadeve dr. Gregorju Virantu ter ministru za finance dr. Urošu Čuferju, ki je danes
               službeno zadržan.</p>
            </sp>
            <sp who="SDZ6:VizjakAndrej">

               <speaker>DR. ANDREJ VIZJAK (PS SDS):</speaker>

               <p>Hvala lepa. Spoštovana podpredsednica, spoštovani ministri, spoštovani minister
               Virant!</p>
               <p>Republika Slovenija ima uveljavljeno delitev na 12 statističnih in 12 razvojnih
               regij. V okviru teh razvojnih regij so regije tudi pripravljale svoje strateške in
               izvedbene razvojne dokumente. Pomembno poslanstvo tudi sedanje razvojne regijske
               organiziranosti je torej aktivna vloga posameznikov in posameznega dela Slovenije, da
               sam najde svoj lastni razvojni potencial in oblikuje svojo prihodnost in s tem tudi
               zmanjšuje postopno razvojne razlike med dvanajstimi razvojnimi oziroma statističnimi
               regijami te države. Izjemno pomembna podpora tem razvojnim prizadevanjem so tudi
               državne institucije v posamezni regiji, upravne enote, še posebej bi tukaj izpostavil
               upravne enote, kajti s sodelovanjem pri raznih investicijah, izdajo dovoljenj
               pomembno kreirajo ali pa zavirajo razvoj posameznega dela.</p>
               <p>Ena izmed takšnih statističnih in razvojnih regij je tudi regija Posavje. Naj omenim
               pomen te sedanje regionalne delitve. V regiji Posavje je kar 32 regijskih institucij,
               ki zaposlujejo okoli 2 tisoč prebivalk in prebivalcev Posavja. Podobno je tudi na
               drugih delih, Koroška, Zasavje itn. V zadnjem obdobju pa se žal vse pogosteje
               omenjajo projekti reorganizacije državnih institucij. Le-te ne upoštevajo sedanje
               delitve na 12 statističnih oziroma razvojnih regij, vse več se govori o števili 8,
               pri čemer ni znana nobena podlaga, zakaj teh osem. To se dogaja tako pri
               reorganizaciji davčne in carinske uprave v skupno finančno upravo, kjer naj bi bilo
               teh uradov 8 plus še ta posebni davčni urad Ljubljana. Podobno se govori tudi pri
               vzpostavitvi upravnih okrajev in izpostav, kjer naj bi bilo po novem teh upravnih
               okrajev zgolj 8, podobno se dogaja tudi reorganizacija Zavoda za gozdove. To je le
               nekaj aktualnih projektov, ki potekajo.</p>
               <p>Spoštovani minister, v Slovenski demokratski stranki nasprotujemo kakršnikoli
               reorganizaciji državnih institucij mimo nove uveljavljenje regijske delitve
               Slovenije, ki bo zmanjševala število pod 12, zato vas sprašujem:</p>
               <p>Od kod in zakaj število 8 tudi v projektu reorganizacije upravnih enot v upravne
               okraje?</p>
               <p>Sam sicer ne nasprotujem upravnim okrajem kot združevanju nekih funkcij in drugemu
               nivoju med ministrstvom in upravnimi enotami, vendar vas sprašujem:</p>
               <p>Od kod ste prišli in na podlagi katerih argumentov do številke 8?</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Izvolite, dr. Gregor Virant, gospod minister.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>Hvala za vprašanje.</p>
               <p>Mislim, da je dobro, da se je to vprašanje odprlo v Državnem zboru, ker je zelo
               veliko informacij, polinformacij, dezinformacij v zvezi z reorganizacijo državne
               uprave na terenu. Dejstvo je, da je teritorialna organizacija državne uprave danes
               podoptimalna. Dejstvo je, da se nam teritoriju Slovenije prepleta ogromno število
               različnih mrež, območnih enot in izpostav upravnih organov in da je ta sistem postal
               zelo nepregleden in tudi onemogoča racionalno upravljanje kadrovskih, finančnih,
               materialnih in drugih resursov. Zato razmišljamo o tem, kako narediti ta sistem, to
               mrežo boljšo; predvsem boljšo, pa tudi cenejšo za državljane in za podjetja, da bomo
               lahko z manj denarja naredili iste ali pa še boljše storitve. Sestavni del tega je
               tudi reorganizacija upravnih enot. Veseli me, da sem slišal iz vaših ust, da v osnovi
               to reorganizacijo podpirate.</p>
               <p>Zelo jasno naj povem, da ta reorganizacija ne pomeni, da se upravne enote ukinjajo
               ali da izginjajo, torej storitve za državljane in za podjetja ostajajo tam, morajo
               ostati tam, kjer so, morajo biti ljudem blizu in morajo biti še boljše in še
               kvalitetnejše, kot so se izvajale doslej. Je pa zelo smiselno, da več upravnih enot
               povežemo skupaj v upravni okraj, zato da lahko bolj racionalno organiziramo zlasti
               logistične zadeve, kadrovska, finančna, računovodska, da zmanjšamo število
               samostojnih proračunskih uporabnikov, število vodij, predstojnikov upravnih organov
               in na ta način prihranimo in hkrati tudi omogočamo veliko bolj fleksibilno
               razporejanje ljudi in spisov, ko se zgodi, recimo, da so na eni upravni enoti že
               zdavnaj zaključili projekt denacionalizacije, na drugi strani imajo pa še nerešene
               zadeve in zaradi tega, ker gre za različne upravne organe, se ne da prestaviti teh
               spisov z enega na drug. Se pravi, sto razlogov je, da v to reorganizacijo moramo iti,
               ker kar kliče po tem. Tako kot je trava zelena, tako je popolnoma jasno, da moramo
               upravne enote povezati v okraje.</p>
               <p>Kolikšno bo število teh okrajev, bo pa še predmet diskusije. Prvi dokumenti, ki so
               nastali na ministrstvu, so nastali izključno v strokovnih krogih, torej v strokovnih
               skupini. Strokovna skupina je izhajala izključno iz strokovnih kriterijev, ki
               temeljijo na številu upravnih zadev, tako da bi čim bolj enakomerno razporedili med
               upravne enote. In res je, da je ta strokovna skupina prišla do številke 8, vendar
               pozor, to še ni gradivo s podpisom oziroma gradivo, ki bi ga Ministrstvo za notranje
               kot svoj projekt poslalo v medresorsko politično ali kakršno koli drugo usklajevanje.
               Tako zdaj midva komentirava neko strokovno gradivo, ki še nima statusa predloga
               ministra za notranje zadeve. Jaz sem odprt za diskusijo o tem, koliko upravnih
               okrajev bomo v Sloveniji imeli. Zavedam se, da bo tukaj najbrž treba narediti kakšen
               kompromis med čistimi argumenti racionalnosti, torej popolnoma in izključno s
               strokovnimi argumenti, in političnimi argumenti s terena. Vem, da si Posavje želi
               svoj upravni okraj, vem, da si Koroška želi svoj upravni okraj, in verjemite to
               politično realnost toliko razumem, da jo bom pri teh predlogih upošteval.</p>
               <p>Torej, rekel bi, ostanite pri podpori reorganizacije upravnih enot, ostanite pri
               podpori nastanku upravnih okrajev, ki bodo pocenili državno upravo in jo hkrati
               naredili boljšo za državljane in podjetja, jaz vam pa obljubim, da bomo tudi v vaši
               poslanski skupini kot tudi vseh ostalih sodeloval v usklajevanjih oziroma se ponudil
               za razgovor o številu upravnih okrajev, tudi posavskem seveda.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, mag. Vizjak.</p>
            </sp>
            <sp who="SDZ6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Hvala lepa.</p>
               <p>Spoštovani minister, hvala lepa za pripravljenost iskanja kompromisov.Dovolite mi še
               nekaj. Midva sva že velikokrat izmenjala stališča glede racionalizacije tudi upravnih
               enot in verjamem, da ste vedno zagovarjali, da so upravne enote nekaj, v kar bi bilo
               škoda posegati, ker delujejo zelo dobro in so se v fazi racionalizacije
               zracionalizirale do največje mogoče mere. To so vaše besede, ki jih zgolj ponavljam,
               in bi celo temu verjel. Mislim, da je ključni način, da bi ta podoptimiran sistem
               delovanja države na posameznih teritorijih, da bi bili ukrepi v povezovanju raznih
               državnih institucij na terenu. Danes vam delujejo upravne enote po svoje, davčne
               uprave, inšpekcijske službe in tako naprej, cela kopica drugih – centri za socialno
               delo, zavodi za zaposlovanje, zavodi za pokojninsko in invalidsko zavarovanje, zavodi
               za zdravstveno zavarovanje – pa povsem po svoje. Verjamem, da je ogromno priložnosti
               za racionalizacije, optimizacije prav v tem horizontalnem povezovanju državnih
               institucij na teritorialni ravni.</p>
               <p>Rad bi vas pa spomnil na vašo obljubo sindikatom, ki je razvidna iz zapisnika, ko
               ste povedali, da sprememba upravnih enot v upravne okraje ne bo prizadela nobenega
               zaposlenega, ne bo imela nobenih viškov, za kar ste bili pripravljeni tudi podpisati
               posebni dogovor s sindikati.</p>
               <p>Torej, spoštovani minister, prepričan sem, da ni prišlo na pamet do delitve
               Slovenije na 12 statističnih in razvojnih regij. Zato ponavljam, da je to relativno
               tudi politična odločitev in če bi kakršno koli drugačno delitev predvidevali, da bi
               prišli predhodno v ta parlament, to politično podporo dobili in potem posledično
               reorganizirali državne organe.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>No, če je bilo to dodatno vprašanje, je moj odgovor zelo kratek: ja, se zelo
               strinjam z vsem, kar ste povedali.</p>
               <p>Prvič, strinjam s tem, da so upravne enote kvaliteten in močen del sistema javne
               uprave. Res je, da smo jih že izjemno zracionalizirali, da se je število zaposlenih
               od leta 2005, ko smo sprožili ta projekt, še skupaj sva bila takrat v vladi, sam sem
               sprožil ta projekt minus 1 % na letni ravni, in smo do danes dosegli rezultat –
               slovenska javnost tega ne ve, mogoče bi morali bolj poudarjati –, da se je za 18 %
               zmanjšalo število zaposlenih v upravnih enotah, kot se je tudi sicer število
               zaposlenih v civilnem delu državne uprave v tem času zmanjšalo za 18 %. Torej je
               državna birokracija shujšala v zadnjih osmih letih.</p>
               <p>Upravne enote delajo dobro, nudijo kvaliteten servis državljanom, nimajo zaostankov
               in točno tako je, kot pravite: v sistem, ki dobro deluje, je treba posegati zelo
               previdno, jaz se tega zelo dobro zavedam, nikoli v življenju nisem šel v neke
               reorganizacije samo zaradi reorganizacij. Je pa tisti manevrski prostor za izboljšave
               ravno v tem, da bi jih povezali, tako da bi jim dali to kapo v obliki upravnega
               okraja, kjer bi združili vso logistiko kadrovsko, računovodsko, finančno in tako
               dalje in tudi olajšali prerazporejanje, materialne opreme, spisov zaposlenih in vseh
               teh zadev, zato da bi bila stvar bistveno bolj racionalna.</p>
               <p>Res je tudi, da sem sindikatom obljubil, da iz tega naslova viškov ne bo, ker sem
               tudi sicer zagovornik pristopa mehkega zmanjševanja števila zaposlenih v upravi in
               širšem javnem sektorju. Ta mehek pristop, če se ga lotiš disciplinirano in odločno,
               uspeva – smo dokazali, sem dokazal. Državna uprava se zmanjšuje, samo treba je
               zastaviti smer in se potem teh številk držati, kar je mnogo bolje kot pa odpuščanje.
               Vaš predsednik bi zmetal na cesto 40 tisoč zaposlenih v administraciji, čeprav jih je
               samo nekaj več kot 33 tisoč, se pravi, bi jih moral najprej 7 tisoč zaposliti, da bi
               potem vseh 40 tisoč odpustil. Ampak, to ni. Poglejte, kaj pa s tem dobimo?
               Brezposelne ljudi, socialne stiske, nadomestila za brezposelnost. Mi za to nismo. Mi
               smo se s sindikati dogovorili za nižje plače, zmenili smo se za postopno zmanjševanje
               števila zaposlenih.</p>
               <p>In še to, zelo podpišem tudi vaše besede o rezervah, ki nam jih omogoča horizontalno
               povezovanje med organi. Oblikovanje upravnih okrajev bo priložnost tudi za to – zelo
               dobra ideja, delamo na tem, da bi se različne izpostave in območne enote državne
               uprave, ki na terenu delujejo, med seboj združile. Da se ne more zgoditi, recimo, da
               imate na eni strani ceste eno območno enoto inšpektorata, ki ima nov avto, ki je 50 %
               rabljen oziroma 50 % časa v uporabi, na drugi strani imate pa drug inšpektorat, ki
               ima eno staro podrtijo, ki ni več upoprabna.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Mag. Vizjak, izvolite.</p>
            </sp>
            <sp who="SDZ6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>V skladu s poslovnikom bi o tem odgovoru in odgovoru, ki ga nisem dobil od ministra
               za finance, ki ga danes ni, pa bom ustno to vprašanje nadgradil na naslednji seji,
               kajti prav tako kot je predvidena reorganizacija upravnih enot v upravne okraje in
               izpostave, je predvidena tudi reorganizacija carinske in davčne uprave v osem
               finančnih uradov. In glej ga zlomka, tudi v tej delitvi ni ne Posavja, ne Koroške in
               ne Zasavja in tako naprej, kar pomeni, da se tiste štiri regije, kar je razlika od 12
               do 8, počutimo neupravičeno zapostavljene, ker sploh ne vemo argumentov, zakaj je kar
               naenkrat prišlo do spremembe regijske delitve z 12 na 8. Zato se mi zdi, da je prav,
               da v tem parlamentu o tem spregovorimo, preden bodo te stvari šle naprej. Kajti,
               reorganizacija carinske službe in davčne službe v finančno upravo poteka, seznanjen
               sem z vsemi dokumenti in tudi z uredbo, ki je v pripravi in je že pripravljena. Upam,
               da ni sprejeta na Vladi.</p>
               <p>Spoštovani minister, res je, tega se pravzaprav bojimo, da bodo upravni okraji, če
               bo teh osem, neke vrste osnova za povezovanje in združevanje vseh ostalih državnih
               institucij na to številko. To je za Posavje, verjetno tudi za Koroško, za Zasavje,
               nesprejemljivo. Zato predlagam ne nazadnje tudi diskusijo na to temo.</p>
               <p>Še nekaj, ne gre zgolj za povezovanje nekih logističnih, finančnih, kadrovskih
               služb. Gre tudi za čisto strokovna vprašanja in vsebinska vprašanja. Namreč, po nekem
               predlogu, ki je prišel v medije, o tem sem bral v Dolenjskem listu, je bilo moč
               zaslediti, da bodo tudi zahtevnejša gradbena dovoljenja izdajali na okrajih. Recimo,
               konkretno za kakšen vodovod, za kakšno kanalizacijsko omrežje iz ene občine bodo to
               delali sedaj na upravnem okraju, ki povezuje, ne vem, sedem, osem občin in velja osem
               OPN in me zanima, kateri ekspert bo lahko to vse naredil.</p>
               <p>Ta predlog, vsaj strokovni, kot pravite, je predvideval tudi registracijo orožja v
               upravnih okrajih. Na primer, lovec iz Kočevja bo moral s svojo puško priti v
               Ljubljano, kajti po tistem prvem predlogu je predvideno, da Kočevje sodi v Ljubljano,
               kar pomeni, da bi tam moral te stvari urediti. Meni se postavlja vprašanje o
               smiselnosti tega.</p>
               <p>Glede na vaš odgovor sem do neke vrste relativno pomirjen. Pravite, da se zavedate,
               da je to tudi pomembno politično vprašanje, da bo o tem potrebno tudi neke vrste kar
               se da širok političen konsenz doseči. Menim, da bi veljalo tudi skozi to razpravo v
               parlamentu priti do tega.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Spoštovani mag. Vizjak, v skladu z vašo zahtevo oziroma vašem predlogu bo Državni
               zbor odločil v četrtek, 24. oktobra, s tem da moram tukaj dodati, da ste predlagali,
               da se opravi razprava o odgovoru. Lahko se opravi razprava o odgovoru ministra dr.
               Gregorja Viranta, ne more pa se opraviti razprava o odgovoru dr. Čuferja, seveda
               zaradi njegove službene odsotnosti. Naj pa še povem, da vam dr. Čufer lahko odgovori
               na naslednji seji v skladu s preostalim časom, katerega je 30 sekund. Če želite, vam
               to lahko <gap n="..."/></p>
               <p>Izvolite, postopkovno, seveda.</p>
            </sp>
            <sp who="SDZ6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Seveda se strinjam, da minister Čufer ne more odgovoriti na vprašanje – oziroma se
               opravi razprava, če sploh njegovega odgovora na vprašanje nisem dobil.</p>
               <p>Bi vas pa proceduralno opozoril, da ne najdem razloga za odsotnost ministra s seje,
               če niso za to zunanji razlogi oziroma udeležba na sejah v tujini. Kajti sicer bi
               verjetno veliko ministrov manjkalo, če bi bil opravičljiv razlog neka druga
               zadolžitev v Republiki Sloveniji.</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa, mag. Vizjak.</p>
               <p>Verjetno ste bili tisti trenutek odsotni iz dvorane, ko sem na eno izmed tovrstnih
               vprašanj nekoga od poslank in poslancev odgovorila, da je dr. Uroš Čufer, minister za
               finance, danes odsoten zaradi obiska predsednika Evroskupine v Republiki Sloveniji.
               Zaradi tega smo prejeli s strani Vlade Republike Slovenije, gospe Tanje Šarabon,
               generalne sekretarke, pisno opravičilo za to.</p>
            </sp>
            <sp who="SDZ6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Spoštovana podpredsednica, ne me žaliti, takrat sem bil tu in sem to slišal, ampak
               vas sprašujem:</p>
               <p>V skladu s katerim členom poslovnika je to opravičen razlog za odsotnost ministra s
               seje, kjer so poslanska vprašanja?</p>
            </sp>
            <sp who="SDZ6:BrunskoleRenata">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa.</p>
               <p>Gospod Vizjak, seveda vas nikakor nisem hotela žaliti, nič slabega, vendar sem
               prepričana, da se je Vlada Republike Slovenije v povezavi z opravičilom osredotočila
               na argumente, da je to tudi zadostilo poslovniku Državnega zbora, sicer sem
               prepričana, da bi že prvi med enakimi, torej predsednik Državnega zbora v zvezi s tem
               ukrepal.</p>
               <p>Preden preidemo na naslednje poslansko vprašanje, naj še povem, da bomo o predlogu
               gospoda Jožefa Horvata, ki je predlagal, da odločamo o zahtevi za razpravo o odgovoru
               ministra dr. Senka Pličana na njegovo poslansko vprašanje, odločali na seji Državnega
               zbora v četrtek, 24. oktobra 2013 v okviru glasovanj.</p>
               <p>Prehajamo k naslednjemu poslanskemu vprašanju.</p>
               <p>Gospod Mihael Prevc bo postavil poslansko vprašanje ministru za infrastrukturo in
               prostor gospodu Samu Omerzelu.</p>
            </sp>
            <sp who="SDZ6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo, gospa podpredsednica. Spoštovane kolegice in kolegi,
               spoštovana ministrica in ministra!</p>
               <p>Poslansko vprašanje postavljam ministru za infrastrukturo in prostor predvsem v
               povezavi s proračunom, in sicer z rebalansom proračuna za leto 2014 in 2015.</p>
               <p>Dejstvo je, spoštovani minister, da najbolj bodejo v oči prav postavke na vašem
               ministrstvu in lahko rečem, da ste potegnili najkrajši konec pri branjenju teh
               postavk, kajti predvsem na področju Direkcije Republike Slovenije za ceste, ki
               upravlja z državnimi cestami, ste izgubili ogromno denarja. Če pogledam samo
               številke, je bilo v sprejetem proračunu za leto 2014 še 183 milijonov evrov sredstev,
               zdaj jih je 61. To se pravi, v rebalansu proračuna za 2014 jih je 61 milijonov. Še
               večja katastrofa je na postavki, ki govori o upravljanju cest in tekočem vzdrževanju.
               V sprejetem proračunu za 2014 je bilo 80 milijonov sredstev, ostalo jih je samo še 8
               milijonov.</p>
               <p>Spoštovani minister, sprašujem vas:</p>
               <p>Kam so poniknila že tako skromna sredstva, ki so bila za obnovo in gradnjo cest
               namenjena v proračunu za leto 2014 in tudi v naslednjih letih za izvedbo projektov,
               ki so bili predvideni v načrtih razvojnih programov?</p>
               <p>V predlaganih proračunih za prihodnji dve leti praktično ni zagotovljenega nobenega
               denarja več za gradnjo in posodobitev državni cest, seveda z izjemo tistih, ki so
               financirane iz evropskih sredstev.</p>
               <p>Kot je nedavno povedal na Odboru za infrastrukturo in prostor direktor Direkcije
               Republike Slovenije za ceste, denar ni zagotovljen niti za izvedbo že podpisanih
               pogodb, zmanjkalo ga bo celo za plačilo že izvedenih del.</p>
               <p>Zato me zanima spoštovani minister:</p>
               <p>Ali se zavedate, da lahko država zaradi tega pričakuje zelo visoke odškodninske
               tožbe zaradi neizpolnjevanja pogodbenih obveznosti in visoke zamudne obresti zaradi
               neplačevanja izvedenih del?</p>
               <p>Zanima me tudi, spoštovani minister:</p>
               <p>Kako vi kot pristojni tudi za področje cestne infrastruktur ocenjujete posledice
               zmanjšanja proračunskih sredstev za gradnjo in obnovo državnih cest v prihodnjih dveh
               letih?</p>
               <p>Ali boste kot pristojni minister prevzeli odgovornost za škodo, za finančne in druge
               posledice?</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Izvolite, gospod minister.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Spoštovana predsedujoča, hvala za besedo. Spoštovani gospod poslanec, hvala za
               vprašanje.</p>
               <p>Najprej se bom dotaknil celotnega proračuna. Kar nekaj člankov v medijih sem videl,
               kjer na nek način se pa v resnici z drugega aspekta gleda na naše ministrstvo, in
               sicer da smo pa v resnici najboljše izšli iz tega proračuna s temi 800 milijoni, ki
               jih imamo na razpolago. Govorimo o povečanju proračuna 100 milijonov evrov za naše
               ministrstvo. Seveda je to na račun intenzivnih investicij in črpanja evropskih
               sredstev. Na drugi strani pa govorim o zmanjšanju dela, ki je iz integralnega
               proračuna.</p>
               <p>Ko govorim konkretno o samih investicijah, konkretno o DRSC in državnih cestah, se
               moramo najprej dotakniti rebalansa leta 2013, na katerega vsi pozabljamo. Leta 2013
               smo državnim cestam zagotovili dobrih 40 milijonov evrov več, kot so jih imeli kadar
               koli v zgodovini. Torej, dobrih 180 milijonov evrov je bil rebalans za 2013 in delo
               te vlade in teh dodatnih 40 milijonov smo zagotovili, ne zaradi tega, ker bi imeli
               presežek sredstev, ampak zaradi tega, ker se zavedamo pomembnosti državnih cest, in
               zaradi tega, ker smo imeli izredno neugodno zimo 2012/2013 in smo ravno zato ta
               dodatna sredstva tudi zagotovili.</p>
               <p>Ko govorimo o proračunu 2014 in sredstvih, ki jih imamo na razpolago, moram reči, da
               sem del te vlade in ta vlada je imela na razpolago sredstva, kakršna je imela in jih
               je bilo treba temu primerno razdeliti. Ta vlada se je skupaj odločila za prioritete.
               Mi smo se odločili, da smo socialna država in da bomo na nekem področju morali ta
               sredstva rezati. Eno od pomembnih področij, na katera absolutno nisem želel pristati,
               je rezanje investicij na področju tistih projektov, ki so sofinancirani iz evropskih
               sredstev. Torej, kar se tiče projektov, sofinanciranih iz evropskih fondov, gredo
               vsi, absolutno vsi naprej, vse investicije se peljejo dalje; na tistem delu, kjer je
               pa potrebna lastna udeležba, je pa situacija takšna, kakršna je. Sredstev imam na
               razpolago, kolikor jih imamo.</p>
               <p>Če mene sprašujete, koliko sem srečen ali nesrečen s tem proračunom, s temi
               sredstvi; srečen pa nesrečen sem toliko kot večina slovenskih družin. Imaš na
               razpolago sredstev, kolikor jih imaš, in večina slovenskih družin vse sredstva, ki
               jih imajo, namenja za preživetje, ne pa za nove investicije. Ravno tako je tudi na
               našem področju. Za leto 2014 smo zagotovili 60 milijonov evrov za investicije in
               vzdrževanje ter 58 milijonov evrov za tekoče vzdrževanje. To je 121 milijonov, ki jih
               imamo na razpolago in s katerimi mora Direkcija v letošnjem letu korektno opraviti
               vse svoje dolžnosti. Prepričan sem, da bo v okviru teh sredstev Direkcija korektno in
               uspešno izvajala vsa vzdrževanja, ki so potrebna za nemoteno odvijanje prometa v
               Sloveniji, posebej govorim o zimskih službah.</p>
               <p>Strinjam se, da bi morali neprimerljivo več denarja nameniti za investicije na
               državnih cestah. Intenzivno bomo delali na tem, da pridemo s predlogom še pred koncem
               tega leta do novih rešitvah, na kakšen način financirati državne ceste; pred tem
               parlamentom, najprej vlado, potem parlamentom in seveda pred ljudstvom je, ali nas
               bodo podprli ali ne. Če bomo imeli sredstva za to, če jih bomo lahko zbrali, ne vidim
               nobene ovire; nasprotno, z veseljem bomo vse te investicije tudi izvedli.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Prevc, imate željo po dopolnitvi odgovora?</p>
               <p>Izvolite.</p>
            </sp>
            <sp who="SDZ6:PrevcMihael">

               <speaker>MIHAEL PREVC (PS SLS):</speaker>

               <p>Še enkrat, hvala lepa.</p>
               <p>Gospod minister, saj razumem te vaše argumente, ki ste jih navedli, da denarja ni
               dovolj za vse. Ne razumem pa, da so prav ceste tiste, ki so v tej racionalizaciji
               utrpele največji davek, predvsem imam v mislih državne ceste. Poglejte, spoštovani
               minister, bojim se, da če bo letošnja zima podobna, kot je bila lanska, potem se
               bojim, da bomo že januarja imeli na naših državnih cestah pravo katastrofo.</p>
               <p>Zanima me še nekaj. Poglejte, spoštovani minister, v predlogu rebalansa proračuna za
               leto 2014 je, kot sem že prej poudaril, samo 8 milijonov sredstev za vzdrževanje
               državnih cest. Nekje sem slišal iz ust strokovnjaka, ki se malo spozna na upravljanje
               in vzdrževanje cest, je omenil, da to niti ne bo dovolj za sol, ki jo je treba kupiti
               za normalno vzdrževanje cest. Tako se sprašujem <gap n="..."/></p>
               <p>Pa mogoče še eno vprašanje. Ko sem bolj podrobno pogledal, kako je ta denar
               razporejen, sem ugotovil, da kar 3 milijone tega denarja od teh 8 gre za območje
               Ljubljane in samo 5 milijonov za celotno ostalo Slovenijo. Resnično vas sprašujem
               minister:</p>
               <p>Kako bova pogledala v oči najinim sokrajanom, vi kot minister, sam kot poslanec, vi
               na Dolenjskem, jaz na Gorenjskem, ob tako majhnih sredstvih za vzdrževanje cest,
               zlasti potem ko se bodo te ceste – pa upam, da zima ne bo prehuda – znašle v
               katastrofalnem stanju?</p>
               <p>Hvala še enkrat za odgovor.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Hvala za besedo.</p>
               <p>Glede teh 8 milijonov predlagam, da se usedeva in skupaj podrobno pogledava, kje ste
               našli teh 8 milijonov. Za upravljanje in vzdrževanje cest imamo za leto 2014 na
               razpolago 58 milijonov evrov. Imam zagotovila direktorja Direkcije za državne ceste,
               da kar se tiče rednega vzdrževanja, predvsem govorimo tukaj o zimi in pluženju,
               nimamo nikakršnih težav in da bodo vse službe opravile korektno svoje delo in da bo
               celoten promet v Republiki Sloveniji nemoteno tekel, ne glede na to, kakšna bo zima.
           </p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Imate proceduralni predlog?</p>
            </sp>
            <sp who="SDZ6:PrevcMihael">

               <speaker>MIHAEL PREVC (PS SLS):</speaker>

               <p>Proceduralni predlog, zlasti zaradi tega, ker nisem dobil odgovore na vsa vprašanja
               in zato v skladu s poslovnikom predlagam, da se opravi širša razprava.</p>
               <p>Prepričan sem, da je tema obnova in vzdrževanje državnih cest tako pomembna, da si
               takšno širšo razpravo ne nazadnje tudi zasluži. Predvsem, spoštovani minister, na
               tista prva vprašanja, ki sem vam jih postavil, to se pravi, kaj se bo zgodilo z
               odškodninami, ki bodo <gap n="..."/> Oziroma, kako bomo pokrili tiste odškodnine, ki bodo
               priletele zaradi neizvajanja pogodb, to se pravi finančnega neizvajanja pogodb s
               strani države, predvsem za tista dela, kjer so bile pogodbe podpisane oziroma kjer so
               dela že celo izvedena. Tu sem pričakoval vaš odgovor, nisem ga dobil. Resnično
               mislim, da si ta problematika, problematika državnih cest, predvsem vzdrževanje
               državnih cest, resnično zasluži širšo razpravo, in verjamem, spoštovani minister, da
               v tem kratkem času zelo težko zagotovite nek širši odgovor. Prepričan sem pa, da
               boste to lahko storili v širši razpravi, seveda če bo Državni zbor to širšo razpravo
               tudi sprejel v četrtek, ko bomo o tem mojem predlogu glasovali. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Res je, o vašem predlogu bo Državni zbor odločal v četrtek, 26. oktobra, v okviru
               glasovanj.</p>
               <p>Prehajamo na naslednje poslansko vprašanje, ki ga bo zastavil gospod Marko Pavlišič
               ministru za finance dr. Urošu Čuferju, ki je svojo odsotnost opravičil.</p>
            </sp>
            <sp who="SDZ6:PavlišičMarko">

               <speaker>MARKO PAVLIŠIČ (PD DL):</speaker>

               <p>Hvala za besedo.</p>
               <p>Spoštovani gospod minister v odsotnosti, varuh državne blagajne, gospod Uroš
               Čufer!</p>
               <p>V državnem proračunu sta med drugimi tudi postavki plačilo domačih obresti in
               plačilo tujih obresti. Za plačilo obresti je država v letu 2012 namenila 633
               milijonov evrov, v letu 2013 820 milijonov evrov, v letu 2014 je bila predvidena
               višina odhodkov 715 milijonov evrov, a je ta številka s predlogom sprememb proračuna
               2014 spremenjena, in sicer je popravljena navzgor na 942 mio evrov. Se pravi skoraj
               milijardo evrov.</p>
               <p>V naslednjem letu bo država morala poleg plačevanja obresti odplačati še dolgove v
               višini 3,3 milijarde evrov. Ker se v letu 2014 ne pričakuje proračunski presežek, bo
               potrebno za financiranje z izdajo novih obveznic in menic zagotoviti vsaj 4,3
               milijarde evrov.</p>
               <p>Spoštovani minister:</p>
               <p>Ali je po vašem mnenju realno pričakovati, da bo Vlada ob ponovni zadolžitvi za
               poplačilo zapadlih glavnic in zagotavljanje tekočega financiranja uspela doseči iste
               ali nižje obrestne mere, kot so bile tiste, za katere smo plačevali do sedaj?</p>
               <p>Ob tem me zanima tudi:</p>
               <p>Kakšna je povprečna obrestna mera dolgoročnih finančnih instrumentov, katerih
               glavnica zapade v naslednjem letu?</p>
               <p>Vprašanje je pomembno, ker je v tem trenutku obrestna mera za 10-letne slovenske
               obveznice krepko nad 6 %, kar pomeni, da se lahko obresti teh nekaj tisoč milijonov
               posojil, ki izhajajo iz preteklosti, v naslednjem letu in v letih, ki sledijo, krepko
               povečajo ter s tem dodatno obremenijo proračun.</p>
               <p>V Poslanski skupini Državljanske liste namreč opažamo, da napovedanih privatizacij
               in krčenja državne porabe, ki bi lahko pripomogla k ublažitvi problema, očitno ni na
               obzorju, zato se sprašujemo, koliko časa bo mogoče vzdrževati zadolževanje po
               obstoječem vzorcu.</p>
               <p>S tega vidika bi vas želel kot strokovnjaka za finance še vprašati:</p>
               <p>Ali bi, če ne bi bili minister, predlagali koriščenje sklada ESA?</p>
               <p>Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>V skladu s poslovnikom bo gospod minister na vaše vprašanje pisno odgovoril.</p>
               <p>Nadaljujemo z naslednjim poslanskim vprašanjem, ki ga bo zastavil dr. Vinko Gorenak
               ministru za notranje zadeve dr. Gregorju Virantu.</p>
            </sp>
            <sp who="SDZ6:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Z veseljem bi zdaj poslušal odgovor prejšnjega ministra, torej ministra za finance,
               koalicijskemu poslancu, tudi ta odgovor bi bil zanimiv. Prav, pojdimo na moje
               vprašanje.</p>
               <p>Spoštovani gospod minister, kot oba veva, in to je relativno zelo dobro, je proračun
               Ministrstva za notranje zadeve, vključujoč s policijo, sestavljen tako, da kar 82 %
               proračuna ali tam nekje okoli gre za tako imenovane stroške dela. Tako za investicije
               in materialne stroške ostane nek denar, ki je navidezno mogoče velik, pa vendar za
               tako veliko ministrstvo, če prištejeva policijo, ki šteje praktično skoraj 9 tisoč
               ljudi, je to malo. Ko sem odhajal z ministrstva, je bilo jasno, da je vozni park
               policije izjemno slab, ta je štel takrat okoli 2 tisoč 200 vozil. Danes berem iz
               medijev, da jih je okoli tisoč 900. Mislim pa, da je šlo za to, da je bilo kar nekaj
               tistih najstarejših vozil odpisanih, kar smo načrtovali že v času, ko sem sam bil na
               ministrstvu. Tisto, kar posebej skrbi, je to, da pravzaprav državni uslužbenci,
               policisti, ki državljane, bom rekel, kaznujejo zaradi prometnih prekrškov, vozijo
               povprečno sedem let stara vozila s po 200 tisoč kilometrov, kar vsi vemo, da je že
               vprašanje varnosti in še česa. V mojem času smo veliko govorili tudi o tem, da za
               popravilo posameznih vozil damo več, kot je osnovna vrednost vozila, kar je dejansko
               nevzdržno. Tisto, kar me pa je zaskrbelo, je pa to, da je bil maja objavljen razpis,
               ki naj bi zajel skoraj 400 vozil. Razpis je bil vreden, mislim, da se je številka
               približala kar 10 milijonom in da je bilo 80 % sredstev evropskih. Zdaj je pa razpis
               razveljavljen. Tisto, kar sprašujem, so razlogi za razveljavitev tega razpisa, ker se
               mi zdi, da je bilo stanje že tisti čas, ko sem bil tam sam, kritično na tem področju
               in da je zdaj še bolj kritično. Posebej je pa problem tudi to, kolikor vem, maja ta
               sredstva zapadejo; skratka, maja jih ne bomo več mogli koristiti.</p>
               <p>Zato sprašujem:</p>
               <p>Ali boste pokoristili ta sredstva, bo mogoče to pokoristiti?</p>
               <p>Boste naredili vse ali kaj, da bi ta vozila dobili in sredstva pokoristili?</p>
               <p>Hvala za odgovor.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>Hvala lepa za vprašanje.</p>
               <p>Kolega Gorenak, midva, se mi zdi, da deliva skrb za policijo in njeno delovanje in
               za njeno ustrezno kadrovsko in materialno opremljenost in tudi oba veva, da časi niso
               rožnati. Tako kot vsi drugi proračunski uporabniki se tudi policija sooča z
               zaostrenimi razmerami, z zmanjševanjem sredstev in se mora temu prilagoditi.</p>
               <p>Kar se tiče tega javnega razpisa za nabavo avtomobilov, je res, da je bil v večjem
               delu razveljavljen, ne v celoti, dva sklopa naročila sta bila oddana, ostali so bili
               razveljavljeni, in sicer iz razlogov, ki jih Zakon o javnem naročanju predvideva, to
               je zaradi nepravilnosti ponudb. Nekatere ponudbe so bile tehnično nepravilne, ker
               ponudniki niso zagotovili enega dela opreme, skladno s tehničnimi standardi, ki so
               gotovo zelo pomembni za policijo. Ni vseeno, kakšno signalizacijo ima policijsko
               patruljno vozilo, recimo, ali je ali ni v skladu s standardi.</p>
               <p>Drugi del pa je bil razveljavljen zaradi cenovne nesprejemljivosti. Cenovna
               nesprejemljivost pomeni, da ponudba presega razpoložljivi denar, ki ga ima naročnik
               na voljo, ali pa, da je ocena, da ponudba ne ustreza realnim tržnim cenam v danem
               trenutku. V ta se konkreten razpis se, tako kot tudi v druge ne, nisem vpletal,
               prepričan sem, da so službe korektno opravile svoje delo, vem pa, da je bilo že v
               fazi, ko je bil razpis objavljen, nekaj pripomb na določene specifikacije bolj v to
               smer, češ da so specifikacije prilagojene točno določenim ponudnikom. Tam, kjer je
               bil problem in kjer so potencialni ponudniki opozorili, so službe razpis spremenile
               in dopolnile, tako da nihče več potem ni očital, da bi bil razpis, kot se včasih
               reče, komu pisan na kožo. Bil pa je zaključen in razveljavljen zaradi tega, ker so
               bile ponudbe nepravilne.</p>
               <p>To ne pomeni, da bomo mi zgubili evropski denar, mi bomo v prvi polovici novembra ta
               razpis ponovili, obdobje upravičenosti črpanja evropskih sredstev, gre za približno 6
               milijonov in pol za te avtomobile, pa je do konca junija 2015. Se pravi, čas še imamo
               in ta evropski denar sigurno ne bo šel v nič, to bomo poskrbeli.</p>
               <p>Moram tudi povedati, da gre v večini za avtomobile, ki se bodo uporabljali v enotah
               za nadzor meje z Republiko Hrvaško, se pravi za schengenski del obveznosti policije,
               in da ko bo ta vozni park popolnjen, da se bo lahko približno 250 vozil iz tega
               voznega parka, ki so še tehnično O. K. in ki so še uporabna, prestavilo v notranjost
               in bomo na ta način deloma ublažili ta problem, ki ga policija ima.</p>
               <p>Slovenska policija glede na finančno in kadrovsko situacijo opravlja izjemno delo,
               moram reči. Statistika letošnjih rezultatov prvih devetih mesecev – za prve tri,
               recimo, ste bili vi odgovorni, v nadaljevanju jaz – je izjemna. Na področju
               gospodarskega kriminala in korupcije se je število ovadb, torej preiskanih kaznivih
               dejanj, ki so zaključena z ovadbo, povečalo v primerjavi z lanskim letom za 60 %. In
               vse to policija dela v res težkih, zelo težkih finančnih razmerah zaradi zmanjšanja
               proračuna. Zagotavljam pa, da bomo poskrbeli, da nobena zakonska naloga policije ne
               bo ogrožena zaradi pomanjkanja financ, da bomo za to poskrbeli z iskanjem notranjih
               rezerv, če pa ne bo mogoče drugače, pa tudi s prerazporeditvami proračunskih sredstev
               med letom.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod Gorenak, za dopolnitev.</p>
            </sp>
            <sp who="SDZ6:GorenakVinko">

               <speaker>DR. VINKO GORENAK:</speaker>

               <p>Hvala lepa.</p>
               <p>Veseli me, da evropska sredstva niso čisto izgubljena. Zdi se mi, da ste hoteli še
               nekaj stvari povedati, pa da smo bili s časom bolj na koncu.</p>
               <p>Tragika je res ta, da, ker javnost tega ne, več ali manj, da imamo vozni park v
               policiji najslabši v notranjosti, na schengenskem delu pa še kolikor toliko iz
               razloga, ker pač tam lahko koristimo schengenska sredstva in da potem ta odpisana
               vozila na schengenskem delu po štirih ali petih letih, pošiljamo še v notranjost. To
               drži.</p>
               <p>Minister, ne bi kazalo zanemariti, se dobro zavedam, da so vsi tovrstni javni
               razpisi, da je vse tovrstno zapravljanje denarja za policijo v javnosti vedno neke
               vrste težava. Vendar gre za ljudi, ki kontrolirajo ljudi z vidika prometa in ne
               morejo imeti vozil tehnično nepopolnih, to že moralno ne gre skupaj. Gre tudi za
               vprašanje, naj mi bo dovoljeno tudi to reči, gre tudi za vprašanje odnosa do tujine,
               do ljudi, ki prihajajo k nam iz tujine in jih vozimo v nekaterih vozilih, ki so stara
               8, 10 let in tako dalje.</p>
               <p>Upam, da boste lahko zagotovili to zadevo v nekih normalnih okvirih. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod minister, izvolite.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>Spoštovani kolega Gorenak, midva tukaj mnenje deliva. Dejansko je vozni park
               policije neustrezen oziroma bi si vsi želeli, da bi bil boljši, da bi bil pomlajen.
               Še huje je, kot ste rekli, povprečna starost vozila je preko 8 let, nekaj čez 8 let,
               policija ima 2 tisoč 350 vozil, od tega 150 motorjev, in v resnici so v povprečju ti
               avtomobili zelo stari. In seveda si vsi želimo, da bi bilo to obdobje krize čim prej
               mimo, da bi imeli možnost, da se policija, tako kot drugi proračunski uporabniki,
               financira tako, da bi bila zagotovljena sredstva za vse tisto, kar je potrebno.
               Mislim pa, da lahko tudi policija sama v precejšnji meri k temu prispeva, ravno v tem
               segmentu gospodarskega kriminala in korupcije, ki je eden glavnih razlogov za stanje,
               ki ga imamo danes v državi, in tukaj policija dela s polno paro in dela na tem,
               zlasti NPU in tudi preostali kriminalisti delajo na tem, da se pripelje pred sodišče
               vse tiste, ki so nam pokradli državo in zaradi katerih moramo danes plačevati vse te
               visoke račune preko davkov, nižjih pravic in vsega tega.</p>
               <p>V policiji poskušamo reševati zadeve, kolikor je le mogoče oziroma zaenkrat nam je
               to uspevalo v socialnem dialogu. Veste, da smo zaprli tudi dolgo časa trajajočo
               stavko, tudi sami ste se s tem problemom soočili, to smo zaprli, zagotovili denar, ne
               za povečanje policijskih plač, ampak za to, da so lahko bolj obremenjene policijske
               enote tudi bolje plačane in da so lahko tisti najbolj obremenjeni policisti nekoliko
               bolje plačani. Še vedno ne tako, kot bi bilo prav, da bi bili plačani, ampak v okviru
               finančnih možnosti.</p>
               <p>Zelo bom tudi v nadaljevanju posvečal skrb temu, da bi policija tudi v segmentu
               materialne opreme imela vse tisto, kar potrebuje. Seveda, ne bo čisto tako, kot bi si
               policija želela ali kot bi si tudi midva želela, ampak bo skladno z materialnimi
               možnostmi, ki jih ta trenutek država ima. Ko pa bomo imeli spet normalno gospodarsko
               rast, ko bomo sanirali vse te probleme, s katerimi se soočamo, bo pa seveda tudi
               policija lahko imela novejše, modernejše avtomobile.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa, gospod minister.</p>
               <p>Naslednje poslansko vprašanje pa bo zastavila gospa Sonja Ramšak, in sicer ministru
               za pravosodje dr. Senku Pličaniču.</p>
            </sp>
            <sp who="SDZ6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa, podpredsednica, za besedo. Spoštovana ministrica, spoštovani ministri,
               kolegice in kolegi!</p>
               <p>Veseli me, da se nam je minister pridružil, ker bom imela mogoče tudi malo več časa
               za obrazložitev svojega poslanskega vprašanja.</p>
               <p>Že na 44. redni seji Državnega zbora 1. 10., ko smo obravnavali tako imenovane
               Prijatelje v stečaju, sem opozorila na nekatere domnevne sporne postopke priznavanja
               oziroma prerekanja terjatev lizingodajalcev do stečajnih dolžnikov in da bi tudi v
               teh primerih lahko govorili morda o Prijateljih v stečajih, mišljena pa so predvsem
               razmerja med stečajnimi upravitelji, sodniki, stečajnimi upravičenci oziroma upniki.
               Resna opozorila podjetnikov, gre namreč predvsem za mala in srednja podjetja ter
               samostojne podjetnike, se nanašajo na neustrezne zakonske rešitve, ko so podjetja
               oziroma samostojni podjetniki znajdejo v insolventnih oziroma v stečajnih postopkih
               zlasti zaradi plačilne nediscipline in kreditnega krča, ki smo mu priča v zadnjih
               letih. Te družbe so, ker niso dobile ustreznih bančnih kreditov, bile primorane
               najeti osnovna sredstva pri lizinških hišah, bodisi v okviru posameznih bank ali pa v
               samih lizinških hišah, ki se ukvarjajo z lizinškimi posli. Nemalokrat so
               lizingodajalci od lastnikov podjetij, torej lizingojemalcev, zahtevali, da za čas
               najema premičnega oziroma nepremičnega premoženja, strojev, opreme in podobno
               zastavijo tudi osebne menice ali menice podjetij.</p>
               <p>Če podjetja ali samostojni podjetnik zamuja s plačili obrokov, vemo, da lizinške
               hiše odvzamejo ta sredstva, obenem pa v insolventnem oziroma v stečajnem postopku
               prijavijo terjatev do stečajnega dolžnika. Zgodba ob tem ni končana, v stečajnem
               postopku izterjajo tudi dolg, ki izhaja iz zastavljenih menic. Največji problem
               nastopi tedaj, ko stečajni upravitelj ne prereka teh terjatev lizingodajalcev do
               stečajnih dolžnikov, pa čeprav so lizingodajalci bili delno ali v celoti poplačani že
               z odvzemom premoženja, so zaseženo premično oziroma nepremično premoženje ponovno
               predali ali pa so v stečajnem postopku priglasili svojo že poplačano terjatev do
               stečajnega dolžnika. Seveda se pri tem postavlja vprašanje, ali ne gre tudi pri teh
               primerih za tako imenovane Prijatelje v stečaju.</p>
               <p>Zato vas, spoštovani minister sprašujem:</p>
               <p>Kaj boste naredili, da preprečite domnevne nepravilnosti v stečajnih postopkih,
               vezanih na tako imenovano neprerekanje terjatev s strani stečajnih upraviteljev?</p>
               <p>Mišljene so predvsem sporne terjatve lizingodajalcev do stečajnih dolžnikov,
               lizingodajalec dobi že vrnjen predmet lizinga in se vključi ponovno v stečajni
               postopek.</p>
               <p>Hvala za vaš odgovor.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Izvolite, gospod minister.</p>
            </sp>
            <sp who="SDZ6:PličaničSenko">

               <speaker>DR. SENKO PLIČANIČ:</speaker>

               <p>Hvala spoštovana podpredsednica. Spoštovana poslanka in poslanci!</p>
               <p>V zvezi z vprašanjem, gospa Ramšak, ki ste ga postavili, naj povem, da je treba vsak
               primer posebej obravnavati, to velja na splošno, tako tudi v temu primeru ali pa v
               teh primerih, ki jih navajate. Ve se tudi, da kot minister za pravosodje imam sicer
               določena pooblastila, ki pa so precej omejena v razmerju do stečajnih upraviteljev.
               Če bi želel ukrepati v razmerju do njih, če bi se pokazalo, da so v tem konkretnem
               primeru bile storjene tovrstne nezakonitosti in nepravilnosti, na katere opozarjate,
               potem bi morali vedeti, za katere primere gre.</p>
               <p>Lahko pa ob tej priložnosti še enkrat napovem, kot sem že ob izredni ali pa na
               izredni seji Državnega zbora o Prijateljih v stečaju napovedal, da bomo v tej noveli,
               po novi noveli Zakona o finančnem poslovanju, insolventnega zakona predlagali
               Državnemu zboru ureditev, po kateri bo nadzor Ministrstva za pravosodje nad
               stečajnimi upravitelji še močnejši, še širši kot po veljavni urediti in bom torej
               potem, če bo ta zakon sprejet, imel več možnosti za tovrstno ukrepanje.</p>
               <p>Tisto, na kar bi še rad opozoril v zvezi s problemom, na katerega opozarjate torej,
               ko imamo opravka z lizingodajalcem, ki je dobil vrnjen predmet lizinga, če sem prav
               razumel, hkrati pa še vedno torej vztraja na terjatvi, ki izvira iz tega lizinga,
               stečajni upravitelj je pa ne prereka. Če bi se to zgodilo, bi to v resnici bil
               problem. Veljavna ureditev je takšna, da je cel kup varovalk, po katerih naj to ne bi
               bilo mogoče. Torej, sistem je takšen, da je naprej v resnici stečajni upravitelj
               tisti, ki preverja terjatve upnika. Naslednji, ki imajo to možnost, so upniki, drugi
               upniki – torej tukaj je naslednji filter. Tretji filter je pa sodišče samo, sodišče
               potem na koncu sprejme odločitev o tem, katere terjatve prizna in katere ne. Tako
               imamo neko verigo filtrov, ki je takšna, da si sam ne znam predstavljati, kako bi na
               zakonodajni ravni to še razširili, da bi se izognili takšnim primerom, do katerih
               očitno prihaja v praksi; torej primerov, na katere vi opozarjate.</p>
               <p>Tako bolj vidim problem, če do takšnih primerov v resnici prihaja in nimam razloga
               za to, da bi podvomil v to, kar ste navedli, potem je to najbrž povezano z vsakim
               primerom posebej, ki ga je treba proučiti in pogledati. Opozorim naj na to, da
               terjatve, ki jih nekdo ima v razmerju do nekega dolžnika, recimo, neka taka lizinška
               hiša, so lahko tudi druge, niso povezane samo s predmetom lizinga. Torej, govorim
               hipotetično. V resnici je treba konkreten primer pogledati in potem videti, ali je
               šlo za neko nepravilnost pri ravnanju stečajnega upravitelja. Tukaj jaz kot minister
               za pravosodje lahko že sedaj in bom, če boste sprejeli spremembe zakona, kot sem jih
               opisal, tudi v bodoče lahko ukrepal, ko pa gre za to, ali drugi upniki to opazijo in
               drugi upniki na to opozorijo in potem na koncu sodišče, na to pa sam v konkretnih
               primerih, seveda, nimam nobenega vpliva.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp who="SDZ6:RamšakSonja">

               <speaker>SONJA RAMŠAK (PS SDS):</speaker>

               <p>Hvala, minister.</p>
               <p>Sicer sem zadovoljna s tem vašim prvim delom, pa vendar, ker je to res kompleksna
               tematika, o čemer sva tudi malo pred tem govorila.</p>
               <p>Namreč, ko mora podjetnik pri ureditvi lizinga položiti tudi ne samo, kot sem že
               rekla, menice podjetja ali pa tudi osebne menice, se tukaj začenjajo tudi menične
               tožbe, ki so vse po vrsti, baje, dosojene v prid lizinških hiš, čeprav so garancije
               za vložena sredstva podjetnikom že dobili povrnjeno. Ta vsebina namreč, baje, tudi
               sodišč ne zanima. Sama se bom potrudila, da bom morda pridobila pravico, da vam povem
               konkretne primere. Namreč, sodišča naj bi dosojala v prid lizinških hiš.</p>
               <p>Postavlja pa se problem tudi zaradi tega, ker smo dvignili sodne takse, da so
               podjetniki, ko se znajdejo v stečajnih postopkih, v izredno težki situaciji, ti
               postopki na sodiščih pa so zelo dragi. Na izvršilnih postopkih, na primer, po prej
               najetih lizingih se začenjajo tudi osebne tragedije teh lastnikov, tudi njihovih
               družinskih članov in številne kalvarije. Mislim, da je prav, da na to opozorimo.
               Seveda je pa vprašanje, katera je tista zakonodaja, ki je neustrezna, ali gre za
               Zakon o gospodarskih družbah ali za insolventno zakonodajo ali pa celo za Zakon o
               izvršbi in zavarovanju.</p>
               <p>Mislim,da gre za kompleksen primer. Na to so me pa opozorili tudi nekateri
               odvetniki, ki nastopajo v teh postopkih. Zato bi bilo to zelo dobro za kakšno širšo
               razpravo, tudi javno. Hvala lepa za vaš odgovor.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod minister, želite?</p>
            </sp>
            <sp who="SDZ6:PličaničSenko">

               <speaker>DR. SENKO PLIČANIČ:</speaker>

               <p>Na kratko bi dodal k temu, kar sem že prej povedal, da vsako opozorilo, ki pride do
               mene, torej bodisi iz poslanskih vrst, ta so še najbolj dragocena, pa tudi sicer, o
               tem, kako nek zakon deluje, ali slabo deluje, ali ga je treba dopolniti, so zelo
               dobrodošla, ker to je pravzaprav edini način, da izvem za potrebo po tem, da je treba
               zakon popraviti. Vse s ciljem, da se tovrstne nepravilnosti, zlorabe, če do njih
               prihaja, preprečijo v bodoče. Tako bom z veseljem sprejel vsakovrstno sugestijo, ki
               jo boste dali na mizo; bodisi povezano s spremembo insolventne zakonodaje, bodisi s
               spremembo katerega koli drugega zakona iz moje pristojnosti. V bistvu vse, ki ste jih
               našteli, vse te zakone v resnici sam pokrivam. Tudi Zakon o izvršbi in zavarovanju,
               ki ste ga omenili, je v normativnem programu Vlade predviden za obsežno spremembo še
               v tem letu. Pripravljamo ga, tako da je sedaj priložnost, da tudi tja vgradimo še
               kakšne dodatne spremembe, ki bi bile potrebne in, recimo, na katere opozarjajo, kot
               pravite, odvetniki in drugi, ki v praksi te zakone uporabljajo.</p>
               <p>Z veseljem, vse kar mi boste dali na mizo, bomo proučili in potem upoštevali. Hvala
               lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospa Ramšak, proceduralni predlog.</p>
            </sp>
            <sp who="SDZ6:RamšakSonja">

               <speaker>SONJA RAMŠAK (PS SDS):</speaker>

               <p>Ne zato, ker ne bi bila zadovoljna z odgovori ministra, ampak ker mislim, da gre za
               široko problematiko, bi predlagala, da se v skladu z drugim odstavkom 246. člena
               Poslovnika Državnega zbora opravi splošna razprava.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>O vašem predlogu bo Državni zbor odločal v četrtek, 24. oktobra, v okviru glasovanj.</p>
               <p>Naslednje poslansko vprašanje pa bo zastavil gospod Jožef Jerovšek, in sicer
               ministrici za delo, družino, socialne zadeve in enake možnosti dr. Anji Kopač Mrak.
           </p>
            </sp>
            <sp who="SDZ6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa, gospa predsedujoča. Spoštovana gospa ministrica, kolegice in kolegi!</p>
               <p>Navadno postavljam vprašanja, ki se absolutno dotikajo vseh državljanov, večine
               državljanov. Danes se moram bolj dotakniti lokalnega problema, ki je v povezavi z
               ministrstvom. Namreč, v Slovenski Bistrici se je na podlagi državnih prioritet in s
               pomočjo evropskih sredstev novembra 2012 zaključila gradnja Doma starejših v
               Slovenski Bistrici, ki bo deloval kot enota Doma dr. Jožeta Potrča Poljčane. V letu
               2012 je bil naročen projekt opreme in pripravljen popis opreme z oceno vrednosti.
               Decembra 2012 je z Ministrstvom za delo, vašim ministrstvom, bilo dogovorjeno, da bo
               ministrstvo iz državnega proračuna financiralo osnovno opremo po Pravilniku o
               minimalnih tehničnih zahtevah za izvajalce socialnovarstvenih storitev. Vrednost
               opreme je po oceni ministrstva znašala 600 tisoč evrov. V skladu z zavezami se je z
               ministrstva tudi dobil sklep o sofinanciranju te opreme v vrednosti 600 tisoč evrov.</p>
               <p>Dne 10. 5. 2013 ste vi, gospa ministrica, z vodstvom doma o tem podpisali ustrezno
               pogodbo, s katero je bila domu naložena tudi izvedba in stroški javnega razpisa za
               opremo ter zalaganje sredstev za plačilo izvajalcem do refundacije s strani
               ministrstva. Na tej podlagi je bil uspešno izveden javni razpis, z javnimi izvajalci
               so bile podpisane pogodbe o dobavi, montaži opreme in so že v izvajanju. Oprema se že
               dostavlja, rok za dokončanje je 25. 11. 2013. Pogodbo sedaj ni več mogoče prekiniti
               brez finančnih posledic za dom, saj bodo drugače odškodninske tožbe. Poleg tega je
               dobava in montaža opreme vezana na pridobitev gradbenega dovoljenja za objekt, kar pa
               je pogoj, ki ga mora izpolniti Občina Slovenska Bistrica, da dobi še zadnji obrok, se
               pravi od skupne višine 3,4 milijona evrov. Sedaj pa je prišla odpoved s strani
               ministrstva, da pogodba za drugo leto ne bo realizirana.</p>
               <p>Zato vas sprašujem, gospa ministrica:</p>
               <p>Kateri projekti so naknadno vskočili v okviru financiranja vašega ministrstva?</p>
               <p>V kakšni višini in kdaj so bile podpisane pogodbe, ki so vzrok za izločanje oziroma
               odlog finančne opreme v domu v Slovenski Bistrici?</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospa ministrica.</p>
            </sp>
            <sp who="SDZ6:KopačMrakAnja">

               <speaker>DR. ANJA KOPAČ MRAK:</speaker>

               <p>Hvala za besedo, gospa predsedujoča. Hvala, gospod poslanec, za vprašanje.</p>
               <p>Vseeno bi si dovolila, preden grem na konkretno, da morda le spregovorim malce
               širše, in sicer bi rada povedala, da je v letošnjem letu bilo načrtovanih investicij
               v skupni vrednosti 4 milijone 900 tisoč evrov, kolikor je bilo na začetku leta 2013
               za investicije. Za deset socialnih zavodov so bile te investicije planirane, in sicer
               je bilo to dom starejših v Rakičanu, Ljutomeru, Tisju, Metliki, Kočevju, Šmarju pri
               Jelšah, Slovenskih Konjicah, Poljčanah in Brežicah. Torej to je bilo stanje na
               začetku leta. Z rebalansom Republike Slovenije smo 4 milijone 900 tisoč evrov znižali
               na 2 milijona 600 tisoč. Torej na žalost nismo vključili nobenega novega projekta,
               nič novega ne financiramo. Dejstvo je, da od 4 milijonov 900 imamo v letošnjem letu 2
               milijona 600 tisoč na razpolago za te investicije.</p>
               <p>Zakaj smo to znižali? Zaradi tega, ker nam je manjkalo, ko smo prevzeli vlado, samo
               na področju denarnih nadomestil približno 78 milijonov evrov in je bilo treba z
               rebalansom zagotoviti potrebna finančna sredstva, ki pa so na žalost predvsem na
               investicijah in tudi naše ministrstvo s tem ni v nič drugačnem položaju kot na žalost
               tudi vsa druga ministrstva.</p>
               <p>Glede na dano situacijo smo pristopili k podpisovanju aneksov k že sklenjenim
               pogodbam. Na primer, kar se tiče Slovenske Bistrice, smo pripravili realen načrt za
               prihodnji dve leti, s čimer smo tudi seznanili vodstvo zavoda. Prvotno je bilo namreč
               med Ministrstvom za delo, družino, socialne zadeve in enake možnosti ter Domom dr.
               Jožeta Potrča sklenjena pogodba o sofinanciranju nakupa opreme, in sicer po dinamiki
               v letu 2013 300 tisoč evrov, v letu 2014 300 tisoč evrov. V letošnjem letu bomo lahko
               zagotovili 272 tisoč evrov, to razliko 28 tisoč evrov smo morali prerazporediti
               drugam, in v letu 2015 še preostalo vrednost.</p>
               <p>Ob tem bi samo še želela pojasniti, da so poglavitna merila pri izpolnjevanju
               pogodbenih obveznosti po že sklenjenih pogodbah in prevzemanju novih obveznosti
               investicijskega značaja predvsem nujnost investicije zaradi potreb varovancev oziroma
               uporabnikov, sama faza investicije, grozeča škoda, če se investicija ne nadaljuje ali
               ne začne. Glede na zagotovljena sredstva v finančnem načrtu ministrstva imajo torej
               višjo prioriteto tiste investicije, pri katerih so prostorski pogoji za uporabnike
               slabi ali neprimerni in ali je investicija v fazi, ki terja njeno nadaljevanje, ker
               bi sicer lahko prišlo do kršitve pogodbe in s tem tudi odškodninske odgovornosti
               Republike Slovenije ali pa tudi grozi večja škoda oziroma strošek, če se investicija
               ne nadaljuje ali začne. Na primer tak primer bi bila sanacija strehe zaradi zamakanja
               vode, če je terasa zgrajena, ni pa zgrajen nadstrešek. Skratka, taki primeri.</p>
               <p>Prav danes smo se na kolegiju pogovarjali, da bi zaradi transparentnosti same
               situacije, ker bo veliko tega tudi v prihodnjem letu, zelo jasno sprejeli kriterije,
               po katerih se bo presojalo, dejstvo pa je, da sredstev za vse investicije ne bo in
               prav je, da tudi na tem mestu to tudi odkrito na tak način povem.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora gospod Jerovšek?</p>
            </sp>
            <sp who="SDZ6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Gospa ministrica, ko ste odgovarjali na to, kateri projekti imajo prednost, katere
               je treba dokončno realizirati.</p>
               <p>Glede na to, da ta objekt že praktično eno leto dograjen stoji in da je tukaj faktor
               grozeče škode, odškodninskih tožb in vsega tega izjemno velik in tudi grozi izguba –
               za Slovenijo ne za nekega neznanega lastnika – evropskih sredstev oziroma vračanje v
               višini 3,4 milijonov, potem je vaša odgovornost tudi, gospa ministrica, da se to ne
               zgodi, da se to zadeva sofinancira. Trdno sem prepričan, da vsi ti kriteriji, ki jih
               navajate, tudi prostorski pogoji itn., gredo v prid tega doma, tega javnega zavoda in
               da si ne morem zamišljati takšne neodgovornosti, da boste v tem primeru spustili
               oziroma državo dodatno oškodovali za vsa evropska sredstva. To bo katastrofa, ne
               glede na to, da bodo mogoče ta sredstva knjižena nekje drugod.</p>
               <p>Zaradi tega ne morem sprejemati takšne končne rešitve. Ta rešitev ni sprejemljiva in
               ste jo dolžni uskladiti in korigirati.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospa ministrica, želite?</p>
               <p>Izvolite.</p>
            </sp>
            <sp who="SDZ6:KopačMrakAnja">

               <speaker>DR. ANJA KOPAČ MRAK:</speaker>

               <p>Hvala.</p>
               <p>Strokovne službe ministrstva, komisija, ki odloča o investicijah, tudi v tem primeru
               zavzame določeno stališče glede na podatke, ki jih ima. Na žalost moram kot
               ministrica gledati celoto, ne samo posamezen dom in verjetno je kar nekaj takih
               podobnih primerov in je pač treba glede na obstoječe sprejemati odločitev, ki je
               najmanj nesprejemljiva in katera prinese najmanj slabih rešitev. Vsekakor pa bi mnogo
               raje imela dovolj sredstev, da bi lahko vse zadano dokončali v roku in da bi bile vse
               stvari v redu; vendar temu ni tako in to je dejstvo, ki ga ne bomo spremenili.
               Povedala sem, imeli smo 4 milijone 900 tisoč evrov na začetku leta, 2 milijona 600
               tisoč evrov jih imamo do konca letošnjega leta. To so dejstva. Znotraj teh poskušamo
               najti rešitve, ki bodo najmanj boleče in ki bodo najmanj posledic pustile.
               Zagotavljam vam, da to kot resorna ministrica tudi počnem v sodelovanju s strokovnimi
               službami, ki podajajo oceno, ker so najbolj seznanjeni s problematiko vsakega
               posameznega primera.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite proceduralno, gospod Jerovšek?</p>
            </sp>
            <sp who="SDZ6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Da.</p>
               <p>Gospa ministrica pravi, da so strokovne službe tako določile in da so se pravilno
               odločile. Prepričan sem, da bo šlo za tako veliko finančno škodo, ki jo bo Slovenija
               morala plačati, ker gre za vračilo evropskih sredstev in ker se tu absolutno krši
               staro pravilo, da je pogodbe treba spoštovati, zato se ne izgovarjajte na strokovne
               službe.</p>
               <p>Prepričan sem, da je v tem primeru ta projekt tisti, ki mora dobiti v tem trenutku
               prioriteto, da se ta finančna škoda ne realizira v škodo te države. Zato predlagam,
               da o takšnem ravnanju opravimo splošno razpravo, kajti mogoče morda, gospa
               ministrica, rabite tudi to pomoč, da boste to, kar vi predstavljate pod strokovne
               službe ministrstva, kjer so številni interesi, izjemno močni interesi in trajni
               interesi, da boste to premagali in da boste stopili na prvo pot. S to splošno
               razpravo vam parlament pri tem lahko pomaga. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>O vašem predlogu bo Državni zbor odločal v okviru glasovanj, in sicer v četrtek, 24.
               oktobra.</p>
               <p>Nadaljujemo s poslanskim vprašanjem Andreja Čuša, in sicer ministru za notranje
               zadeve dr. Gregorju Virantu.</p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>Hvala za besedo. Lep pozdrav vsem ministrom, še posebej gospodu Virantu!</p>
               <p>Odločil sem se, da na vas naslovim eno vprašanje, ki se tiče enakomernega
               regionalnega razvoja in tudi ustanavljanja pokrajin.</p>
               <p>Najpomembnejša ugotovitev, ko se pogovarjamo o regionalnem razvoju Slovenije, je to,
               da je Slovenija že sama izrazito centralizirana država in temu primerno kažejo tudi
               statistike na indekse razvitosti. Prav tako smo lahko v lanskem letu v nekaterih
               uradnih statistikah zasledili, da kljub dejstvu, da je center Slovenije zdaleč
               najbolj razvit, še vedno prejema tudi največji delež državnih sredstev za regionalni
               razvoj. Tako je, recimo, v letu 2011 prejel dve tretjini vseh razpoložljivih
               sredstev, po drugi strani pa Podravska regija, recimo, 6, Koroška pa le 3. Torej
               lahko ugotovimo, da gre že v osnovi za sistemsko neenakost in žalosti me, da se do
               danes ni nič spremenilo.</p>
               <p>Koalicijska pogodba, ki ima tudi vaš podpis, ima, če citiram zapisano naslednje:
               <q>"Prizadevali si bomo za zmanjševanje regionalnih razlik ter nadaljevanje razprave o
               regionalizaciji s poudarkom na komponenti regionalnega razvoja."</q> Zdaj imamo v
               Sloveniji z vidika lokalne samouprave zgolj občine, ki so pri pridobivanju evropskih
               sredstev učinkovite, sredstva pa gredo v strateške projekte, ki izboljšajo vsakdan
               vsake občanke ali občana. Da bi zagotovili cenejšo ter tudi učinkovitejšo lokalno
               samoupravo, tudi na področju pridobivanja nepovratnih sredstev, ob tem pa še
               zagotovili enakomernejši razvoj slovenskih regij, bi bilo zelo pametno, če bi se
               odločili stopili skupaj in da bi v Sloveniji končno sprejeli to politično odločitev o
               uvedbi pokrajin ali regij, kako pač rečemo. V letu 2008, verjetno se tudi vi dobro
               spomnite, smo na to temo imeli posvetovalni referendum, kjer sicer udeležba ni bila
               ravno bleščeča, ampak rezultati so bili precej zgovorni. Mislim, da je skoraj dve
               tretjini udeležencev referenduma podprlo idejo takratne vlade.</p>
               <p>Za začetek me samo zanima:</p>
               <p>Kako daleč je trenutno projekt ustanavljanja pokrajin oziroma regij?</p>
               <p>Ali si trenutno prizadevamo samo za razpravo?</p>
               <p>Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, dr. Gregor Virant.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>Hvala.</p>
               <p>Dejstvo je, da sistem lokalne samouprave v Sloveniji rabi velike izboljšave. Res je,
               kar ste rekli, da je Slovenija zelo centralizirana država, čeprav ste malo v
               vprašanju pomešali vprašanje enakomerne regionalne razvitosti in centralizacije;
               centralizacija pomeni, da se o preveč stvareh odloča v centru, torej v Ljubljani, in
               o premalo stvareh v drugih delih Slovenije. In to je res. Slovenija je preveč
               centralizirana, vsi podatki to kažejo; kar je na dlani, na eni strani imamo državo,
               na drugi strani pa imamo 212 malih, šibkih, razprčkanih, raztresenih občin, ki seveda
               ne morejo biti močne. Majhne občine so šibke občine, več kot imamo občin in manjše
               kot so, bolj bo Slovenija centralizirana, ker bodo občine šibke. Zato je za
               decentralizacijo države izjemnega pomena, da se občine med seboj združujejo in
               krepijo, ker bodo na tak način lahko močnejše in bodo lažje nastopale vizavi državi
               in tudi veliko bolj učinkovito bodo lahko črpale evropski denar.</p>
               <p>Ne strinjam se z vami, da je evropski denar s strani občine učinkovito porabljen.
               Poglejte, ko se voziš po Sloveniji, vidiš marsikakšen projekt, za katerega se
               vprašaš, ali ga je bilo res treba financirati iz evropskega denarja, ali ne bi bilo
               mogoče boljše ta denar vlagati v kaj, kar bi imelo močnejše multiplikativne učinke,
               recimo v izboljšavo železniške infrastrukture. Marsikje vidiš predimenzionirana
               krožišča, z nekimi osvetljenimi vodometi na sredini. Včasih imam občutek, da smo
               ravno skozi te male občine izgubili občutek za to, kaj je v tej državi res pomembno,
               kaj so pa nepomembni projekti.</p>
               <p>Druga stvar. Slovenija je preveč centralizirana tudi zato, ker nimamo pokrajin.
               Imate prav. Moje osebno stališče je, da pokrajine v Sloveniji potrebujemo in da se
               bomo morali še naprej ne samo pogovarjati, ampak tudi priti do tega, da jih bomo res
               postavili in da bodo začele delati.</p>
               <p>Na ministrstvu smo začeli pripravljati strategijo razvoja lokalne samouprave, ker se
               je ta debata odprla. Odprla se je skozi idejo o združevanju občin. Imeli smo kar
               nekaj strokovnih razprav na to temo in vsi, tudi tisti,ki so podprli združevanje
               občin, so rekli, lotite se postopoma, lotite se preudarno, najprej postavite eno
               strategijo, da bomo videli, kam bo ta lokalna samouprava šla. In to sedaj delamo. Ta
               strategija bo vključevala tako idejo združevanja občin, da ne bomo imeli teh
               anomaličnih situacij, ko imamo občine z 300, 500, 1000 prebivalci, ki ne morejo niti
               pod razno opraviti vseh funkcij, ki pritečejo občini po zakonu, in strategija bo
               vključevala tudi ustanovitev pokrajin.</p>
               <p>Menim, da Slovenija pokrajine potrebuje, da jih rabi predvsem kot razvojne
               institucije ravno zato, da bomo lahko skozi pokrajine načrtovali razvojne projekte,
               da bomo v pokrajinah načrtovali prostorski razvoj Slovenije. Vsak urbanist, vsak
               prostorski planer vam bo povedal, da ni mogoče načrtovati prostora v 212 občinah tudi
               za to potrebujemo pokrajine –, da morajo biti to institucije, ki bodo predvsem
               razvojne in ki bodo predvsem skrbele za to, da bomo čim bolje počrpali strukturna in
               kohezijska sredstva. Tu zgledoval bi se po Irski. Irska je skozi ustanovitev pokrajin
               počrpala izjemno veliko evropskih razvojnih sredstev in to dobro počrpala,
               učinkovito, za dobre, prave projekte. In take pokrajine rabimo v Sloveniji. Ne smemo
               storiti tega, da bi se nam ponovila napaka iz leta 1994, ko se je reforma lokalne
               samouprave ustanavljanja občin v bistvu izrodila, ko smo prišli v nek čuden
               asimetričen sistem, kjer imamo na eni strani velike občine – noje, na drugi strani pa
               piščančke z nekaj sto prebivalci, zaradi tega ker je politika vse skupaj delala brez
               strokovnih argumentov, arbitrarno, na podlagi političnih kupčij in kupčkanj; tisti,
               ki je bil močnejši, je lahko do svoje občine prišel. Mi ne smemo narediti tega, da bi
               ob ustanavljanju pokrajin naredili velike napake. Recimo, da bi iz pokrajin naredili
               nekakšne birokratske institucije, da bi povečali število birokratov, število
               zaposlenih v upravi; če pa ima to kdo v mislih pod pokrajinami, potem sem proti. Zelo
               sem za pokrajine, ampak kot razvojne institucije z majhnimi, učinkovitimi,
               strokovnimi aparati, ki bodo predvsem podpirali razvojne projekte.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Čuš, želite dopolnitev odgovora?</p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>Ja. Še enkrat hvala za besedo.</p>
               <p>V začetku svoje razprave ste, če vas prav razumem, rekli, da imamo preveč občin
               oziroma da so le-te premajhne. Mogoče bi se v določenih primerih celo strinjal, ampak
               ko pa pogledamo današnjo situacijo v državi, pa mislim, da je precej drugih stvari,
               ki bi nas morale motiti. Niso male občine krive, da je situacija v državi taka, niso
               male občine krive, da so prišli tajkuni, niso male občine krive, da je prišlo do ropa
               bank in tako naprej.</p>
               <p>Z vami se strinjam glede tega, ko ste naštevali prednosti pokrajin; torej, kot ste
               že sami rekli večanje moči regij kot razvojnih entitet. Potem se meni zdi zelo
               pomembno tudi to, da bi lahko regije samostojno odločale o svojem razvoju. Verjetno
               bi koristilo to tudi pri razbijanju kakšnih monopolov. V končni fazi mladim bo
               omogočili prihodnost v svojih krajih, tako bi ohranjali intelektualni potencial,
               racionalizirali bi evropske projekte, se pa tudi strinjam tukaj z vami, da bi hitreje
               odločali o rabi in upravljanju prostora. To bi bilo definitivno zelo na mestu.</p>
               <p>Me pa zanima:</p>
               <p>Kakšen se vam je pa zdel predlog, ki je bil leta 2008 na referendumu?</p>
               <p>V končni fazi je ta predlog do zdaj prejel največ, lahko rečemo, formalne podpore,
               tako med političnimi strankami, podprt pa je bil tudi zelo močno na referendumu.
               Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>Na tisti referendum se jaz ne bi skliceval, ker tisti referendum je bil z vidika
               udeležbe velika polomija, mislim, da je prišlo na volišča okoli 10 % državljanov in
               takšen referendum nima legitimnosti. Verjetno bi morali ljudi še enkrat vprašati ali
               pa bi morala politika sprejeti odločitev, za katero je plačana, ne da bi ljudi
               silila, da za takšne stvari hodijo na referendume. Mislim, da še en referendum o
               pokrajinah ne bi bil potreben.</p>
               <p>Ti vaši ključni poudarki, zakaj bi bile pokrajine pomembne in potrebne, so pravi, s
               tem se v celoti strinjam. Takšne pokrajine bi imele predvsem razvojni potencial.
               Lahko bi jih zadolžili za veliko stvari, za veliko pristojnosti, ki so danes na
               občinah, pa jih občine preprosto ne zmorejo. Klasičen takšen primer je, recimo,
               ravnanje z odpadki. To je primer pristojnosti, ki je izrazito regijska po svoji
               naravi. V praksi se kaže, da seveda ne more vsaka občina zase za to poskrbeti;
               poskrbeti mora tako, da se med seboj dogovorijo o lokaciji, o režimu, o cenah in tako
               naprej, praksa pa kaže, da se občine včasih zelo težko zmenijo med seboj in da se ne
               morejo zmeniti. V kar nekaj slovenskih regijah je to ostal problem zaradi tega, ker
               se občine niso mogle med seboj dogovoriti.</p>
               <p>Planiranje prostora je definitivno nekaj, kar bi sodilo v pokrajinsko pristojnost.
               Od slovenskih občin jih ima le majhen del – koliko, sedem let po sprejemu Zakona o
               prostorskem načrtovanju – sprejete občinske prostorske plane, kar pomeni, da je
               prostor blokiran za razvoj, to je velik problem. Imate primere občin, ki so sprejele
               prostorske načrte in v teh načrtih pripeljale neko cesto do občinske meje, potem se
               pa to konča, ker sosednja občina pa ni sprejela prostorskega načrta, kjer bi se ta
               cesta nadaljevala.</p>
               <p>To so te anomalije, ti absurdi, te iracionalnosti, ki jih je treba reševati;
               reševati po mojem na dva načina: z združevanjem občin – o tem bomo verjetno imeli še
               kakšno debato, mogoče ob priliki moje interpelacije bomo kakšno rekli o tem, ali so
               občine premajhne ali niso premajhne, ali jih je preveč ali jih ni preveč – in pa
               drugič tudi z ustanovitvijo pokrajin. Upam, da bo slovenska politika zmogla toliko
               moči, da bi našli neke rešitve v širšem soglasju, ker potrebujemo dve tretjinske
               rešitve za pokrajine in glede števila, območja, pristojnosti in tako naprej.</p>
               <p>Predlagam, da se poskušamo poenotiti o nekem skupnem imenovalcu pokrajin, katere so
               tiste najnujnejše zadeve, ki bi jih morali čim hitreje spraviti v pristojnost
               pokrajin, ker ali jih občine ne zmorejo ali si jih je pa država vzela zase in se s
               tem preveč centralizirala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Proceduralni predlog, gospod Čuš.</p>
            </sp>
            <sp who="SDZ6:ČušAndrej">

               <speaker>ANDREJ ČUŠ (PS SDS):</speaker>

               <p>Hvala za vaše odgovore.</p>
               <p>Z določenimi sem zadovoljen, se mi pa vseeno zdi, da se je do zdaj na področju
               lokalne samouprave veliko preveč govorilo in skorajda nič storilo. Ker mislim, da bi
               bila razprava o regionalizaciji v Republiki Sloveniji več kot na mestu, predlagam, da
               v skladu z drugim odstavkom 246. člena Poslovnika Državnega zbora opravimo razpravo
               na naslednji seji Državnega zbora. Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>O vašem predlogu bo Državni zbor odločal v četrtek, 24. oktobra, v okviru
               glasovanj.</p>
               <p>Naslednje poslansko vprašanje pa bo zastavila gospa Iva Dimic, in sicer ministru za
               kmetijstvo in okolje mag. Dejanu Židanu, ki je danes opravičeno odsoten.</p>
            </sp>
            <sp who="SDZ6:DimicIva">

               <speaker>IVA DIMIC (PS NSi):</speaker>

               <p>Hvala za besedo, gospa spoštovana predsedujoča. Spoštovane kolegice in kolegi!</p>
               <p>Spoštovani gospod mag. Dejan Židan, minister, ki je danes odsoten. Vlada je z Uredbo
               o odlaganju odpadkov na odlagališčih – to je v Uradnem listu Republike Slovenije št.
               61/2011 – predpisala obvezna ravnanja in druge pogoje za obratovanje odlagališč
               odpadkov. Večina obstoječih odlagališč ne izpolnjuje zahtevnih pogojev za obratovanje
               odlagališča po veljavni uredbi in sledi njihovo zapiranje.</p>
               <p>V prehodnih in končnih določbah te uredbe je predpisan pogoj, da se upravljavcem
               takih obstoječih odlagališč lahko izda okoljevarstveno dovoljenje za obratovanje
               odlagališča za obdobje petih let, s tem da se lahko odpadke na taka odlagališča
               odlaga najdalj do 31. 12. 2015, in to pod pogoji, ki jih navaja 62. člen Uredbe. Med
               ostalim je naveden pogoj predložitve finančnega jamstva v skladu s Prilogo 9 te
               uredbe.</p>
               <p>Številna komunalna podjetja, ki so upravljavci odlagališč, so v postopku
               pridobivanja okoljevarstvenega dovoljenja za obratovanje odlagališč za nenevarne
               odpadke do leta 2015. Temeljna težava pri pridobivanju tega okoljevarstvenega
               dovoljenja je zagotovitev ustreznega finančnega jamstva, ki je lahko v obliki
               bančnega depozita, zavarovalne police ali bančne garancije.</p>
               <p>Izračuni višine finančnega jamstva, ki ga za vsako posamezno odlagališče izdela
               ARSO, dosegajo ali presegajo milijon ali celo nekaj milijonov evrov. Komunalna
               podjetja nimajo prostih denarnih sredstev v zahtevani višini. Slovenske zavarovalnice
               so sposobne zavarovanja le do višine 500 tisoč evrov, banke pa za izdajo bančnih
               garancij sploh niso zainteresirane. Torej finančnega jamstva sploh ni mogoče
               pridobiti. Povečane stroške ravnanja z odpadki bodo komunalna podjetja nedvomno
               prevalila na potrošnike. Taka rešitev nas v Novi Sloveniji najbolj skrbi, saj bo to
               še ena dodatna obremenitev za gospodinjstva in tudi za gospodarstvo.</p>
               <p>Spoštovani gospod minister mag. Dejan Židan, sprašujem vas:</p>
               <p>Ali ste seznanjeni s problematiko pridobivanja finančnih jamstev pri pridobivanju
               okoljevarstvenega dovoljenja za obstoječa odlagališča odpadkov, ki bodo obratovala le
               še do 31. 12. 2015?</p>
               <p>Ali nameravate predlagati ustreznejše zakonodajne rešitve glede tega pogoja?</p>
               <p>Za odgovor se vam že vnaprej zahvaljujem.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Odgovor boste prejeli pisno, tako kot je v skladu s poslovnikom.</p>
               <p>Nadaljujemo pa z vprašanjem gospe Alenke Jeraj, ki ga bo zastavila ministru za
               izobraževanje, znanost in šport dr. Jerneju Pikalu. Izvolite.</p>
            </sp>
            <sp who="SDZ6:JerajAlenka">

               <speaker>ALENKA JERAJ (PS SDS):</speaker>

               <p>Hvala za besedo. Lep pozdrav vsem.</p>
               <p>Gospod minister, preden vam zastavim vprašanje, bi vam citirala en citat predsednice
               Vlade mag. Alenke Bratušek, ki je ob nastopu svojega mandata 27. februarja letos
               dejala: <q>"Eden izmed ciljev, ki izboljšujejo naše razmere, je pritegnitev in
               upoštevanje stroke. Od vrhunskih slovenskih strokovnjakov ljudje pričakujejo, da
               politiki pomagajo voditi to državo, od nas, politikov pa upravičeno pričakujejo, da
               znamo te vrhunske strokovnjake poiskati in jim prisluhniti, nato pa njihove ideje
               strniti v izvedljiv načrt upravljanja s to državo. Zato bo nova vlada v svoje delo
               skušati pritegniti strokovnjake in jim pozorno prisluhnila."</q></p>
               <p>Ta vlada je imenovala dve v. d. generalni direktorici, in sicer gospo Vlasto
               Poličnik za v. d. generalno direktorico za vrtce in osnovno šolstvo in gospo Elviro
               Šušmelj za v. d. generalno direktorico za srednje in višje šolstvo.</p>
               <p>Ali drži, da nobena od naštetih kandidatk ni prestala pozitivno preizkusa na
               Uradniškem svetu, ki opravi preizkus strokovnosti kandidatov?</p>
               <p>Ob tem naj spomnim, da sta oba direktorja, ki sta prej zasedala ta mesta, bila iz
               šolstva, torej tudi bivša ravnatelja, in sta področje, ki sta ga pokrivala, tudi
               dobro opravljala in tudi dobro poznala in seveda opravila preizkus strokovnosti
               uspešno na Uradniškem svetu.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala.</p>
               <p>Izvolite, gospod minister, za odgovor.</p>
            </sp>
            <sp who="SDZ6:PikaloJernej">

               <speaker>DR. JERNEJ PIKALO:</speaker>

               <p>Hvala lepa, gospa podpredsednica. Spoštovana gospa poslanka!</p>
               <p>Res je, vaše informacije so točne, ta zadeva je tudi v medijih. Ampak rad bi, ko ste
               ravno govorili o pritegnitvi strokovnjakov v zgodbo, pa povedal naslednje. Na našem
               ministrstvu smo poleg teh dveh gospa seveda imeli tudi še nekaj drugih natečajnih
               postopkov in v treh natečajnih postopkih so kandidati že bili uspešni, v četrtem pa
               še nimamo rezultata.</p>
               <p>Tako da je vaša izjava pravilna in ji nikakor ne oporekam, vam pa seveda povem, da
               slika, ki jo predstavljate, je samo enostranska in ne odraža celotnega stanja. Hvala
               lepa zaenkrat.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite.</p>
            </sp>
            <sp who="SDZ6:JerajAlenka">

               <speaker>ALENKA JERAJ (PS SDS):</speaker>

               <p>Torej, gospod minister, če ocenjujete, da ni treba imeti voditeljskih sposobnosti, ki
               jih zahteva, recimo, Uradniški svet, in podobno, bi vas prosila, da mi vseeno
               obrazložite:</p>
               <p>S kakšnimi kvalitetami in poznavanjem področja šolstva sta obe gospe zasedli
               omenjeni mesti?</p>
               <p>Kakšne pogoje sta potem morali izpolnjevati, če pač ne šteje, kaj reče Uradniški
               svet, ki preverja strokovnost?</p>
               <p>Ali lahko pričakujete oziroma ali lahko vsi skupaj pričakujemo, da bodo ta področja
               uspešno menedžirana?</p>
               <p>Oziroma ali bomo priča kakšnim, ne vem – ali lahko, gospa Potrata, saj mogoče boste
               tudi vi prišli na vrsto in boste lahko kaj vprašali. Zdaj imam pač jaz besedo.</p>
               <p>Torej, ali ocenjujete, da nekdo, ki vodi področje oziroma je direktor nekega
               direktorata, ni izpolnil nekih pogojev za vodenje in podobno – oziroma jaz ocenjujem
               pač, če Uradniški svet, tisti, ki ocenjuje strokovnost, da se tudi strokovno nista
               izkazali – ali še vedno vztrajate pri teh odločitvah za imenovanje obeh za v. d.
               generalnih direktoric.</p>
               <p>Kot rečeno:</p>
               <p>Ali vi veste za kakšne razloge, za katere mi ne vemo, da sta tam?</p>
               <p>Vemo, da smo v medijih brali tudi, da je gospa Šušmelj oziroma so ji očitali, jaz ne
               vem, ali je to fakulteta kdaj preverjala, da je v svoji magistrski nalogi podobno
               prepisovala iz tuje literature in tako naprej. Lahko ji delam krivico, ker tega ne
               vem, pač, samo povem, kar sem prebrala.</p>
               <p>Ampak zanima me.</p>
               <p>Kakšne kompetence gospe imajo, da so na teh mestih?</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:PikaloJernej">

               <speaker>DR. JERNEJ PIKALO:</speaker>

               <p>Hvala lepa.</p>
               <p>Ker sem že ravno bil izzvan, pa ker ste tudi v prvem delu vprašanja to izpostavili,
               vam moram odgovoriti.</p>
               <p>Pozitivno mnenje Uradniškega sveta nikakor ne zagotavlja, da uradniki, kot so bili v
               prejšnji vladi, ne bi na primer izdali odločbe za koncesijo, ki je bila s strani
               Upravnega sodišča izkazana kot neustavna, diskriminacijska, nezakonita, pa še kaj
               drugega. Tako da, veste, to, če ima nekdo pozitivno mnenje Uradniškega sveta, še ni
               zagotovilo.</p>
               <p>In drugo, če gremo na vprašanje samega Uradniškega sveta in spraševanja o
               strokovnosti, imam sam tudi, ampak tokrat pa moje strokovno mnenje. Veste, tisto, kar
               pri nas uvajamo, kar se imenuje <q>"new public managament"</q>, je drugod že šlo ven iz
               prakse. Torej gre za vprašanje recimo temu menedžerskih sposobnosti, kar jih na nek
               način kandidati seveda potrebujejo in prav je tako, da jih imajo. Ampak, lahko se pa
               sprašujem o preverjanju strokovnosti, kajti veste, v tistem kratkem zaslišanju
               spoznati delo nekoga, ki je desetletja delal na nekem področju, je zelo verjetno
               težko. Tako ne zanikujem mnenja Uradniškega sveta. Mnenje Uradniškega sveta je
               dokončno, ni pa pravnomočno. Upam, da tudi vaše poslansko vprašanje ni pritisk na
               pravnomočnost tega sklepa Uradniškega sveta. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Izvolite, proceduralno, gospa Jeraj.</p>
            </sp>
            <sp who="SDZ6:JerajAlenka">

               <speaker>ALENKA JERAJ (PS SDS):</speaker>

               <p>Poglejte minister, saj vi bi lahko zelo enostavno povedali, zakaj ste se odločili za
               obe gospe. Sem prepričana, da imate argumente, ampak ne vem, zakaj jih ne morem
               slišati. Ampak, saj to je vaša stvar. Spraševala sem vas, katere pogoje ste
               izpolnjevali in katere kvalitete, da ste ju predlagali na tako pomembno mesto, meni
               se zdi pomembno.</p>
               <p>Če se pogovarjamo o tem, kaj je nekdo nekdaj naredil, veste, da so v državi
               institucije, ki so za to pristojne, tudi sankcije predvidene, če nekdo nekaj narobe
               naredi, in sem prepričana, da boste to možnost izkoristili in znali poskrbeti, da
               bodo tisti, ki so naredili kaj narobe, za to tudi odgovarjali.</p>
               <p>Ker nisem izvedela, kar sem želela, čeprav se mi zdi, da sem zelo jasno postavila
               vprašanje, predlagam, da skladno z 246. členom Poslovnika o odgovoru opravimo
               razpravo.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>O vašem predlogu bo državni zbor odločal v četrtek, 24. oktobra, v okviru
               glasovanj.</p>
               <p>Naslednje poslansko vprašanje pa bo zastavil mag. Ivan Vogrin, in sicer ministru za
               finance, dr. Urošu Čuferju, ki je danes opravičeno odsoten s seje.</p>
               <p>Izvolite.</p>
            </sp>
            <sp who="SDZ6:VogrinIvan">

               <speaker>MAG. IVAN VOGRIN (NeP):</speaker>

               <p>Hvala lepa, gospa predsedujoča, kolegice in kolegi!</p>
               <p>Težko je postavljati vprašanje nekomu, ki ga ni. Zato se meni zdi to tudi eden od
               bistroumnih nesmislov, da imamo takšno prakso in še kar nadaljujemo in govorimo
               tukaj, ne vem, zidu. Verjetno bi bilo smiselno malce biti inovativen pa prestaviti to
               na kakšno od naslednjih sej.</p>
               <p>Pa kljub temu; v svojem vprašanju se dotikam problema najema prostorov za delovanje
               državnih organov. Konkretno, če se človek malo po internetu pozabava s tem področjem
               ali pa če te nekdo opozori na to, ugotoviš fascinantne zadeve. Da ima Durs Ljubljana
               v najemu prostore za, reci in piši, več kot 190 tisoč evrov na mesec; in to leta in
               leta! Na leto to znese nekaj čez dva milijona in ko smo računali, bi še tretjina te
               zgradbe bila seveda v lasti Dursa, do leta 2023 pa v celoti. Do leta 2023 bomo mi kot
               država plačevali nekomu najem, še vedno najemnik naslednjih petdeset let ali kako
               dolgo <gap n="..."/></p>
               <p>Ministra v svojem vprašanju sprašujem:</p>
               <p>Kje je tukaj dobro gospodarjenje?</p>
               <p>Ob tem, da pa isti Durs hodi naokoli, pleni gospodarstvo in prebivalstvo – veste,
               merila normalnosti smo res izgubili. Čisto. Dobro bi bilo <gap n="..."/></p>
               <p>Nedavno je izšla knjiga Kolaps elite, gospod Drenovec je napisal, podnaslov pa ima
               Iskanje normalnosti in naprednosti v majhni evropski državi – Slovenija je mišljena.
               Normalnost bi bila potrebna. Predvsem bi pričakoval od ljudi, ki se odločajo v teh
               kriznih časih, ki zvišujejo davke, obremenjujejo gospodarstvo in prebivalstvo, da
               napravijo red v lastni hiši, ne pa samo govorijo. In ta parlament – res da je beseda
               parlament izvorna francoska beseda, ki pomeni govorjenje, vendar bi bilo dobro, da bi
               začeli tudi ukrepati. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Na vaše vprašanje pa boste v skladu s poslovnikom prejeli tudi pisni odgovor.</p>
               <p>Naslednje poslansko vprašanje bo postavil gospod Matjaž Han, in sicer ministru za
               infrastrukturo in prostor gospodu Samu Omerzelu.</p>
               <p>Izvolite.</p>
            </sp>
            <sp who="SDZ6:HanMatjaž">

               <speaker>MATJAŽ HAN (PS SD):</speaker>

               <p>Ja, res je treba ukrepati, najbolj pa vsak pri sebi. Spoštovani minister, spoštovana
               podpredsednica, spoštovani kolegi!</p>
               <p>V časih, ko kriza lomasti praktično po vseh dejavnostih, so še posebej na udaru
               območja, ki so bila in so odvisna od težke industrijske dejavnosti, vezane predvsem
               na izkoriščanje naravnih virov.</p>
               <p>Prav Zasavje je tipični primer tega, delovna mesta, infrastruktura, povezava ter
               sploh celostni razvoj območja sloni na premogovništvu ter dejavnostih, povezanih z
               njim. Posledica tega je tudi izgradnja Termoelektrarna Trbovlje. Prav tako pa nam
               zgodovina pove, da je železnica Dunaj–Trst bila umeščena v ta prostor prav zaradi
               rudnika. Na podlagi tega si upam trditi, da Zasavja, kot ga poznamo, brez rudnika ne
               bi bilo. Danes pa se v tem prostoru soočamo z velikimi manki, ki so posledica prav
               neaktivnega in, če želite, tudi mačehovskega odnosa praktično vseh vlad do tega
               območja. Projekti so načrtovani, a njihove realizacije, žal, ni videti. Govorim o
               verigi hidroelektrarn na srednji Savi, izgradnji primernih cestnih povezav ter glede
               ustreznega načrta glede prihodnosti rudnika Trbovlje-Hrastnik. Vse to Zasavju jemlje
               razvojni potencial, kar je v času krize še posebej problematično.</p>
               <p>Zato vas, spoštovani minister, sprašujem – zelo enostavno:</p>
               <p>Kdaj bo podpisana koncesijska pogodba za gradnjo hidroelektrarn na srednji Savi?</p>
               <p>Ob tem ne gre spregledati, da bo treba čim prej pristopiti k izgradnji nove ceste,
               in sicer na relaciji Hrastnik-Zidani Most.</p>
               <p>Sprašujem vas:</p>
               <p>Ali lahko pričakujemo, da bo Slovenija za ta namen kandidirala tudi za evropska
               sredstva?</p>
               <p>Spoštovani minister, zaradi sprejema Zakona o uravnoteženju javnih financ je družba
               Rudnik Trbovlje-Hrastnik v zapiranju izgubila precejšen delež sredstev. Ta ne
               zadostujejo več niti za plače zaposlenih, ne zadostujejo tudi za varno zapiranje
               rudniških rovov ter sanacijo degradiranih površin. Zanima me tudi, spoštovani
               minister:</p>
               <p>Ali ste na ministrstvu obravnavali pobudo za razpis raziskovalnega dela za Rudnik
               Brnica?</p>
               <p>Vem, da sem dal štiri vprašanja, vem, da sem bil relativno kratek, vendar zadeva se
               tako dolgo vleče, da bi Zasavci resnično bili veseli, da jasno odgovorite na vsa ta
               vprašanja. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Spoštovana predsedujoča, hvala za besedo. Spoštovani gospod Han, hvala za vprašanje.
               Potrudil se bom, da bom hiter, da bom na štiri vprašanja uspel v teh petih minutah
               odgovoriti.</p>
               <p>Najprej se bom dotaknil same koncesijske pogodbe. Moram reči, da tu z ministrom za
               kmetijstvo in okolje zelo korektno sodelujeva. Intenzivno so timi tako s MZIP kot z
               MKO delali na pripravi koncesijske pogodbe. Moram reči, da smo praktično vse
               podrobnosti glede koncesijske pogodbe med seboj uskladili. Tu moram poudariti, da
               podpisnik in predlagatelj koncesijske pogodbe kot vodeči partner je Ministrstvo za
               kmetijstvo in okolje. Smo pa zadevo zastavili tako, da bi v končni fazi bili
               podpisniki tudi Ministrstvo za infrastrukturo in prostor. Tisto, kar je pomembno, je
               to, da edina točka, ki nam je pri sami koncesijski pogodbi ostala odprta, je ravno ta
               cesta, o kateri govorite, torej nova cesta med Hrastnikom in Zidanim Mostom. Tu
               govorimo o investiciji med 100 in 120 milijonov evrov. To je točka, na kateri
               dejansko nam koncesijska pogodba stoji. Dejansko imamo dva aspekta, zakaj je ta
               zadeva tako pereča.</p>
               <p>Prvič, koncesionar pri tej investiciji 120 milijonov zagotavlja, da dejansko s to
               investicijo postaja njegov investicijski načrt nevzdržen oziroma zabrede v rdeče
               številke. Drugi del, ki je pa pomemben, na katerega smo v preteklosti računali, pa ga
               po vseh informacijah, ki jih imamo sedaj, verjetno ne bo mogoče realizirati.
               Verjamem, da zelo dobro veste, da v naslednji finančni perspektivi, kar se tiče
               kandidiranja na evropskih sredstvih za ceste, praktično ne bo mogoče. Ceste in cestna
               infrastruktura v bodoči finančni perspektivi nista prioriteti in zato dejansko po
               opozorilih evropskega komisarja sredstev za izgradnjo cest ne bomo uspeli dobiti.
               Naša rešitev na tem področju se giblje predvsem v tej smeri, da sredstva, ki so
               potrebna za izgradnje te ceste – in se strinjam, da je to v resnici res ena
               najslabših cest, ki jo imamo v državi, in bi si tudi sam želel, da to investicijo
               izvedemo –, da skušamo najti kompromisni koncept, kjer bomo vsi udeleženi prispevali
               k tej investiciji, na eni strani Ministrstvo za infrastrukturo in prostor preko DRSC,
               na drugi strani občine s svojim prispevkom in seveda koncesionar. Če tu uspemo
               združiti moči in najti sredstva za financiranje te ceste, vse tri strani, potem
               verjamem, da tudi koncesijsko pogodbo pripeljemo do konca.</p>
               <p>Kar se tiče same Brnice, bi se tukaj malo širše osredotočil na problem RTH, pa ne
               samo RTH, ampak celotne energetike v Zasavju. Zelo dobro veste, od kje, od kdaj se ta
               zgodbao RTH, pa potem TET vleče. Dejansko samo zapiranje RTH se je začelo leta 2000,
               res je, da je ZUJF s 66 milijonov na 22 zrezal sredstva za samo zapiranje rudnika,
               vendar moram reči, da to, kar sem videl po vseh planih zapiranja in vseh načrtih, ki
               jih je poslovodstvo v preteklosti pripravilo za restrukturiranje tega podjetja in za
               vse, kar bi morali pripraviti za zaposlene, ki po letu 2015 ne bodo imeli več dela,
               ni bilo nekaj, kar bi me prepričalo, da so svoje delo korektno opravili. Tako moram v
               tej točki na nek način pohvaliti reakcijo Soda, ki je zamenjal nadzorni svet v RTH in
               po mojih zadnjih informacijah vem, da tudi intenzivno iščejo novega direktorja. Tukaj
               se moramo zavedati, da eno je vloga direktorja, ki mora biti gonilna sila RTH in
               nadzornega sveta, drugo pa seveda država in mi kot resorno ministrstvo.</p>
               <p>Moram reči, da se v tej fazi na našem ministrstvu, še posebej direktor Direktorata
               za energijo, intenzivno ukvarja z vsako posamezno problematiko. Vprašanje Brnice ni
               samo vprašanje enega posebnega problema, ampak je vprašanje celotne zasavske
               energetike. Tu vidim pravo rešitev v celem konceptu in paketu reševanja politike
               zasavske energetike. Vem, da kar nekaj idej obstaja, na kakšen način zagotoviti
               delovna mesta za rudarje, ki jih trenutno imamo v RTH. Pri nas na ministrstvu
               intenzivno v teh dneh tečejo pogovori, moram reči, da tudi v vsem času mojega
               ministrovanja smo redno v kontaktu z RTH, tako nas poslanci iz tega okolja vedno
               opozarjajo. Tako sem prepričan, da bomo v konceptu zasavske energetike našli rešitev
               za ta delovna mesta.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite dopolnitev odgovora?</p>
               <p>Izvolite, gospod Han.</p>
            </sp>
            <sp who="SDZ6:HanMatjaž">

               <speaker>MATJAŽ HAN (PS SD):</speaker>

               <p>No, odgovor je bil pač takšen, kakršen je bil.</p>
               <p>Zavedamo se in vi dobro veste, da so rudarji tik pred tem, da gredo v jamo in to
               štrajkat, da se vsake dva meseca bojujemo in bojujejo dol, da imajo sploh denar za
               plače, in ta problem je treba v vsakem primeru rešiti. Nič ne bo pomagalo, če se bomo
               izgovarjali na nadzorni svet in na posameznike v tem nadzornem svetu, ker upam, da en
               ali dva človeka ne ustavljata zasavske energetike.</p>
               <p>Zato me zanima:</p>
               <p>Zakaj je tako dolgo trajalo, od februarja letošnjega leta, da se ni obravnavala ta
               pobude za razpis raziskovalnega dela v Rudniku Brnica?</p>
               <p>Ali je to slučajno povezano z nakupom Termoelektrarne Trbovlje, ki ga zasledimo v
               medijih, ko se je za ta nakup javil nek investitor iz Rusije?</p>
               <p>Pri tisti cesti, ki ste jo omenili, Hrastnik–Zidani Most, pa bi rekel tako. Če ne bo
               država, uradniki, tukaj našli neke kreativne variante, da se bo to vendar financiralo
               tudi iz Evrope, ker vemo, da se en del zaradi avtocest pa da iz Evrope financirati,
               me je strah, da občine, ki so – ne smete pozabiti –v hudih težavah, zato je tudi bil
               sprejet sklep o dodatnih začasnih ukrepih za te tri občine, ker imajo 18-odstotno
               brezposelnost, govorim o Trbovljah, Hrastniku in Radečah, te občine ne morejo
               pomagati in graditi tako veliko investicijo. Tukaj bo morala država oziroma uradniki
               na Ministrstvu za infrastrukturo, bom rekel, se malo podvizati in narediti malo več,
               kot so do zdaj.</p>
               <p>Kar pa se tiče koncesijske pogodbe, pa mi je zagotovljeno z Ministrstva za
               kmetijstvo, da je pri njih zadeva urejena, da se je zadeva ustavila na Ministrstvu za
               infrastrukturo.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, minister, za dopolnitev.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Hvala za besedo.</p>
               <p>Tisto, kar se je dogajalo v februarju pred nastopom mojega mandata, težko
               komentiram, tudi se ne bi želel spuščati v to, lahko komentiram tisto, kar se je
               odvijalo v času mojega mandata.</p>
               <p>Praktično po prvih 10 dneh mojega nastopa je bila pri meni delegacija iz RTH. Kar se
               tiče samih pristojnosti, na koga kaj odstopa, tu je popolnoma jasno, kaj so
               pristojnosti ministra, kaj pa so pristojnosti direktorja nadzornega sveta. Tu se ne
               morem strinjati z vami, direktor RTH mora biti tisti, ki je gonilna sila. RTH ima
               14,5 milijonov evrov kredita, zaradi katerega danes zaradi unovčevanja menic bank
               rudarji nimajo plače. Restrukturiranje in reprogramiranje kreditov ni naloga
               ministra, ampak je naloga direktorja podjetja, upam, da se tukaj strinjate z menoj,
               in seveda nadzornega sveta, ki to pelje. Lahko povem svoje osebno mnenje, ampak
               pristojnosti za vodenje družbe, se ve, v čigavih rokah so.</p>
               <p>Glede same Brnice in prodajo ne bi želel špekulirati, koliko je bilo povezano s
               prodajo TET, koliko ne. Ravno tako vemo, kakšne so tukaj pristojnosti. TET je
               trenutno v lasti Holdinga Slovenske elektrarne, Holding Slovenske elektrarne ima svoj
               nadzorni svet in ima svojega direktorja. In kar se tiče same prodaje: pri nas na
               ministrstvu ob vseh teh govoricah okoli kupca iz Rusije ni bilo absolutno nobenega
               obiska na to temo ali pa kakršnega koli dodatnega interesa.</p>
               <p>Moram reči, da kar se tiče same prodaje TET, če je ta zgodba naravnana v smeri
               investicije in dodatnega razvoja TET in potem naprej izkoriščanja Brnice oziroma
               zaposlovanja rudarjev, ki jih imamo trenutno v RTH – to zgodbo absolutno podpiram.
           </p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Tako smo zaključili prvi krog poslanskih vprašanj in prehajamo na drugi krog
               poslanskih vprašanj.</p>
               <p>Drugi krog bo začela mag. Katarina Hočevar, vprašanje pa bo zastavila ministru za
               izobraževanje, znanost in šport dr. Jerneju Pikalu.</p>
               <p>Izvolite.</p>
            </sp>
            <sp who="SDZ6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Spoštovani prisotni ministri, kolegice in kolegi, še enkrat prav
               lepo pozdravljeni!</p>
               <p>Minister, mene pa danes zanima visoko šolstvo in univerze v Sloveniji. Pet jih
               imamo, od tega so štiri javne in imamo kar trideset visokošolskih zavodov. Velikost
               teh dveh največjih slovenskih univerz in posledična centralizacija visokega šolstva v
               Sloveniji močno odstopata od obstoječega sistema visokošolskih institucij v
               primerljivih državah Evropske unije. Za primer, če navedem Univerzo v Ljubljani, ima
               vsako študijsko leto vpisanih kar preko 45 tisoč študentov, na drugi strani pa imamo
               Univerzo v Novi Gorici, ki ne vpisuje niti tisoč študentov. Zato me zanima, ker
               zadnja leta lahko v javnosti zasledimo dileme o tem, ali imamo preveč ali premalo
               univerz:</p>
               <p>Ali je to število, ki je trenutno v Sloveniji, optimalno?</p>
               <p>Zanima me tudi:</p>
               <p>Kakšno je vaše stališče?</p>
               <p>Prav tako me zanima :</p>
               <p>Ali na vašem ministrstvu načrtujete kakšne ukrepe za prilagoditev slovenskega
               visokega šolstva?</p>
               <p>Ali menite, da bi mogoče decentralizacija visokega šolstva lahko posamezni regiji
               prinesla dodano vrednost in s tem tudi izboljšala kakovost visokega šolstva v
               Sloveniji?</p>
               <p>Zanima me:</p>
               <p>Ali je vaše ministrstvu naklonjeno ustanavljanju novih univerz?</p>
               <p>Kje v Slovenji je po vašem mnenju tista sredina, za katero menite, da se je že
               oblikovalo ustrezno jedro, ki bi se lahko povezalo v še kakšno univerzo?</p>
               <p>Hvala lepa za odgovor.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod minister, izvolite.</p>
            </sp>
            <sp who="SDZ6:PikaloJernej">

               <speaker>DR. JERNEJ PIKALO:</speaker>

               <p>Hvala lepa. Hvala lepa gospe poslanki.</p>
               <p>Tako bom rekel: edini ukrepi, ki jih načrtujemo, so samo in morajo biti v smeri
               kakovosti. Samo to je edini imperativ. Za decentralizacijo <q>"per se"</q> moram reči, da me
               ne zanima in me tudi ne sme zanimati – <q>"per se"</q>, govorim kot takšni. Če pa pelje k
               večji kakovosti, potem pa ja.</p>
               <p>Če gremo najprej glede tega. Malo več samostojnih visokošolskih zavodov imamo, 46
               poleg petih univerz, od tega tri čisto javne, ena, kot ste rekli, zasebna, čeprav
               ustanovljena tako rekoč s strani javnih institucij, in ena, ki ima, če gledamo po
               Ajpesu, status celo zasebnega zavoda oziroma mednarodne organizacije, govorimo o
               Evro-mediteranski univerzi. Poleg tega imamo v temu ekosistemu, kot ga jaz imenujem,
               še 50 višjih strokovnih šol.</p>
               <p>Tako gledano na milijon prebivalcev imamo dvakrat več toliko visokošolskih
               programov, kot jih imajo v drugih državah. Pri nas govorimo o 891 visokošolskih
               programih, drugod je približno 200 programov na milijon prebivalcev. Pri nas jih
               imamo čez 400, potem imamo eno veliko univerzo, kjer ste sami ugotovili, da ta
               univerza odstopa od tistega evropskega povprečja, sicer pa ostali dve javni univerzi
               ne odstopata v taki meri. Tukaj imam statistične podatke; v Estoniji, recimo, je
               povprečje okoli 7 tisoč študentov, na Finskem približno 8 tisoč študentov, na
               Nizozemskem približno 11 tisoč študentov na univerzo.</p>
               <p>Kar vam hočem povedati, je to, da drobljenje ni nujno pozitivno, ne nazadnje je
               Univerza v Ljubljani edina v Sloveniji, ki je na šanghajski lestvici 500 najboljših
               univerz. Pri univerzi ne gre samo za finančni resurs, ampak gre tudi za vprašanje
               človeških resursov, pa seveda tehnike raziskovalnega potenciala in vsega tistega, kar
               pravzaprav pri univerzi potrebujete. Ampak hotel sem omeniti še eno zadevo, ki je,
               mislim, da je sedaj letos spomladi šla mimo tega, kaj tudi sicer pomeni koncentracija
               vseh teh finančnih, človeških, tehničnih in tako naprej resursov. Pomeni to, da smo
               na QS, torej Quality Survey, na pregledu kvalitete na svetu med 150 najboljšimi na
               Univerzi v Ljubljani na področju računovodstva in financ ter med 200 najboljšimi na
               področju filozofije, politologije, mednarodnih odnosov, komunikologije ter medijskih
               študij. Samo za ilustracijo vam to govorim, ker vam pač hočem povedati, da vsaj zame,
               tako kot sem rekel na samem začetku, je edini imperativ kakovost.</p>
               <p>Mislim, da mora biti za vse nas to tisti vodnik tudi za v prihodnje. Hvala lepa.
           </p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Želite dopolnitev odgovora?</p>
            </sp>
            <sp who="SDZ6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Hvala, spoštovani minister, za ta del odgovora.</p>
               <p>Zanima vas kakovost, ste dejali. S z vami se seveda popolnoma strinjam, ampak tudi
               področje visokega šolstva se nekako srečuje z dvema poglavitnima težavama, to je
               financiranje in zlorabe. Zato me zanima:</p>
               <p>Ste mogoče razmišljali o uvedbi tako imenovanega vavčerskega sistema?</p>
               <p>To se pravi, da bi bil dostop do šolstva vsem omogočen, ampak hkrati ob večji
               odgovornosti posameznika, ker vemo, da zdajšnje financiranje univerz ali
               visokošolskih zavodov, ki temelji na podlagi vpisa, dejansko ne pripomore v zadostni
               meri k povečanju kakovosti v visokem šolstvu. Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod minister, izvolite.</p>
            </sp>
            <sp who="SDZ6:PikaloJernej">

               <speaker>DR. JERNEJ PIKALO:</speaker>

               <p>Hvala lepa.</p>
               <p>Kot verjetno veste, je financiranje visokega šolstva ena od poglavitnih zadev, ki jo
               želimo rešiti v noveli Zakona o visokem šolstvu. Veste, da imamo že dve leti odločbo
               Ustavnega sodišča, ki nam zapoveduje, da naj vendar nehamo izvajati financiranje
               visokega šolstva po uredbi.</p>
               <p>Imate delno prav, ko govorite o tako imenovani glavarini, torej o tem, koliko
               študentov je vpisanih in da se potem denar deli potem. Delno prav zaradi tega, zato
               ker se – ne samo od začetka tega mandata, ampak na splošno – umikamo od tega načela
               in gremo proti drugim načelom. Tako je glavarina, torej vpisano število študentov, ne
               bo in tudi po mojem mnenju ne sme biti kriterij financiranja univerz. Kar se na
               splošno tiče denarja za visoko šolstvo, vse raziskave kažejo, da je visoko šolstvo
               sistematično podfinancirano. Če se je vredno kje potruditi v prihodnosti, je ravno
               tukaj in to je tisti del zgodbe, ki jo bomo, upam, tudi lahko uredili v Zakonu o
               visokem šolstvu.</p>
               <p>Kar pa se tiče zlorab, mislim, da sva na isti strani. Mi sicer ne razmišljamo o
               vavčerjih, imamo pa vgrajene druge omejitve, ki bodo omogočale – in želim si, da to
               ne bi bilo samo na visokem šolstvu, ampak tudi na srednjem in na višjem šolstvu –, da
               v tem celotnem ekosistemu preprečimo te zlorabe; in se z vami zelo strinjam. Mislim,
               da je denar davkoplačevalcev preveč dragocen, da bi že v tako skopo odmerjenem delu,
               ki gre za visoko šolstvo, ga potem še zlorabljali. Mislim, da to ni način in vse, kar
               počnemo in kar bomo tudi v prihodnje prinesli pred ta parlament kot predlog, bo šlo
               tudi v tej smeri. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa tudi vam.</p>
               <p>Naslednje poslansko vprašanje pa bo zastavil gospod Jakob Presečnik ministru za
               finance dr. Urošu Čuferju, ki je danes opravičeno odsoten, ter ministru za notranje
               zadeve dr. Gregorju Virantu.</p>
               <p>Izvolite.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>Hvala lepa, gospa podpredsednica. Spoštovana gospoda ministra, kolegice in
               kolegi!</p>
               <p>Torej od ministra za finance v enem delu vprašanje pričakujem pisni odgovor, za
               ministra dr. Gregorja Viranta pa imam naslednje vprašanje.</p>
               <p>Racionalizacija poslovanje države uprave in celotnega javnega sektorja je nedvomno
               potrebna in dobrodošla. S tem se zagotovo vsi strinjamo. Vendar mora biti ta izvedena
               le na podlagi temeljite analize stanja in realno ocenjenih posledic tako finančnih
               kot posledic za državljanke in državljane oziroma poslovne subjekte, za katere
               državni organi opravljajo storitve. To pomeni, da bodo storitve še naprej dostopne v
               takšni obliki in obsegu, kot so ga ti najbolj vajeni oziroma kot pritiče nam vsem,
               državljankam in državljanom. Kljub nekaterim pozitivnim učinkom racionalizacije
               poslovanja državne uprave, kot so združevanje ministrstev in podobno, so posledice
               tovrstne reorganizacije večinoma negativne oziroma ne prinašajo nobenih bistvenih
               finančnih prihrankov, poleg tega pa še dodatno oddaljujejo državo od ljudi. Pri tem
               imam v mislih predvsem že izvedene ukinitve policijskih uprav Krško, Slovenj Gradec,
               Postojna v letu 2011 in zadnji primer 41. – po mojih podatkih – davčnih izpostav 1.
               julija letošnjega leta. Poleg tega se napoveduje tudi nekakšno oblikovanje upravnih
               okrajev, ki naj bi bili vsebinsko močnejši kot dosedanjih 58 upravnih enot, ki bi
               posledično postale izpostave navedenih upravnih okrajev.</p>
               <p>Po moji oceni gre pri navedeni reorganizaciji za težnjo po centralizaciji in še
               večjemu odmiku delovanja državnih organov od državljank in državljanov.</p>
               <p>Zato vas sprašujem:</p>
               <p>Kakšni so predvideni prihranki reorganizacije državne uprave na področju davčnih
               izpostav in upravnih okrajev?</p>
               <p>Ali ocenjujete, da bo navedena reorganizacija prinesla pozitivne učinke tako za
               državljanke in državljane kot tudi za poslovne subjekte?</p>
               <p>Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Dr. Gregor Virant, izvolite.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>Hvala.</p>
               <p>Ker kolega minister Čufarja ni tukaj, se bom samo skoncentriral na odgovore na tisti
               del vprašanja, ki se nanaša na reorganizacijo upravnih enot. Podobno vprašanje,
               skoraj identično sem dobil že od kolega Vizjaka danes, sva se kar lepo pogovorila. Pa
               bom še enkrat ponovil. Mislim, da je tudi prav, da se čim večkrat to sliši v tem
               parlamentu, zato da ne bo kakšnih dezinformacij in polinformacij na terenu.</p>
               <p>Res je, da na ministrstvu pripravljamo reorganizacijo upravnih enot. Sistem upravnih
               enot danes deluje relativno dobro. Rekel bi, kar zelo dobro: nudijo dobre storitve
               državljanom in podjetjem, ni zamud, ni zaostankov, ljudje so z njihovimi storitvami
               zadovoljni. Upravne enote so se tudi že zelo racionalizirale, krepko zmanjšale
               število zaposlenih, za približno 18 % od leta 2005. Skratka, lahko bi rekel, da če bi
               celotna državna uprava funkcionirala tako kot funkcionirajo upravne enote, potem bi
               bilo dobro. In strinjam se z vami, kadar se lotevaš reorganizacije, zlasti
               reorganizacije takega sistema, ki deluje dobro, bodi zelo previden. Ker je to
               področje, ki ga zelo dobro poznam, tudi bom zelo previden in bomo šli samo v tisto
               smer, ki bo prinesla izboljšave, še dodatne izboljšave, za kakovostno storitev za
               državljane in za racionalizacijo oziroma za to, da bodo lahko upravne enote opravile
               svojo delo še z nižjimi stroški.</p>
               <p>Koliko bodo predvideni prihranki reorganizacije upravnih enot, seveda do evra
               natančno ne morem napovedati, lahko pa rečem, da bodo s to reorganizacijo upravne
               enote še lažje kot doslej izvajale postopno zmanjševanje števila zaposlenih; ne z
               odpuščanjem, ker nisem za odpuščanje, sem za mehak način zmanjševanja števila
               zaposlenih, ki se je doslej obnesel, izkazal kot dober. To se bo tudi nadaljevalo, z
               reorganiziranimi upravnimi enotami še toliko lažje.</p>
               <p>Ta reorganizacija bo pomenila, poenostavljeno povedano, da vse storitve, vsa tovarna
               storitev ostaja tam, kjer je, na terenu, v današnjih upravnih enotah: osebne
               izkaznice, potni listi, gradbena dovoljenja, dovoljenja za prebivanje za tujce in vse
               ostale zadeve ostajajo tam, kjer so danes. Torej, ljudje bodo imeli storitev še
               naprej pri rokah. Tisto, kar bi pa potegnili na nivo upravnih okrajev, pa je režija,
               logistika, se pravi, kadrovske funkcije, finančne, računovodske in vse ostalo, kar pa
               res ni potrebno, da bi imela vsaka upravna enota posebej. Ne rabi vsaka upravna enota
               svojega informatika, ali pa svoje kadrovske službe, ali pa svojega računovodstva. In
               tukaj se da veliko prihraniti in racionalizirati. Poleg tega lahko, če se potegne
               skupaj nekaj upravnih enot, veliko lažje razporejaš zadeve, delo, spise in tudi
               ljudi, če je potrebno. Če se pojavijo ozka grla v eni upravni enoti, bo lahko
               sosednja priskočila na pomoč, ker bo upravni okraj, načelnik upravnega okraja,
               recimo, dodelil začasno neke ljudi iz ene upravne enote v drugo upravno enoto. Danes
               je to izjemno težko, izjemno oteženo.</p>
               <p>Torej zagotavljam, da ta reorganizacija ne bo nobena revolucija, gre za majhne
               premike, neboleče, ki bodo dodali še en kamenček v mozaik racionalizacije upravnih
               enot. Hkrati nam bodo pa omogočili možnost, da opravimo tudi horizontalno povezovanje
               državne uprave. Vi imate danes kup območnih enot, izpostav, upravnih enot,
               najrazličnejših organizacijskih oblik državne uprave na istem teritoriju, ki so med
               seboj nepovezane, delujejo vsaka po svoje. Vsaka ima svoje avtomobile, svoje
               zaposlene, svoj denar, svoj finančni načrt <gap n="..."/> Če bi to združili in na nivoju
               upravnih okrajev in na nivoju upravnih enot, bi lahko bistveno bolj racionalno
               uporabljali vire in zaposlene in avtomobile, denar in materialno opremo in vse, kar
               spada zraven.</p>
               <p>Kot sem že prej rekel kolegu Vizjaku, o številu, območjih in sedežih bomo pa v
               Državnemu zboru še diskutirali, kajti vedeti morate, da je ta reorganizacija zakonska
               materija, čeprav bi jo lahko teoretično izpeljali tudi skozi eno vladno uredbo,
               želim, da se to izpelje transparentno in da tudi poslanci svoje poveste in da na
               koncu skozi spremembe Zakona o javni upravi to rešimo. Je pa moja beseda, da ne bomo
               oddaljevali storitev od državljanov.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod Presečnik, želite dopolnitev odgovora?</p>
               <p>Izvolite.</p>
            </sp>
            <sp who="SDZ6:PresečnikJakob">

               <speaker>JAKOB PRESEČNIK (PS SLS):</speaker>

               <p>Zahvaljujem se vam za dosedanje odgovore. Glede na to, da pa ste vi zadolženi za
               upravo tako na področju države kot na področju lokalnih skupnosti, mi dovolite, da
               samo nekaj primerov navedem, ker prišel sem v pogovorih z ljudmi na posameznih
               področjih, konkretno na Koroškem, v našem koncu in še ponekod drugod, do nekaterih
               spoznanj in prihajalo je povsod do nekih informacij, da se po moji oceni ne
               zagotavlja niti racionalne organizacije, kaj šele dobre ureditve za državljanke in
               državljane oziroma da ljudje dobijo storitev tisti, ki so jo tudi zaslužijo, ki jo
               morajo dobiti – na posameznem območju.</p>
               <p>Že prej ste govorili o regionalizaciji, o združevanju občin, predvsem sem zadovoljen
               s tistim delom, ko ste rekli, da je treba združevati posamezne naloge v občinah, ne
               pa prioritetno združevati občine. Ampak to samo tako, mimogrede. Poglejte, na drugih
               področjih, za centre za socialno delo se predvideva neka centralizacija. Ocenjujem,
               da bo na tem področju bistveno zmanjšana dostopnost do storitev, ne samo pri nekih
               vodilnih delovnih mestih, tudi pri čisto strokovnih. Za Durs sem že navedel,
               Geodetska uprava <gap n="..."/> Imam primer, ko odhoda enega od zaposlenih na enoti Gursa ni
               bilo mogoče nadomestiti, ampak se je izvršila dodatna zaposlitev na sedežu Gursa v
               Ljubljani, zaradi tega ker se je pač sprostilo eno delovno mesto v sklopu Gursa.
               Težnje so v Zavodu za gozdove – poskus ukinjanja območnih enot na najbolj gozdnatih
               območjih Slovenije in podobno. Precej dela vas še čaka in vse nas. Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Gospod minister, imate možnost za dopolnitev.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>Hvala.</p>
               <p>Vse morebitne poskuse take reorganizacije bomo spremljali. Kot sem že rekel, ne bomo
               pustili, da se storitev odmika od državljanov. Smiselno je, recimo, ukiniti neke
               izpostave ali neke krajevne urade, kjer se pojavijo v celem tednu tri stranke –
               karikiram. Nismo v situaciji, ko bi si lahko privoščili v državni upravi nek
               nadstandard. Ti časi so nepreklicno minili in moramo na te stvari biti pozorni. Treba
               je teritorialno organizirati državno upravo glede na potrebe prebivalstva. Torej, če
               ljudje imajo potrebe po neki storitvi, če je ta potreba v zadostnem obsegu, da so
               javni uslužbenci polno zaposleni, potem ima smisel stvari ohraniti, sicer pa ne.</p>
               <p>Reorganizacijo davčne uprave spremljamo, pozorno spremljamo. Imamo zagotovila
               vodstva davčne uprave, da z ukinjanjem izpostav in ohranjanjem davčnih pisarn
               zagotavljajo ves tisti neposreden stik z državljani, strankami, ki je nujno potreben.
               Moram reči, da nekih pritožb s strani strank, torej državljanov ali podjetij,
               zaenkrat nimamo. Sem in tja se kakšen župan pritožuje, ker mogoče postaja malo manj
               pomemben, zato ker je neka izpostava bila tam ukinjena. Ampak da bi se ljudje
               obračali in rekli, sedaj pa ne morem te storitve dobiti ali druge, pa ne.</p>
               <p>Sem pa zelo pozoren na to, in če se bo pokazalo, da se zmanjšuje kvaliteta storitev,
               se pravi, da se uprava odmika iz nekih krajev, kjer bi morala biti prisotna, ker
               ljudje želijo, ker rabijo te storitve, potem bom takoj odreagiral.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Nadaljujemo z naslednjim poslanskim vprašanjem, ki ga bo zastavila gospa Romana
               Tomc, in sicer ministru za notranje zadeve dr. Gregorju Virantu.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa. Še enkrat lep pozdrav, tudi obema ministroma!</p>
               <p>Dr. Virant, za vas imam nekaj zelo eksaktnih vprašanj v zvezi s spodbujanjem
               krepitve tako imenovane e-uprave.</p>
               <p>V želji po odpravi birokratskih ovir, se je Vlada lotila tudi prenove informacijskih
               sistemov, povezanih z uveljavitvijo projekta e-uprave. Pozdravljamo vse pozitivne
               učinke, ki izhajajo iz tega projekta, vendar pa na drugi strani nastajajo tudi znatne
               finančne posledice tako za državni proračun kot morda tudi za druge blagajne. Zato
               vas sprašujem zelo konkretno:</p>
               <p>Koliko znaša sedanja vednost tako imenovane strojne opreme oziroma hardverske opreme
               pri posameznih neposrednih in posrednih proračunskih uporabnikih?</p>
               <p>Kakšen je plan za naslednji dve leti?</p>
               <p>Koliko znaša pri istih uporabnikih vrednost programske opreme letos?</p>
               <p>Kakšen je plan za naslednje dve leti?</p>
               <p>Poleg tega nastajajo stroški tudi z vzdrževanjem, ne samo z nakupom te opreme, zato
               vas tudi sprašujem:</p>
               <p>Kakšni so stroških vzdrževanja? Kajti, vemo, da so stroški vzdrževanja včasih res
               zelo visoki.</p>
               <p>Še dve vprašanji:</p>
               <p>Katerih pet ponudnikov na področju informacijske tehnologije je v zadnjih treh letih
               pridobilo največ dela oziroma največ poslov glede na vrednost sklenjenih pogodb s
               proračunskimi uporabniki?</p>
               <p>Koliko so znašali ti zneski oziroma kakšna je bila vrednost teh pogodb?</p>
               <p>Hvala lepa.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>Hvala za vprašanja. Odprli ste zelo umestna vprašanja, umestno problematiko.</p>
               <p>Najprej moram reči, da se strinjam z vami, da je slovenska e-uprava in slovenska
               državna informatika na dokaj visokem nivoju, da je kvalitetna. Vi se spomnite, da smo
               bili leta 2007 po meritvah Capgemini, ki jih ne naročila Evropska komisija, celo
               druga najboljša država v Evropski uniji, ko gre za dostopno storitev za državljane,
               torej takrat je bila naša e-uprava v popolni špici Evrope. Zdaj smo sicer nekoliko
               zdrsnili, smo še vedno nad povprečjem, nismo pa slabi. Projekt Vem je dobil nagrado
               Združenih narodov, projekt eSociala je dobil nagrado Združenih narodov, tako da se
               imamo tu res s čim pohvaliti. Imamo tudi dobro delujoč sistem infrastrukture, tako
               podatkovne infrastrukture kot komunikacijske infrastrukture.</p>
               <p>Vprašanja, ki jih vi odpirate, se pa nanašajo na ceno, stroške in učinkovitost
               državne informatike. Moram reči, da je moje mnenje – in verjetno zato postavljate ta
               vprašanja, ker delite to mnenje –, da je slovenska državna informatika predraga in
               premalo učinkovita. Sredstva se v zadnjih letih znižujejo. Če je bilo v letu 2010 za
               informatiko namenjenih okrog 100 milijonov, leta 2011 – 99, leta 2012 samo še 86
               milijonov, je iz teh podatkov zelo jasno razvidno, da se obseg denarja, namenjen
               informatiki, bistveno znižuje, pri čemer se predvsem znižujejo sredstva za
               investicije, se pravi za nakup hardverske in softverske opreme, medtem ko sredstva za
               vzdrževanje ostajajo približno na isti ravni, nekje med osmimi in devetimi milijoni.
               Denarja bi bilo dovolj, če bi bil dobro razporejen. Podatki, ki sem vam jih povedal,
               so groba ocena, ki smo jo dobili od Ministrstva za finance. V tako kratkem času nekih
               zelo specificiranih podatkov ni bilo mogoče dobiti. Dobil sem tudi podatek o petih
               največjih dobaviteljih, dostopanje – tudi na Supervizorju. To so: IBM Slovenija,
               TriGem, Aster, SRC in SMT Slovenija. Nimam točnega podatka o tem, koliko poslov je
               kakšno od teh podjetij sklenilo in ker ne bi rad govoril na pamet, da bi me potem
               držali za besedo, če boste želeli te podatke, lahko dobite potem v nadaljevanju pisni
               odgovor. To seveda ni neka črna lista. To so podjetja, ki so sklenila posle in tudi
               opravljajo za državo te storitve oziroma dobavljajo opremo in opravljajo
               storitve.</p>
               <p>Moram tudi povedati, da je le približno 20 % denarja, ki je namenjen za informatiko,
               centraliziranega v sklopu Ministrstva za notranje zadeve, včasih Ministrstva za javno
               upravo, čeprav to ministrstvo zagotavlja velik del centralne infrastrukture,
               horizontalne infrastrukture, strežniško infrastrukturo, komunikacijsko
               infrastrukturo, pa tudi številne softverske rešitve, recimo za portal e-uprava, za
               dokumentno oziroma pisarniško poslovanje in sistem za elektronsko vlaganje vlog,
               elektronsko vročanje; skratka vse tiste sisteme, ki jih potrebujejo vsi organi.
               Veliko težav je v tej državni informatiki in prav sedaj pripravljamo možne rešitve za
               te težave in za to, da bi se denar za informatiko bolj racionalno trošil.</p>
               <p>Po mojem trdnem prepričanju bo treba centralizirati vire, torej centralizirati
               resurse in nabave, tako kadrovske kot tudi finančne resurse, zato da si ne bodo
               posamezna ministrstva, posamezni resorji gradili svojih vrtičkov in svojih silosov in
               zato da ne bo država uprava istih stvari, istih rešitev večkrat nabavljala, ampak da
               se bodo stvari, rešitve, ki jih potrebujejo vsi resorji, nabavljale in vzdrževale na
               enem mestu. To je eden od ukrepov, ki jih imamo v načrtu. Potem so tukaj enotni
               tehnološki standardi. Potem so tukaj, kot rečeno, enotne nabave, zato da so
               informacijski sistemi, ki se nabavljajo, med sabo kompatibilni, da obstaja
               interoperabilnost med njimi, da se lahko pogovarjajo drug z drugim in še nekatere
               stvari, o katerih bom verjetno lahko govoril v odgovoru na vaše dodatno vprašanje.
           </p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Imate željo po dopolnitvi odgovora?</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Ne bi jo imela, če bi minister bolj eksaktno odgovoril na eksaktna vprašanja; pa
               vendar, mogoče bomo v nadaljevanju dobil še kakšen natančnejši podatek, ampak zdaj pa
               zgolj komentar, minister.</p>
               <p>Vi ste sami dali krasno iztočnico tudi v kontekstu priprave našega proračuna, s
               katerim se ukvarjamo v teh dneh. Sami ste dejali, da je področje informatike v
               državni upravi zelo neracionalno urejeno in da tukaj obstajajo še velike možnosti za
               racionalizacijo in s tem tudi za kakšne prihranke. Če sem vas dobro razumela, tako na
               hitro, ko ste omenjali te številke, približno 100 milijonov oziroma nekaj manj kot
               100 milijonov na letnem nivoju gre samo iz državnega proračuna, pa boste potem
               pojasnili, ali sem prav razumela ali ne, za informacijsko podporo oziroma za
               informatiko. To se pravi, 500 milijonov evrov v petih letih. To so res ogromna
               sredstva in verjamem, da se znotraj tega najdejo še možnosti za racionalizacijo. Ne
               bi si upala predpostaviti, koliko pa je potem še nekih dodatnih sredstev, za katere
               vi pravite, da nimate pregleda o tem, koliko posamezni uporabniki za to uporabijo
               denarja.</p>
               <p>Zaključila pa bi s tem, da vas vendar spomnim, da vse stvari niso tako zelo dobro
               urejene. Omenili ste prvo mesto projekta eSociala na nekem tekmovanju, ampak pred
               nedavnim nam je ministrica za delo pojasnila, da čeprav <gap n="..."/><stage>/ znak za konec
               razprave/</stage><gap n="..."/> minilo od uveljavitve zakona, še vedno na ministrstvu stoji 11 tisoč
               pritožb, ki se rešujejo. Skratka, možnosti za izboljšanje je še veliko.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:VirantGregor">

               <speaker>DR. GREGOR VIRANT:</speaker>

               <p>S tem se strinjam. Možnosti za izboljšanje je še veliko, je pa eSociala tipičen
               primer, kako država lahko očisti nek sistem, neko področje. Vi se boste spomnili,
               koliko smo imeli v Sloveniji slabe volje zaradi tega, ker so se po socialno pomoč
               vozili ljudje, ki so sicer formalno prejemali zelo nizke ali nikakršne prejemke, so
               bili pa lastniki mercedesov, nepremičnin in tako naprej. ESociala omogoča ravno to,
               da center za socialno delo na pladnju iz različnih podatkovnih baz dobi podatke o
               tem, ali je prosilec lastnik nepremičnin, avtomobilov, ali so njegovi družinski
               člani, kakšni so dohodki prosilca, njegovih družinskih članov in tako dalje in tako
               dalje, stanje na računih, vse se dobi na enem mestu. Seveda stvar ni 100-odstotna, se
               je pa marsikaj prečistilo.</p>
               <p>Poskušal sem dati čim bolj eksaktne podatke, še enkrat bom povedal. V letu 2010
               nekaj čez 100 milijonov, v letu 2011 – 99, v letu 2012 – 86 milijonov, v letu 2012,
               torej sem povedal 86 milijonov, in za leto 2014 je predvidenih 86 milijonov, v
               proračunu za leto 2015 pa samo še 77 milijonov. Denarja je dovolj za državno
               informatiko, ampak res ga bo treba veliko bolj racionalno uporabiti.</p>
               <p>Treba bo bolj odpreti konkurenco z odprtimi standardi, da ne bomo vedno vezani na
               ene in iste dobavitelje, ki so sicer čisto kvalitetna in dobra podjetja, vendar vemo,
               če si odvisen od enega dobavitelja, če ne odpreš konkurence, potem ti on postavlja
               pogoje in jih ne moreš ti njemu postavljati. Posegli bomo tudi po sodobnejših
               poslovnih modelih. Veliki poslovni sistemi, velika podjetja se danes poslužujejo
               storitev po sistemu, da ne kupujejo opreme hardverske in softverske, ampak kupujejo
               storitve iz storitvenih in podatkovnih oblakov. To je rešitev oziroma smer, v katero
               bo šla tudi državna informatika, če bom na Vladi za to dobil ustrezno podpro.</p>
               <p>Velik problem so tako imenovani vrtički. V posameznih ministrstvih iste rešitve, ki
               so že bile razvite, nešteto takšnih primero sem že videl, pa poskušamo sproti
               ukrepati, kupujejo še enkrat. Recimo, sistem za e-učenje; eno ministrstvo ga je
               razvilo, drugo, tretje, četrto ministrstvo pa potem objavlja neke razpise za to isto
               zadevo. Ali pa: gradi se sistem za kohezijska in strukturna sredstva, pa bi zraven
               priključili še storitev elektronskega podpisovanja in ne vem česa še, čeprav smo že
               zdavnaj razvili sistem elektronskega podpisovanja v okviru portala e-uprava.</p>
               <p>Skratka, to je kup neracionalnosti, ki jih je treba razčistiti in <gap n="..."/> <stage>/ izklop
               mikrofona/</stage></p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Želite proceduralni predlog, gospa Tomc?</p>
               <p>Izvolite.</p>
            </sp>
            <sp who="SDZ6:TomcRomana">

               <speaker>ROMANA TOMC (PS SDS):</speaker>

               <p>Če dovolite, ne bo ravno proceduralni predlog, ampak minister je prej ponudil sam,
               da lahko te podatke na ta moja vprašanja poda tudi v pisni obliki. Pa bi vasnamesto
               razprave v Državnemu zboru prosila za pisni odgovor. Hvala.</p>
            </sp>
            <sp who="SDZ6:KomarPolonca">

               <speaker>PODPREDSEDNICA POLONCA KOMAR:</speaker>

               <p>Hvala lepa.</p>
               <p>Sedaj pa bo naslednje vprašanje zastavil mag. Ivan Vogrin, in sicer ministru za
               gospodarski razvoj in tehnologijo mag. Stanku Stepišniku.</p>
               <p>Izvolite.</p>
            </sp>
            <sp who="SDZ6:VogrinIvan">

               <speaker>MAG. IVAN VOGRIN (NeP):</speaker>

               <p>Hvala lepa za besedo. Spoštovani gospod minister!</p>
               <p>Običajno je politikov, ministrov, državnih uradnikov polna usta o debirokratizaciji
               Slovenije in o tem, da delamo prijazno poslovno okolje za podjetja, obrtnike in tako
               dalje.</p>
               <p>Zadeva, o kateri sem vam postavil poslansko vprašanje, zadeva eno od takšnih stvari;
               torej mi smo predpisali oziroma Ministrstvo za delo, da Inšpektorat za delo preganja
               vse obrtnike, podjetnike, inštalaterje, ki delajo na višini, večji od dveh metrov. V
               praksi je to tako, da zjutraj električar, preden gre v eno hišo montirati električne
               inštalacije, mora Inšpektoratu za delo poslati prijavo; in če gre vsak dan na drugo
               mesto, vsak dan ponovno.</p>
               <p>Ob vseh velikih besedah, kako delamo ali imamo celo ustrezno poslovno okolje za
               delovanje podjetij, se postavlja vprašanje, ali je takšen način urejanja stvari
               ustrezen, ali nas to vodi v krog uspešnih evropskih držav. Namreč, že sedaj
               ugotavljajo vsi analitiki, ki se s tem ukvarjajo, da obrtniki, podjetniki in podjetja
               porabijo veliko časa za pisanje poročil, prijavljanje podobnih nesmislov, kot je ta.
               Predvsem porabijo veliko časa za tisto, kar ne ustvarja dodane vrednosti – o čemer vi
               velikokrat govorite, da je treba podpirati panoge z večjo dodano vrednostjo, ampak
               tudi država mora nekaj narediti za to, da je to večjo dodano vrednost mogoče
               ustvariti.</p>
               <p>Če preveč skrbimo za to, da ljudje ne bodo z dveh metrov padli z lestve, in mislimo,
               da je država tista, ki mora ljudi opozarjati na to, da če gredo na višino, večjo kot
               sta dva metra, da morajo poskrbeti za svojo varnost oziroma za varnost poskrbeti tudi
               delodajalec, potem smo verjetno v slepi ulici.</p>
               <p>Osebno menim seveda, da bi bilo treba to odpraviti, sprašujem pa tudi za vaše
               mnenje.</p>
               <p>Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, gospod minister.</p>
            </sp>
            <sp who="SDZ6:StepišnikStanko">

               <speaker>MAG. STANKO STEPIŠNIK:</speaker>

               <p>Hvala lepa za besedo, hvala lepa gospod Vogrin, za pobudo bolj kot vprašanje.</p>
               <p>Strinjam se s tem, kar ste rekli. Res je, varnost in zdravje pri delu sta
               opredeljena tako v Zakonu o varnosti in zdravju pri delu, kot tudi v Uredbi o
               zagotavljanju varnosti in zdravju pri delu na začasnih in premičnih gradbiščih. Vsak
               delodajalec mora imeti v svojem elaboratu, in v izjavi o varnosti z oceno tveganja
               mora določiti način in ukrepe zagotavljanja varnosti in zdravja pri delu. Verjetno je
               nesmiselno uvajati dodatne ukrepe, še posebno, če gre tukaj za visoke globe, mislim,
               da so nesorazmerne in dovolj bi bilo, če bi delodajalec inšpektoratu sporočil po
               telefonu, SMS ali elektronsko pričetek del na višini, več kot 2 metra oziroma
               obratno, da si Inšpektorat sam pridobi informacijo v neki obliki podjetja, ki ima
               plan za tisti dan ali en teden naprej, če se pri njih opravljajo kakšna dela, ki so
               na višini več kot dva metra in si potem inšpektor ima možnost to pogledati.</p>
               <p>Tako se popolnoma strinjam z vami, da je to dodatna birokratska ovira in Ministrstvo
               za gospodarstvo, razvoj in tehnologijo bo ukrepalo v tej smeri, da bo skušalo doseči
               nižje globe in odpravo te birokratske ovire. Hvala lepa.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Naslednji je na vrsti Dragutin Mate. Vprašanje ima za ministra za infrastrukturo in
               prostor gospoda Omerzela.</p>
               <p>Izvolite.</p>
            </sp>
            <sp who="SDZ6:MateDragutin">

               <speaker>DRAGUTIN MATE (PS SDS):</speaker>

               <p>Hvala lepa, gospa podpredsednica. Spoštovani gospod minister!</p>
               <p>Pred nekaj dnevi smo lahko tako v medijih kot tudi v sporočilih Evropske unije in
               tiskovnih konferencah, ki so jih imeli pristojni komisarji, prebrali, da je Komisija
               pripravila poročilo in potrdila 250 ključnih infrastrukturnih objektov na nivoju EU
               za obdobje 2014–2020 v vrednosti 5,85 milijarde evrov. Med njimi so tudi projekti v
               Sloveniji in mislim, da so vsi zelo pomembni. Mene pa zanima zelo specifično
               vprašanje v zvezi s tem.</p>
               <p>Namreč, evropski komisar Potočnik je pri predstavitvi teh projektov uporabil zelo
               specifično terminologijo. Dejal je, da <q>"sta Slovenija in Italija dosegli sporazum
               glede plinskega terminala v severnem Jadranu, kar je Komisiji omogočilo, da uvrsti ta
               projekt v seznam"</q>. To je citat iz njegovega govora, ki ga je objavilo predstavništvo
               Evropske komisije v Sloveniji.</p>
               <p>Glede na to, da sem član kar nekaj delovnih teles v Državnem zboru in nisem
               seznanjen, da bi bil kakšen takšen sporazum objavljen, sklenjen, dogovorjen, tudi ne
               z osnutku teh dogovor, z ničemer, vas seveda minister sprašujem:</p>
               <p>Kaj je vsebina tega sporazuma?</p>
               <p>Upam, da ne bom dobil samo odgovora, kot je zapisano, da bosta ta dogovor soglasno
               sprejeli, in kar smo tudi v naših medijih lahko zaznali, Slovenija in Italija, ker to
               ne pove nič.</p>
               <p>Zanima me skratka:</p>
               <p>Kdaj bomo poslanci Državnega zbora videli ta sporazum – bodisi da je to v obliki
               neke pogodbe bodisi da je to nek zapis dogovora?</p>
               <p>Kdaj bo slovenska javnost, tudi tista, ki jo skrbi plinski terminal v severnem
               Jadranu, lahko videla, kakšen je ta sporazum in kakšne garancije daje naši državi, da
               bodo zaščiteni interesi Slovenije?</p>
               <p>Prav tako me zanima:</p>
               <p>Ali je italijanska stran pri tem dogovarjanju v kakršni koli obliki slovenski strani
               predstavila lokacijo ali ji namignila, kje bi lahko bila lokacija v severnem Jadranu
               – glede na to, da je severni Jadran geografsko precej velik pojem in ne obsega samo
               Jadranskega morja, ki si ga delita Slovenija in Italija?</p>
               <p>Hvala.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Minister, izvolite.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Spoštovana predsedujoča, hvala za besedo. Spoštovani gospod Mate, hvala za
               postavljeno vprašanje!</p>
               <p>Sama zgodovina plinskega terminala konkretna lokacija Žavlje se je davno pred mojim
               časom začela, vendar je vso intenziteto pogovorov doživela ravno ob nastopu mojega
               mandata. Tisto, kar je bilo v začetku zame na nek način veliko razočaranje, je bila
               neodzivnost italijanske strani, nepripravljenost za pogovor. Kar nekaj intervencij je
               bilo, da se z italijanskim ministrom dobiva na delovnem bilateralnem srečanju in
               poskušava skupaj najti rešitev. Osebno sem na neformalnem srečanju ministrov
               evropskega komisarja za energetiko prosil za pomoč, ki je interveniral, in kljub temu
               se ta sestanek ni zgodil. Tudi predsednica Vlade je pri italijanskem premierju ravno
               tako intervenirala in šele po vseh teh pritiskih na Italijo, še prej seveda se je
               zgodil ta medijsko zelo odziven dogodek, kjer je Slovenija glasovala proti tako
               imenovani listi PCI, na kateri je imela svojih sedem dobrih projektov in sporen
               projekt Žavlje, kjer je Italija na nek način računala na našo naivnost in na nek
               način poskušala čez zadnja vrata pripeljati na ta seznam prioritetnih projektov tako
               imenovane plinske terminale v Žavljah.</p>
               <p>No in šele po vseh teh dogodkih po glasovanju Slovenije proti, verjetno se tudi
               spomnite, kakšni hudi pritiski so bili, kar se tiče tega negativnega glasu Slovenije
               v Evropi. In šele po vseh pritiskih je italijanski kolega, minister za energijo,
               pristal na srečanje. Srečal sem se z njim v Rimu, kjer sva imela zelo burna,
               intenzivna pogajanja, pogovore glede te lokacije, kjer je tudi Italiji bilo jasno, da
               mi v tem primeru ne bomo popustili.</p>
               <p>Tisto, kar je pomembno podrobno razjasniti, je, kako se je zadeva odvijala naprej. Z
               Italijani smo dosegli dogovor, da lokacija Žavlje, plinski terminal v Žavljah ni
               tisto, kar je vnaprej definirano. Tisto, kar je pomembno, dogovorili smo se, da na
               samo listo PCI projektov gre plinski terminal v severnem Jadranu, kar pa Žavlje niso.
               Ob uvrstitvi tega projekta, torej plinskega terminala v severnem Jadranu, na
               prioritetno listo je jasno zraven na delegiranem aktu zapisano, da se bosta glede
               lokacije oziroma specifično točno tako je zapisano: <q>"Italija bo določila lokacijo,
               Slovenija pa mora dati soglasje na to lokacijo."</q> Torej, z drugimi besedami, Italijani
               nikakor ne morejo določiti lokacijo, brez da bi imeli za to lokacijo soglasje
               slovenske strani.</p>
               <p>To smatram kot velik uspeh za Slovenijo in sem tudi prepričan, da je še dodaten
               aspekt pomemben, zelo korektnih in začetek pozitivnih odnosov med dvema resorjema
               sosednjih držav. Verjamem, da dobri sosedski odnosi z Italijani, med Italijo in
               Slovenijo, so lahko samo pozitivni in da je to sodelovanje pomembno. Mislim, da smo
               tudi naredili veliko korak naprej in sem prepričan, da Italija v bodočnosti, ko bo
               določila lokacijo, seveda te lokacije ne bo forsirala, postavljala na prioriteto brez
               soglasja slovenske strani.</p>
               <p>Kar se tiče same odločitve o novi lokaciji, dejansko tukaj z italijanske strani še
               nismo dobili nikakršne informacije, da bi nova lokacija že bila znana, vsekakor pa v
               trenutku, ko bodo Italijani to lokacijo predlagali, se bo Slovenija jasno opredelila
               glede lokacije, ali je sprejemljiva za Slovenijo ali ni, in temu primerno tudi
               odreagirala. Hvala.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Mate, želite dopolnitev? Izvolite.</p>
            </sp>
            <sp who="SDZ6:MateDragutin">

               <speaker>DRAGUTIN MATE (PS SDS):</speaker>

               <p>Hvala lepa, gospa podpredsednica.</p>
               <p>Seveda bi želel dopolnitev. Namreč, dobil sem del odgovora, vem in iz lastnih
               izkušenj in seveda cenim besedo ministra, ko je opisoval, da so ti pogovorili bili
               izredno težki in naporni, in vem, kako je to videti, ko se pogaja z drugimi državami
               ali na nivoju EU o takšnih projektih in možnostih blokade tako velikega projekta, kot
               ga je Komisija predstavila, vendar nisem dobil odgovora na eno od dveh vprašanj.</p>
               <p>Nisem dobil odgovora, kdaj bomo poslanci na zaprti seji, odprti seji, na kakršni
               koli seji odbora ali za infrastrukturo in prostor ali zunanjih zadev, kamor bi sodili
               takšni dogovori, dobili tekst besedila, ki je bil dogovorjen, ali zapisnik tega
               dogovora.</p>
               <p>Kdaj bomo to dobili?</p>
               <p>Tega mi niste povedali, jaz vam lahko verjamem, kaj piše, vendar mislim, da kot
               poslanec imam pravico to tudi fizično videti, če je treba tudi pod stopnjo zaupno in
               tako, da se seja zapre za javnost. Tu ni nobene težave. Težava, ki pa je, je pa to,
               kar sem vas tudi vprašal: pojem severnega Jadrana. Severni Jadran si deli več držav,
               ne samo dve. Geografski pojem severnega Jadrana ni Tržaški zaliv, ker drugače bi
               pisalo Tržaški zaliv, in problemi, ki jih imamo v zvezi s terminalom. Govorili smo o
               Žavljah in mislim, da je bila tukaj ena taktična napaka, ko smo govorili samo o
               Žavljah, tako žaveljski kot tudi tako imenovani <q>"off-shore"</q> terminal na morju
               uporabljata enako tehnologijo; uporabljata tehnologijo, da se utekočinja plin s
               pomočjo toplote morske vode. To povzroča enake težave in te težave bodo velike in
               bodo močno vplivale na okolje.</p>
               <p>Zato me še enkrat zanima:</p>
               <p>Zakaj je uporabljen termin severni Jadran?</p>
               <p>Zakaj, če je severni Jadran, ni v tem dogovoru bila vključena še ena država, ki mora
               dati soglasje in je članica EU od letošnjega poletja?</p>
               <p>Zanima me:</p>
               <p>Kdaj nam boste ta sporazum, te<gap n="..."/> <stage>/ izklop mikrofona/</stage></p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Minister, izvolite.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Hvala za besedo.</p>
               <p>Kar se tiče prvega dela odgovora, torej kje je ta dogovor med Slovenijo in Italijo
               zapisan – tisto, kar je ključno. Pri samem delegiranem aktu, na katerem je seznam
               vseh projektov, med katerimi je tudi teh 7 dobrih slovenskih projektov, je sam
               projekt plinski terminali v severnem Jadranu. Torej, na delegiranem aktu Evropske
               komisije je zapisan dogovor, da Italija ob predlogu lokacije mora imeti soglasje za
               to lokacijo. Torej, še enkrat, na delegiranem aktu. Ko pa govorimo o sami lokaciji,
               se seveda strinjam, da je severni Jadran širok pojem, vendar ena zadeva je tu
               pomembna – za Slovenijo, seveda. S tem ko si je izborila pravico, da mora dati
               Italijanom soglasje na samo lokacijo, je seveda jasno definirano, da brez Slovenije
               se v severnem Jadranu ne more nič zgoditi. Tisto, kar je še bolj pomembno; Slovenija
               bo seveda ocenila vplivno področje – to ste enkrat v Državnem zboru že obravnavali in
               tudi potrdili, kaj je tisto, kar je vplivno območje Slovenije – in če je izven
               vplivnega območja Slovenije, potem je to lokacija, ki vsekakor ne sme biti sporna za
               Slovenijo.</p>
               <p>Ko ste omenjali Hrvaško, je še en vidik tu pomemben pri samih plinskih terminalih,
               pomemben je tudi energetski vidik. Vsekakor je s tega vidika diverzifikacije virov in
               s tem seveda orientiranosti na končnega porabnika in na cenejšo energijo v Slovenijo
               zelo pomemben. Vemo, da Hrvaška zelo intenzivno dela ne tem, da bi plinske terminale
               postavljali na Krku, konkretna lokacija Omišalj, kjer imajo trenutno že naftne
               terminale, in to je lokacija, ki je popolnoma izven vplivnega področja Slovenije in
               ki ga kot energetiki na drugi strani podpiramo – Hrvaška je postala del Evropske
               unije – in s tem kot dodaten vir za Slovenijo cenejšega plina je absolutno pozitivno
               sprejeta in sprejemljiva. Ravno tako je s tem terminalom, ki ga bodo postavili
               Italijani. Če ni okoljsko sporen, torej če je uporabljena najnovejša tehnologija, ves
               čas se seveda govori tudi o <q>"on-shore"</q> terminalih, torej govorimo o terminalih na
               obali, ne o teh <q>"off-shore"</q>, na samem morju.</p>
               <p>S tega stališča je tudi kot diverzifikacija virov absolutno to pozitivno tudi za
               Slovenijo.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Izvolite, gospod Mate.</p>
            </sp>
            <sp who="SDZ6:MateDragutin">

               <speaker>DRAGUTIN MATE (PS SDS):</speaker>

               <p>Seveda, v skladu s poslovnikom bi želel, da o tej temi spregovorimo širše. Glede na
               to, da nismo imeli možnosti biti seznanjeni s temi dogovori, preden so bili potem
               tako relativno ohlapno zapisani v dokumentu komisarja oziroma Evropske komisije, bi
               želel, da o tem potem na seji razpravljamo, če minister ni izrazil nobene
               pripravljenosti v svojem odgovoru, da bi zapise teh pogovorov dostavil Državnemu
               zboru, če že misli, da si slovenska javnost ne zasluži, da bi vedela točno, kaj se je
               tam dogajalo in pogovarjalo in kaj je točno določeno. In še enkrat citiram, Gospod
               Potočnik je natančno izjavil: <q>"Hkrati bi rad pozdravil tudi sporazum, dosežen med
               Slovenijo in Italijo glede plinskega terminala v severnem Jadranu, kar je komisiji
               omogočilo uvrstitev tega projekta na seznam."</q></p>
               <p>Rad bi vedel:</p>
               <p>Za kakšen sporazum gre?</p>
               <p>Rad bi imel razpravo v zvezi s tem, rad bi videl zabeležko teh pogovorov, ker imam
               do tega pravico. Do tega imam pravico kot poslanec, kot član Odbora za zunanjo
               politiko, ker imam pravico do tega kot državljan Slovenije. Preprosto nam minister
               tega ni obljubil ali ponudil, češ lahko pridete pogledat, bomo dali na zaprto sejo –
               tega ni. To, da je zapisano samo v dokumentu Evropske komisije, da se bo to delalo v
               soglasju s Slovenijo, seveda odpira neka odprta področja.</p>
               <p>Zanima me:</p>
               <p>Kaj pomeni beseda <q>"sporazum"</q>, ki jo je uporabil komisar izrecno?</p>
               <p>Tega ne interpretiram, to piše. To je Evropska komisija dala v javnost. To je gospod
               komisar, ki zagovarja tudi interese Slovenije v Bruslju, sam povedal. Seveda mislim,
               da tudi najsodobnejša tehnologija, tudi na <q>"off-shore"</q> terminalih, kakršen bo ta
               sedaj, uporabljajo tehnologijo, kjer se za uplinjanje tekočega plina uporablja
               toplota morske vode. Se pravi, ogromne količine morske vode bodo šle skozi naprave,
               skozi tehnologijo, da bodo pomagale upliniti plin oziroma da ga bodo pomagale
               utekočiniti. To bo povzročalo strahovite vplive na okolje.</p>
               <p>Zanima me tudi to, da razpravljamo o tem:</p>
               <p>Kaj je to severni Jadran? Ali bo to mogoče pred Benetkami? Ali bo mogoče pred
               Riminijem?</p>
               <p>To je tudi severni Jadran. Ali pa pri Anconi, kar je tudi geografsko severni Jadran,
               vendar tam Italijani že imajo svoj plinovod, imajo ga do Benetk, imajo ga
               potegnjenega tudi proti Vidmu. In zelo težko jim ga je potegniti do Trsta. Tu zadaj
               so neke druge zgodbe, neki drugi interesi posameznih lobijev.</p>
               <p>Res, želel bi vedeti:</p>
               <p>Kaj je ministrstvo naredilo, da popolnoma zaščiti slovenske interese <gap n="..."/> <stage>/ izklop
               mikrofona/</stage></p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa tudi za ta postopkovni predlog.</p>
               <p>Naslednji bo spet odgovarjal minister Samo Omerzel, in sicer gospodu Danijelu
               Krivcu.</p>
            </sp>
            <sp who="SDZ6:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo, spoštovana podpredsednica. Lep pozdrav vsem prisotnim, še posebej
               ministroma!</p>
               <p>Ves čas se tudi v tem parlamentu dotikamo nekih razvojnih priložnosti ali na
               posameznih odborih ali ob razpravi o proračunih. Vedno je usmerjena neka pozornost
               tudi na umeščanje posameznih projektov, objektov v prostor. Dotikamo se načina
               umeščanja, govorimo o zaostankih pri sprejemanju raznih prostorskih načrtov. Zato
               ministra za infrastrukturo in prostor sprašujem, glede na to, da velikokrat slišimo
               kritike na račun počasnega umeščanja objektov v prostor, po drugi strani pa opažamo
               na spletnih straneh ministrstva, da je veliko državnih prostorskih načrtov tudi
               sprejetih, niso pa v izvajanju.</p>
               <p>Zato bi prosil ministra za natančno časovno analizo:</p>
               <p>Na katerih že sprejetih državnih prostorskih načrtih se gradbena dela še niso začela
               in v kateri fazi je posamezen postopek?</p>
               <p>Mislim, da je ta odgovor pomemben, tudi z vidika sprejemanja proračuna, ki bo v
               kratkem na mizah poslancev in tudi zato, da znamo nekaterim državljanom odgovoriti, v
               kateri fazi so posamezni projekti, ki jih na razpravah tako radi omenjamo, od raznih
               razvojnih osi do drugega tira, pa še kakšnih drugih. Vse pa je povezano s fazo
               oziroma s sprejetim državnim prostorskim načrtom. Zato bi prosil za odgovor.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa, gospod Krivec.</p>
               <p>Izvolite, minister, gospod Samo Omerzel.</p>
            </sp>
            <sp who="SDZ6:OmerzelSamo">

               <speaker>SAMO OMERZEL:</speaker>

               <p>Hvala lepa za besedo.</p>
               <p>Spoštovani gospod Krivec, hvala lepa za vprašanje.</p>
               <p>Kar se tiče samih DPN, imam naslednji predlog. Imamo res celotno listo vseh DPN po
               posameznem statusu, torej kar je bilo izvedenega, kateri so v tej fazi, da investitor
               še pridobiva dokumentacijo oziroma postopku pridobivanja gradbenega dovoljenja. Po
               odgovoru vam lahko predam celoten seznam, ker je res ogromen ali pa vam ga pošljemo v
               digitalni obliki, kakor vam je ljubše. Bom pa samo nekaj primerov navedel s
               posameznih področij.</p>
               <p>Recimo, konkretno s področja železniške infrastrukture, Pragersko–Hodoš je bil v DPN
               potrjen leta 2009. Ta projekt je v postopku izvajanja, govorim tudi o delu
               investicije, ki je deloma črpan oziroma investiran iz evropskih sredstev, zelo
               uspešna zgodba, govorimo o 360 milijonih evrov evropskih sredstev za investicijo
               Pragersko–Hodoš, tako da ta projekt teče naprej.</p>
               <p>Potem, recimo, na področju energetike imamo pozitivno zgodbo na daljnovodu Beričevo–
               Trbovlje, kjer imamo dvakrat 110 kilovoltov zgrajen projekt. Podobna zgodba je
               daljnovod dvakrat 400 kilovoltov na odseku Beričevo–Krško, ravno tako je projekt
               zaključen.</p>
               <p>Imamo pa seveda cel kup projektov, kjer so DPN zaključeni, vendar pa investitor še
               pripravlja investitorsko dokumentacijo. Teh projektov je praktično od infrastrukture
               za železnice do cestne infrastrukture, do elektroenergetske infrastrukture kar nekaj.
               Takšen primer samega DPN imamo, recimo, za Železnike, kjer praktično aktivnosti
               stojijo zaradi okoljskega soglasja MKOin tako naprej.</p>
               <p>Ta seznam in statuse posameznih projektov vam bom po odgovoru predal, lahko vam pa
               seveda in v takšni obliki in digitalni pošljemo tudi na vaš mail.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Gospod Krivec, izvolite.</p>
            </sp>
            <sp who="SDZ6:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala ministru za odgovor.</p>
               <p>Tudi moram reči, da sem pričakoval, da bo v podobni smeri, sem pa vesel, da je ta
               seznam pripravljen in se strinjam s predlogom gospoda ministra, da mi posreduje to
               tudi v elektronski obliki za nadaljnjo uporabo. Hvala lepa za odgovor.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Naslednja bo vprašanje zastavila mag. Majda Potrata, sicer odsotnemu ministru za
               kmetijstvo in okolje, mag. Židanu.</p>
               <p>Izvolite.</p>
            </sp>
            <sp who="SDZ6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospa podpredsednica.</p>
               <p>Naj takoj na začetku povem, da v skladu z 247. členom Poslovnika pričakujem od
               ministra ustni odgovor na naslednji seji.</p>
               <p>Moje vprašanje, ki sem ga tudi pisno posredovala ministru, pa je:</p>
               <p>Zakaj Slovenija v pravilniku o odvzemu osebkov vrst rjavega medveda in volka iz
               narave, katerega podlaga sta strokovni mnenji Zavoda za gozdove in Zavoda za varstvo
               narave, odstopa od habitatne direktive, ki pravi, da lahko država od sistema strogega
               varstva odstopi le ob hkratnem izpolnjevanju treh pogojev?</p>
               <p>To vprašanje sem zastavljala še takrat, ko na Odboru za kmetijstvo ni bila
               predstavljena naloga o pravnem varstvu volkov v Sloveniji, sem pa sledila številnim
               javnim odzivom na srečevanja ljudi z medvedi in volkovi in bolj, ko se je bližal čas
               izteka pravilnika o odvzemu osebkov vrst rjavega medveda in volka, to se pravi 30.
               september letošnjega leta, bolj so se gostila različna sporočila, tudi o škodah, ki
               jih povzročajo v naravi velike zveri. Zanimivo je, da uredba oziroma pravilnik ne
               omenja risa in šakala, čeprav vemo, da je po ogroženosti ris še bolj ogrožen in da
               šakala pravzaprav ne omenjajo, čeprav ga lovci tudi zaznavajo v okolju.</p>
               <p>Kje vidim problem? Problem vidim v tem, da bi po pregledu vse te literature, ki je
               na voljo, vendar bilo treba več napraviti tudi za sprejemljivost sobivanja z velikimi
               zvermi v naši državi. Če bi namreč to upravljali, če bi večkrat v pogovor zapletali,
               v diskusijo zapletali različne deležnike, ki so vključeni v srečevanja z velikimi
               zvermi, bi verjetno bila stopnja tolerance za sobivanje z velikimi zvermi večja.</p>
               <p>Naj pa opozorim samo na eno dejstvo, čeprav pravijo, da bi s tem, če bi sprejeli
               odlok o odvzemu velikih zveri, tudi povečali sprejemljivost življenja velikih zveri z
               nami, tega ne dokazuje škoda, ki jo povzročajo velike zveri. Ker več ko je odstrelov,
               ni toliko zmanjšana tudi škoda, ki jo velike zveri povzročajo.</p>
               <p>Glede na to, da je to samo prvi del vprašanja, bom nadaljevala naslednjič, ko bo
               minister odgovarjal na <gap n="..."/> <stage>/ izklop mikrofona/</stage></p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Podali ste postopkovni predlog in dobili boste ustni odgovor ministra na naslednji
               seji.</p>
               <p>Kot zadnji pa bo vprašanje zastavil Marko Pavlišič ministru za gospodarski razvoj in
               tehnologijo mag. Stepišniku.</p>
               <p>Izvolite.</p>
            </sp>
            <sp who="SDZ6:PavlišičMarko">

               <speaker>MARKO PAVLIŠIČ (PS DL):</speaker>

               <p>Hvala za besedo. Spoštovani gospod minister!</p>
               <p>Pred približno pol leta smo poslanci v Državnem zboru spreminjali zakon, ki je
               omogočil pomoč družbi Cimos v obliki državnega poroštva v višini 35 milijonov evrov.
               Po besedah takrat še državnega sekretarja Gašparja Gašparja Mišiča je ravno to
               podjetje imelo izjemen nacionalni in lokalni pomen in potencial za uspešen razvoj. To
               stališče ste zagovarjali tudi vi. Kolikor sem seznanjen, je Evropska komisija pomoč
               začasno odobrila in sicer do 21. novembra letošnjega leta.</p>
               <p>Zanima me:</p>
               <p>Koliko od skupnih 35 milijonov evrov je Cimos do sedaj že počrpal in kolikšno
               črpanje je še predvideno?</p>
               <p>V intervjuju za Primorske novice v četrtek, 17. oktobra 2013, je novi predsednik
               uprave koprskega Cimosa izpostavil dejstvo, da bo Cimos za nadaljnji razvoj
               potreboval še več denarja.</p>
               <p>Kakšno je vaše stališče do te izjave v luči dejstva, da država postaja večinski
               lastnik koprske družbe?</p>
               <p>Kakšen je predviden scenarij Vlade, če Evropska komisija 21. novembra ne sprejme
               Cimosovega programa poslovnega prestrukturiranja in ustavi program državne
               pomoči?</p>
               <p>Ter najpomembnejše:</p>
               <p>Kakšne so posledice odobritve jamstva za Cimos v praksi?</p>
               <p>Ali prestrukturiranje poteka po načrtu?</p>
               <p>Ali je družba s pomočjo jamstva dokončno rešena; ali so poslovni rezultati boljši,
               ali so delovna mesta varna?</p>
               <p>Ali pa smo si poslanci za 35 milijonov evrov le kupili nekaj časa in socialnega miru
               ter omogočili gospodu bivšemu državnemu sekretarju Gašparju Gašparju Mišiču, da si
               utre pot do uprave Luke Koper?</p>
               <p>Hvala.</p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa.</p>
               <p>Minister, izvolite.</p>
            </sp>
            <sp who="SDZ6:StepišnikStanko">

               <speaker>MAG. STANKO STEPIŠNIK:</speaker>

               <p>Hvala lepa. Hvala lepa za vprašanje.</p>
               <p>Cimos je eno tipično podjetje v Sloveniji, ki spada med tistih 30 % proizvodnih
               podjetij, kjer je treba reševati v prvem delu likvidnost, v drugem delu pa kapitalsko
               ustreznost. Cimos, kot veste, je s 35 milijoni – to je odobrena državna pomoč, ki je
               bila že počrpana in program prestrukturiranja mora potem do novembra sprejeti še
               Evropska komisija – nekako ta likvidnostna sredstva porabil za svojo kreditiranje
               obratnih sredstev, delno pa tudi za razvoj.</p>
               <p>Drugi del pri Cimosu pa ni bil narejen. To je ureditev kapitalske ustreznosti. Kot
               veste, Cimos ima približno tam okoli 80, 90 milijonov lastnega kapitala. Dolgov ima
               preko 350 milijonov. To razmerje je izredno neugodno. Zato je bilo predvideno tudi,
               da pridobi strateškega partnerja ali da banke konvertirajo kredite v lastniške
               deleže, da bi se ta kapitalska ustreznost Cimosa izboljšala in ne bi imel tako velik
               pritisk na likvidnost. Če imaš zelo malo lastnega kapitala, veliko kredita, obresti
               so zelo visoke, običajno so to še kratkoročni krediti, potem podjetje zaide iz meseca
               v mesec v večjo likvidnostno past ali luknjo.</p>
               <p>Ocena je bila, kadar ocenjujemo podjetja po zakonu o prestrukturiranju in pomoči, da
               če se Cimos dezinvestira, če Cimos naredi dober program prestrukturiranja, razvojni,
               poslovni, finančni, in dezinvestira energetski del – kot vemo, Litostroj Power – in
               kmetijski del, potem ohrani ta zdrava jedra, predvsem avtomobilski del, in lahko
               postane zelo donosno in dobro podjetje, ker ravno ti programi pri Cimosu
               predstavljajo znaten svetovni delež v avtomobilski industriji, kadar gre za pedalne
               sklope ali pa za turbokompresorje. To sta tista dva programa, ki lahko Cimosu
               omogočita nadaljnji razvoj.</p>
               <p>No, pri Cimosu gre tudi za to, da ima izredno veliko zaposlenih in če bi Cimos šel v
               stečaj, bi bila ogroženost kar več regij, predvsem je problem tudi, da ima več skupin
               socialno ogroženih, od žensk, starejših od petdeset let in tako naprej. Tudi ta vidik
               je nekako bil v uvidu, ker država mora nekje skrbeti, da se čim več delovnih mest
               obdrži. Ravno to prestrukturiranje kapitalske ustreznosti je pri Cimosu še treba
               narediti.</p>
               <p>Mislim, da Cimos ima možnosti, da se izvleče iz teh težav, vendar je vse odvisno od
               tega, kako hitro bo realiziral program prestrukturiranja. Mislim, da mu bo Evropska
               komisija program prestrukturiranja odobrila, potem je pa stvar realizacije. Hvala.
           </p>
            </sp>
            <sp who="SDZ6:TomcRomana">

               <speaker>PODPREDSEDNICA ROMANA TOMC:</speaker>

               <p>Hvala lepa ministru.</p>
               <p>S tem smo pa tudi izčrpali vsa vprašanja, vse odgovore. Prekinjam to točko dnevnega
               reda, nadaljujemo z njo v četrtek, 24. oktobra, ko bo Državni zbor v okviru glasovanj
               odločal o predlaganih sklepih.</p>
               <p>Za danes pa prekinjam tudi sejo Državnega zbora, ki jo nadaljujemo jutri ob devetih
               dopoldne. Hvala lepa in lahko noč. <stage type="time">(SEJA JE BILA PREKINJENA 21. OKTOBRA 2013 OB
                  18.47)</stage>
               </p>
            </sp>
         </div>
      </body>
   </text>
</TEI>
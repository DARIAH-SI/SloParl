<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ6-Izredna-15-2012-07-13">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|EF4E84DA9178381DC1257A3E00331CE5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=sz&amp;uid=EF4E84DA9178381DC1257A3E00331CE5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ6-Izredna-15-2012-07-13.DZ" n="15">
               <name>Izredna</name>
               <date when="2012-07-13"/>
            </setting>
         </settingDesc>
         <particDesc>
            <listOrg>
               <org xml:id="SDZ6-Izredna-15-2012-07-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">15. izredna seja</stage>
            <stage type="chairman">Sejo je vodil predsednik Državnega zbora dr. Gregor Virant.</stage>
            <stage type="time">Seja se je začela ob 8.30.</stage>


            <sp xml:id="SDZ6-Izredna-15-2012-07-13.sp1">

               <speaker>PREDSEDNIK DR. GREGOR VIRANT:</speaker>

               <p>Spoštovane kolegice in kolegi!</p>
               <p>Začenjamo 15. izredno sejo Državnega zbora, ki sem jo sklical na podlagi prvega
               odstavka 58. člena in drugega odstavka 60. člena Poslovnika.</p>
               <p>Za današnjo sejo so opravičeni mag. Lejla Hercegovac, gospod Bojan Starman, mag.
               Dejan Židan, gospod Matevž Frangež in gospod Janez Ribič.</p>
            </sp>
            <sp xml:id="SDZ6-Izredna-15-2012-07-13.sp2">

               <speaker>MAG. LEJLA HERCEGOVAC (PS PS):</speaker>

               <p>Kdo me je opravičil, jaz sem tukaj.</p>
            </sp>
            <sp xml:id="SDZ6-Izredna-15-2012-07-13.sp3">

               <speaker>PREDSEDNIK DR. GREGOR VIRANT:</speaker>

               <p>Dobro, mag. Lejla Hercegovac ni opravičena. Tako informacijo smo dobili, tako da se
               opravičujem. Na sejo sem vabil tudi predstavnike Vlade. Vse skupaj pozdravljam.</p>
               <p>Prehajamo na <title>določitev dnevnega reda</title> 15. izredne seje Državnega zbora.</p>
               <p>Predlog dnevnega reda ste prejeli v četrtek, 12. julija 2012, s sklicem. O predlogu
               bomo odločali v skladu z drugim odstavkom 64. člena Poslovnika. Predlogov za širitev
               dnevnega reda in za umik točk z dnevnega nisem dobil. Bomo prešli na glasovanje.
               Prosim, če vstavite kartice, preverite delovanje glasovalnih naprav.</p>
               <p>Glasujemo o dnevnem redu. Navzočih je 79 poslank in poslancev, za je glasovalo 77,
               proti nihče.</p>
               <p><stage>(Za je glasovalo 77.)</stage> <stage>(Proti nihče.)</stage></p>
               <p>Dnevni red je določen.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO ZAHTEVE SKUPINE POSLANK
                  IN POSLANCEV, DA DRŽAVNI ZBOR PONOVNO ODLOČI O ODLOČITVAH KOLEGIJA PREDSEDNIKA
                  DRŽAVNEGA ZBORA.</title>
               </p>
               <p>Gre za ponovno odločanje o odločitvi Kolegija z dne 10. julija 2012, da se pet
               zakonov obravnava po nujnem postopku. Gre za Predlog zakona o spremembah Zakona o
               promociji kmetijskih in živilskih proizvodov, Predlog zakona o spremembah in
               dopolnitvah Zakona o splošnem upravnem postopku, Predlog zakona o spremembah in
               dopolnitvah Zakona o gospodarskih družbah, Predlog zakona o spremembah in dopolnitvah
               Zakona o stvarnem premoženju države in samoupravnih lokalnih skupnosti in Predlog
               zakona o preprečevanju zamud pri plačilih. Na podlagi 10. odstavka 21. člena
               Poslovnika je skupina 23 poslank in poslancev, s prvopodpisanim Janijem
               Möderndorferjem, zahtevala, da Državni zbor ponovno odloča o navedenih odločitvah
               Kolegija. Predstavnika vlagatelje zahteve prosim oziroma mu dajem besedo, da
               predstavi stališče. Predlagam, da to storite za vseh pet zahtev hkrati, kar pomeni,
               da imate na voljo 25 minut.</p>
               <p>Gospod Jani Möderndorfer, izvolite.</p>
            </sp>
            <sp xml:id="SDZ6-Izredna-15-2012-07-13.sp4">

               <speaker>JANI MÖDERNDORFER (PS PS):</speaker>

               <p>Spoštovani!</p>
               <p>Vlada oziroma pristojni ministri so pri tem kršili naslednje predpise: določila
               Konvencije o dostopu do javnih informacij; Resolucijo o normativni dejavnosti, ki v
               okviru minimalnih priporočil za sodelovanje javnosti pri pripravi predpisov določa,
               da naj to traja od 30 do 60 dni; Poslovnik Vlade Republike Slovenije, ki določa, da
               mora predlagatelj povabiti strokovno in drugo javnost, da poda svojo mnenja in
               pripombe, pri čemer je čas za odziv javnosti 30 do 60 dni od objave na spletni
               strani; Poslovnik Državnega zbora, 143. člen, iz vsebine sprememb zakona namreč ne
               izhajajo argumenti, ki bi opravičevali sprejemanje zakona po nujnem postopku. Slednje
               velja v primerih, ko gre za interese varnosti in obrambe države, odpravo posledic
               naravnih nesreč ali razloge za preprečitev težko popravljivih posledic za delovanje
               države.</p>
               <p>Kršitve oziroma nespoštovanje poslovnika Državnega zbora, ki smo mu bili priče ob
               sprejemanju Zakona o uravnoteženju javnih financ, se torej nadaljujejo oziroma se
               bodo z blagoslovom predsednika Državnega zbora nadaljevale. Takrat je bila po našem
               mnenju pokopana pravna država, poslancem pa je bila odvzeta možnost, da bi pri
               sprejemanju zakona zagotovili pogoje za uveljavitev pravne države pri uporabi zakona,
               se pravi pravno varnost, zanesljivost, pravičnost in še bi lahko našteval. Vlada pa
               kljub navedenim dejstvom še kar naprej poslance sili k obravnavi zakonov po postopku,
               ki si po našem mnenju sploh več ne zasluži imena zakonodajni postopek, saj so v njem
               grobo kršena načela tega postopka.</p>
               <p>Pravilno ste ugotovili, začel sem nekje na sredini. Gre preprosto za del teksta, ki
               sem ga prebral že v ponedeljek. In ta tekst, ki sem ga prebral v ponedeljek, bi v
               celoti lahko preslikal na današnji dan. Govorimo o popolnoma enaki zadevi. Iz
               Državnega zbora smo naredili popolno farso in gremo proti točki, ko rečemo, da bomo
               na koncu ostali popolnoma prazni in nekaterim bo verjetno nerodno – meni je vsakič,
               ko stopim skozi vrata te dvorane. V Pozitivni Sloveniji želimo ponovno oziroma že
               drugič v enem tednu opozoriti, da se je v Državnem zboru uveljavila logika izrednih
               razmer, skrajšanih in nujnih postopkov. Rednega oziroma zakonodajnega postopka, v
               katerem bi Državni zbor opravil vse tri faze postopka na več sejah Državnega zbora in
               bi tako imela tudi zainteresirana javnost možnost seznaniti se s predlogi, ki jih
               obravnavamo, preprosto ni več. Kolegij predsednika Državnega zbora je kljub našim
               opozorilom ponovno sprejel odločitev, da se paket petih novih predlogov zakonov, ki
               jih v sprejetje Državnemu zboru predlaga Vlada, obravnava po nujnem postopku. Tokrat
               je koalicija v svojem hitenju presegla dosedanje rekorde. Mi smo državni zbor, ki
               vsakič znova in znova postavljamo nove rekorde, kot da smo na športni tekmi, kjer bi
               radi dosegli neko kolajno – verjemite mi, ne bomo je dobili za to. V 16 urah, potem
               ko je Vlada zakone posredovala oziroma so bili objavljeni v informacijskem sistemu
               Državnega zbora, je bilo na Kolegiju več kot očitno, da so bili z vsebino, kolikor se
               je lahko sploh proučilo v tem času, seznanjeni samo poslanci koalicije. Opozicija,
               razen enega, pravzaprav sploh ni mogla niti diskutirati, ker ni vedela, o čem
               diskutira.</p>
               <p>Kot kaže, se vladajoča koalicija kljub zapletom glede posledic Zakona o
               uravnoteženju javnih financ, kjer tudi sama priznava, da je zaradi naglice pri
               sprejemanju prišlo do napak, ne želi in noče sprijazniti z dejstvom, da ima takšno
               hitenje in onemogočanje javne razprave pri sprejemanju skoraj vseh zakonov, ki jih
               predlaga Vlada, lahko škodljive posledice. Pri tem niso mišljene zgolj manjše napake
               in površnosti oziroma nedoslednosti, prihaja lahko tudi do škodljivih posledic, ki
               jih bo kasneje težko ali pa celo nemogoče odpraviti. V Pozitivni Sloveniji ne
               oporekamo Vladi, da nekatere predlagane spremembe niso potrebne ali smiselne.
               Nasprotno. Ne moremo pa pristati na to, da Vlada krizo izkorišča za obravnavo zakonov
               po nujnem postopku. Glede novele Zakona o promociji kmetijskih in živilskih
               proizvodov, se strinjamo z Vlado, da je veljavni zakon v zasnovi nefunkcionalen in da
               so spremembe potrebne. Vprašanje pa je, ali bi morale biti predlagane spremembe
               obravnavane po nujnem postopku, še posebej, če Vlada sama v obrazložitvi navaja, da
               naj bi že februarja člani sveta za promocijo podprli predlagane spremembe v oziroma
               rešitve, zakaj je Vlada poslala ta predlog zakona v Državni zbor po več kot štirih
               mesecih in zakaj so spremembe nujne, če Vlada sama v obrazložitvi zatrjuje, da ima v
               letošnjem proračunu za to namenjenih zgolj 90 tisoč evrov, pri čemer načrtuje zgolj
               pripravo programske opreme za pobiranje prispevka, ki ga vpeljuje v zakon in pripravo
               načrta promocije. Z drugimi besedami to pomeni samo eno – to, kar bomo obravnavali in
               po hitrem postopku sprejeli, v resnici ne bo izvedeno, kajti za to denarja sploh ni.</p>
               <p>Na seznamu predlogov zakonov, ki bodo obravnavani po nujnem postopku, je tudi zakon
               o preprečevanju zamud pri plačilih. Ta uvaja po zgledih iz tujine v slovenski pravni
               red popolnoma novo orodje za zaščito upnikov – izvršnico. Z izdajo izvršnice dolžnik
               soglaša, da lahko upnik zahteva izpolnitev obveznosti iz izvršnice v breme denarnih
               sredstev, ki se vodijo na kateremkoli dolžnikovem računu, pri kateremkoli ponudniku
               plačanih storitev. V Pozitivni Sloveniji pozdravljamo napore Vlade za pripravo
               ukrepov glede preprečevanja zamud pri plačilih. Opozarjamo pa, da gre za nepreverjen
               nov pravni institut, o katerem je potrebna daljša razprava, v strokovni javnosti pa
               je moč zaslediti kar nekaj vprašanj o tem orodju in dvomov o tem, kako bo to sploh
               delovalo. Vladajočo koalicijo želimo opozoriti, da se bo Slovenija med državami
               članicami Evropske unije verjetno proslavila kot edina država, ki spreminja in
               sprejema temeljne zakone s področja delovanja državne uprave oziroma temeljnega akta,
               zaposlovanje, po katerem morajo postopati upravni in drugi državni organi, kadar v
               upravnih zadevah odločajo o pravicah in dolžnosti subjektov po nujnem postopku. S tem
               želimo opozoriti na absurdnost vladnega ravnanja, ki želi tudi obravnavo takih
               predpisov vezati na interese varnosti in obrambe države, odpravo posledic naravnih
               nesreč ali razloge za preprečitev težko popravljivih posledic za delovanje države.
               Poleg tega pa Vlada uvršča ta zakon v tako imenovani paket za spodbujanje
               gospodarskega razvoja.</p>
               <p>Pa si poglejmo, kaj je to spodbujanje gospodarskega razvoja. Še bolj škandalozno se
               nam zdi, da predlog zakona vsebuje rešitve, ki, zanimivo, niso bile uvrščene v
               besedilo, ki je bilo za kratek čas objavljeno na spletni strani ministrstva. Gre za
               rešitve, s katerim ta zakon spreminja Zakon o državni upravi, s čimer se državni
               centralni informacijski sistem za sprejem vlog, vročanje in obveščanje odda v
               upravljanje Pošti Slovenije. Vladajoča koalicija se je odločila, da bo kar čez noč
               sistem, ki deluje dobro, oddala v upravljanje kar gospodarski družbi, četudi je ta v
               večinski lasti države, in to istočasno, ko napoveduje umik iz gospodarstva. Treba se
               je zavedati, da bo ta gospodarska družba skrbela za vse vloge državljanov Slovenije,
               ki poslujejo oziroma na državo tako v upravnih kot sodnih postopkih naslavljajo
               vloge. Naj opozorimo na to, da Pošta Slovenije ni podvržena predpisom o javnem
               naročanju in bo počela, kar bo želela. Kot najbolj ključen argument za nasprotovanje
               taki naglici pa velja omeniti vprašanje varstva osebnih podatkov. Pošta Slovenije bo
               imela vpogled v uradne evidence in bo nadzorovala sistem, v katerem bodo vsi, tudi
               arhivski dokumenti, ki nastajajo v samih postopkih. Absurd. Popoln absurd, da bomo to
               sprejeli v šestih dneh, predvidevam, ker niti ne vem, kdaj bo izredna seja. V
               Pozitivni Sloveniji želimo opozoriti, da kriza nikakor ne bi smela postati izgovor,
               da skrajšani in nujni postopek uporabljajo tam, kjer naj se ne bi. To povzroča
               nejasnosti, pravni sistem pa dela manj učinkovit, pojavljajo se tudi dvomi o tem, ali
               tovrstni rohohitrski posegi posegajo čez rob ustavnosti, saj morda kršijo ustavno
               načelo večfaznosti, zakonodajnega postopka itn., kar že več ali manj vse tudi veste.</p>
               <p>Naj zaključim samo z enim stavkom. Res, da je malo daljši, pa vendar dovolj jasen in
               dovolj bistven. Spoštovane poslanke in poslanci! Če smo danes govorili, da v tej
               državi nekdo poskuša ustvariti vtis, da so izredne razmere, lahko danes ugotovim, da
               so prisotne izredne razmere, saj vladna koalicija s svojimi dejanji je začela z
               razkrojem demokratičnega sistema, in to posledično pomeni, da smo v nevarnosti zaradi
               izgube pravnega reda, političnega dialoga in ne nazadnje tudi razuma. Jaz razuma v
               tej logiki več ne vidim. Hvala lepa.</p>
            </sp>
            <sp xml:id="SDZ6-Izredna-15-2012-07-13.sp5">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Pri tej točki dnevnega reda razprave ni, tudi obrazložitev glasu ni možna. Sedaj
               bomo ponovno odločali o obravnavi posameznih zakonov po nujnem postopku.</p>
               <p>Najprej Državnemu zboru predlagam, da odloči o naslednjem sklepu: Predlog zakona o
               spremembah zakona o promociji kmetijskih in živilskih proizvodov se obravnava po
               nujnem postopku.</p>
               <p>Če sklep ne bo sprejet, bo Državni zbor predlog zakona obravnaval po rednem
               postopku.</p>
               <p>Glasujemo. Navzočih je 81 poslank in poslancev, za je glasovalo 49, proti 28.</p>
               <p><stage>(Za je glasovalo 49.)</stage> <stage>(Proti 28.)</stage></p>
               <p>Ugotavljam, da je sklep sprejet, torej bomo predlog zakona obravnavali po nujnem
               postopku.</p>
               <p>Naslednji sklep: Predlog zakona o spremembah in dopolnitvah Zakona o splošnem
               upravnem postopku se obravnava po nujnem postopku.</p>
               <p>Glasujemo. Navzočih je 80 poslank in poslancev, za je glasovalo 3, proti 44.</p>
               <p><stage>(Za je glasovalo 3.)</stage> <stage>(Proti 44.)</stage></p>
               <p>Zakon bomo obravnavali po rednem postopku.</p>
               <p>Naslednji sklep: Predlog zakona o spremembah in dopolnitvah Zakona o gospodarskih
               družbah se obravnav po nujnem postopku.</p>
               <p>Glasujemo. Navzočih je 82 poslank in poslancev, za je glasovalo 45, proti 34.</p>
               <p><stage>(Za je glasovalo 45.)</stage> <stage>(Proti 34.)</stage></p>
               <p>Zakon bomo obravnavali po nujnem postopku.</p>
               <p>Naslednji sklep: Predlog zakona o spremembah in dopolnitvah Zakona o stvarnem
               premoženju države in samoupravnih lokalnih skupnosti se obravnava po nujnem postopku.</p>
               <p>Glasujemo. Navzočih je 82 poslank in poslancev, za je glasovalo 45, proti 34.</p>
               <p><stage>(Za je glasovalo 45.)</stage> <stage>(Proti 34.)</stage></p>
               <p>Ugotavljam, da je sklep sprejet, torej nujni postopek.</p>
               <p>In še sklep: Predlog zakona o preprečevanju zamud pri plačilih se obravnava po
               nujnem postopku.</p>
               <p>Glasujemo. Navzočih je 81 poslank in poslancev, za je glasovalo 44, proti 35.</p>
               <p><stage>(Za je glasovalo 44.)</stage> <stage>(Proti 35.)</stage></p>
               <p>Zakon bomo obravnavali po nujnem postopku.</p>
               <p>S tem zaključujem to točko dnevnega reda in tudi 15. izredno sejo Državnega zbora.
               Hvala lepa. <title>Seja je bila končana 13. julija 2012 ob 8.45.</title>
               </p>
            </sp>
         </div>
      </body>
   </text>
</TEI>

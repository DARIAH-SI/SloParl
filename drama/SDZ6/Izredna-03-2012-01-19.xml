<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ6-Izredna-03-2012-01-19">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|CF754AA7428C0FC7C125798B004FE407</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=sz&amp;uid=CF754AA7428C0FC7C125798B004FE407</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ6-Izredna-03-2012-01-19.DZ" n="03">
               <name>Izredna</name>
               <date when="2012-01-19"/>
            </setting>
         </settingDesc>
         <particDesc>
            <listOrg>
               <org xml:id="SDZ6-Izredna-03-2012-01-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">3. izredna seja</stage>
            <stage type="chairman">Sejo je vodil predsednik Državnega zbora dr. Gregor Virant. </stage>
            <stage type="time">Seja se je začela ob 10. uri.</stage>


            <sp xml:id="SDZ6-Izredna-03-2012-01-19.sp1">

               <speaker>PREDSEDNIK DR. GREGOR VIRANT:</speaker>

               <p>Spoštovane kolegice poslanke, kolegi poslanci, gospe in gospodje!</p>
               <p>Začenjam 3. izredno sejo Državnega zbora, ki sem jo sklical na podlagi drugega
               odstavka 58. člena in drugega odstavka 60. člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednji poslanki in
               poslanci: dr. Andreja Črnak Meglič, Eva Irgl, mag. Branko Grims, Jakob Presečnik,
               mag. Dejan Židan <stage>(je tukaj, torej opravičilo preklicano)</stage>, Borut Pahor, dr. Laszlo
               Göncz in Zoran Janković.</p>
               <p>Na sejo sem vabil tudi predstavnike Vlade. Vse prisotne lepo pozdravljam!</p>
               <p>Prehajamo na <title>določitev dnevnega reda</title> 3. izredne seje Državnega zbora.</p>
               <p>Predlog dnevnega reda ste prejeli včeraj, v sredo 18. januarja, s sklicem seje. O
               predlogu dnevnega reda bomo odločali v skladu z drugim odstavkom 64. člena Poslovnika
               Državnega zbora. Predlogov za širitev dnevnega reda nismo prejeli, zato zboru
               predlagam, da za današnjo sejo določi dnevni red, ki ste ga prejeli s sklicem.
               Prehajamo na odločanje. Prosim, da najprej preverite delovanje glasovalnih naprav.
               Prehajamo na glasovanje o dnevnem redu.</p>
               <p>Glasujemo. Navzočih je 73 poslank in poslancev, za je glasovalo 73, proti nihče.</p>
               <p><stage>(Za je glasovalo 73.)</stage> <stage>(Proti nihče.)</stage></p>
               <p>Ugotavljam, da je dnevni red 3. izredne seje Državnega zbora določen.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA ODLOKA O
                  SPREMEMBI IN DOPOLNITVAH ODLOKA O USTANOVITVI IN NALOGAH DELOVNIH TELES DRŽAVNEGA
                  ZBORA.</title>
               </p>
               <p>Gre za ustanovitev delovnih teles, ki so potrebna za obravnavo tistih predlogov
               zakonov, ki nam jih je poslala Vlada, ki opravlja tekoče posle. Predlog odloka smo
               oblikovali na Kolegiju predsednika Državnega zbora. Predlagatelj je Kolegij.
               Prehajamo na predstavitev stališč poslanskih skupin.</p>
               <p>Besedo ima gospod Janko Veber v imenu Poslanske skupine Socialnih demokratov.</p>
            </sp>
            <sp xml:id="SDZ6-Izredna-03-2012-01-19.sp2">

               <speaker>JANKO VEBER (PS SD):</speaker>

               <p>Hvala za besedo. Lep pozdrav v imenu Poslanske skupine Socialnih demokratov.</p>
               <p>Ob upoštevanju dejstva, da kandidat za predsednika Vlade v prvem krogu ni dobil
               zadostne podpore in posledično nimamo oblikovane koalicije in opozicije, ni mogoče
               upoštevati razmerja med poslanci vladajoče koalicije in poslanci opozicije v delovnih
               telesih. V Poslanski skupini Socialnih demokratov zato podpiramo odlok, s katerim se
               razširi pristojnost in sestava Skupnega odbora. S tem se bo Državni zbor lahko
               odzival na zahtevne mednarodne in domače finančne ter gospodarske razmere. Vlada je
               že vložila obravnavo Državnemu zboru šest zakonov, s katerimi želi vzpostaviti
               učinkovitejše mehanizme za obvladovanje javnih financ. In oblikovanje skupnega odbora
               bo to tudi omogočalo. Naj povem, da tudi v poslanski skupini podpiramo ustanovitev
               ustavne komisije, saj je bil tudi uradno bila 5. januarja vložen predlog za spremembo
               Ustavo Republike Slovenije. V skladu s poslovnikom je treba tudi ustavno komisijo v
               predpisanem roku ustanoviti, zato bomo ustanovitev te komisije podprli. Hvala.</p>
            </sp>
            <sp xml:id="SDZ6-Izredna-03-2012-01-19.sp3">

               <speaker>PREDSEDNIK DR. GREGOR VIRANT:</speaker>

               <p>Hvala lepa.</p>
               <p>V imenu Poslanske skupine Državljanske liste gospod Rihard Braniselj.</p>
            </sp>
            <sp xml:id="SDZ6-Izredna-03-2012-01-19.sp4">

               <speaker>RIHARD BRANISELJ (PS DLGV):</speaker>

               <p>Spoštovani predsednik, kolegice, kolegi!</p>
               <p>Državljanska lista bo podprla predlog sklepa, kot je predlagan. Ustavna komisija,
               mislim, da ni za nikogar sporna. Kar pa se tiče skupnega odbora, da se ne ponavljam,
               naj bo ta skupni odbor, ki je začasne narave, pravzaprav nekaj, kar nas bo v bodoče
               sililo k temu, da čim prej postavimo tiste odbore in komisije, ki jih moramo
               postaviti. Hvala lepa.</p>
            </sp>
            <sp xml:id="SDZ6-Izredna-03-2012-01-19.sp5">

               <speaker>PREDSEDNIK DR. GREGOR VIRANT:</speaker>

               <p>Hvala lepa.</p>
               <p>V imenu Poslanske skupine Demokratične stranke upokojencev Slovenije gospod Franc
               Jurša.</p>
            </sp>
            <sp xml:id="SDZ6-Izredna-03-2012-01-19.sp6">

               <speaker>FRANC JURŠA (PS DeSUS):</speaker>

               <p>Hvala za besedo, gospod predsednik. Kolegice in kolegi, lep pozdrav!</p>
               <p>Delovna telesa v Državnem zboru morajo biti ustanovljena za spremljanje stanja na
               posameznih področjih, za pripravo oziroma sprejemanje odločitev za oblikovanje
               stališč do posameznih vprašanj in seveda obravnavo zakonov in drugih aktov, ki jih
               obravnava Državni zbor. Glede na to, da še vedno nimamo vlade, niti oblikovanih
               resorjev, ki se bodo, kot kaže, korenito spremenili, trenutno še ni smiselno
               ustanavljati delovnih teles, saj bo treba le-ta prilagoditi novim ministrskim
               resorjem, ki jih bomo končno dobili. S tem namenom je bil sprejet že osnovni odlok,
               ki je predvidel zgolj začasno ustanovitev delovanja ključnih delovnih teles, ki
               omogočajo delovanje samega Državnega zbora, in sicer do sprejetja konsenza o
               ustanovitvi in nalogah vseh delovnih teles. Za to vmesno obdobje je tako po našem
               mnenju skupni odbor najbolj smiselna začasna rešitev, ki bo do oblikovanja kompletne
               vlade poleg Odbora za finance in Odbora za notranjo politiko enotno delovno telo za
               vse ostale resorje. Rešitev njegove pristojnosti pa je nujna, če naj realiziramo
               sprejeti dogovor obravnavanja paketa šestih predlogov finančnih zakonov, ki jih je v
               Državni zbor vložila Vlada. Kar pa se tiče ustavne komisije, pa smo jo po Poslovniku
               Državnega zbora dolžni ustanoviti, saj je bil v proceduro vložen predlog za spremembo
               Ustave.</p>
               <p>V Poslanski skupini DeSUS bomo predlog podprli. Hvala lepa.</p>
            </sp>
            <sp xml:id="SDZ6-Izredna-03-2012-01-19.sp7">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>V imenu Poslanske skupine Slovenske ljudske stranke gospod Franc Bogovič. <stage>(Ga ni.)</stage></p>
               <p>V imenu Poslanske skupine Nove Slovenije ima besedo mag. Matej Tonin.</p>
            </sp>
            <sp xml:id="SDZ6-Izredna-03-2012-01-19.sp8">

               <speaker>MAG. MATEJ TONIN (PS NSi):</speaker>

               <p>Spoštovane poslanke in poslanci, lepo pozdravljeni!</p>
               <p>V simbolnem smislu današnje spremembe odloka na nek način kažejo, da proces
               oblikovanja naše vlade še vedno teče prepočasi, a hkrati na drugi strani ta sprememba
               odloka kaže tudi, da se je slovenska politika sposobna dogovoriti o nekaterih
               ključnih zadevah. Ko smo na Kolegiju razpravljali, smo v Novi Sloveniji poudarili, da
               nam je v tem trenutku ljubša ustanovitev začasnih pravih odborov in ne širitev
               pristojnosti skupnega odbora, ampak demokratična volja na Kolegiju je bila drugačna.</p>
               <p>Kar zadeva ustavne komisije, mislim da so na tej točki zadeve jasne in ni kaj
               dodati. Nas pa veseli, da bo šla tudi Slovenija po poti nekaterih drugih držav, da
               našo javno porabo vendarle omejimo z ustavo.</p>
               <p>Tako lahko na koncu rečem le to, da Nova Slovenija spremembe tega odloka podpira.
           </p>
            </sp>
            <sp xml:id="SDZ6-Izredna-03-2012-01-19.sp9">

               <speaker>PREDSEDNIK DR. GREGOR VIRANT:</speaker>

               <p>Hvala lepa.</p>
               <p>V imenu Poslanske skupine Pozitivne Slovenije ima besedo gospod Jani
               Möderndorfer.</p>
            </sp>
            <sp xml:id="SDZ6-Izredna-03-2012-01-19.sp10">

               <speaker>JANKO JANI MÖDERNDORFER (PS PS):</speaker>

               <p>Spoštovani predsednik, poslanke in poslanci!</p>
               <p>Poslanska skupina Pozitivne Slovenije podpira tako spremembo odloka kot ustanovitev
               delovnih teles in bo glasovala <q>"za"</q>. Hvala lepa.</p>
            </sp>
            <sp xml:id="SDZ6-Izredna-03-2012-01-19.sp11">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>V imenu Poslanske skupine Slovenske demokratske stranke ima besedo gospod Jože
               Tanko.</p>
            </sp>
            <sp xml:id="SDZ6-Izredna-03-2012-01-19.sp12">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Treba je le reči, da se, kar zadeva konstituiranje vlade in tudi odborov Državnega
               zbora, soočamo s kar veliko zamudo. Bilo je izrečenih veliko prehitrih izjav tako
               predsednika republike kot kandidata za mandatarja, in to je marsikakšno stvar
               postavilo na glavo. Zato tudi nimamo ne koalicije ne opozicije, vendar kljub temu
               delovna telesa ustanavljamo. Menim, da bi lahko v Državnem zboru storili več, da bi
               lahko ustanovili tista delovna telesa, ki bodo v vsakem primeru nujna, in bi potem,
               ko bi se stvari ustrezneje uredile, ko bi se oblikovali koalicija in opozicija, te
               stvari tudi nekako dodelali.</p>
               <p>Čez nekaj dni bomo glasovali o mandatarju, mislim, da bo do takega ali drugačnega
               predloga prišlo. Čez nekaj dni ali pa nekaj dni potem bomo glasovali tudi o Vladi in
               prav zanima me, kako bomo realizirali hearinge, če bomo imeli en stalen odbor. Ali
               bosta dve tretjini vladnih ministrov opravili hearinge na tem stalnem odboru oziroma
               Skupnem odboru. Mislim, da ni nobene potrebe, da bi v tem trenutku formirali nek
               <q>"mali državni zbor"</q>, ki bi z nekim številom glasov odločal pravzaprav o vseh zadevah.
               Iztekajo se roki, kot sem dejal, nimamo in tudi v predpisanem roku ne bomo imeli niti
               stalnih komisij Državnega zbora, ki so predvidene po poslovniku, niti drugih stvari.
               Treba je povedati, da se tam, kjer ni treba, stvari blokirajo, tam, kjer bi pa bilo
               kaj treba narediti, se po drugi strani forsirajo zadeve, celo predlaga se obravnava
               na nujnih sejah, in to tam, kjer so zadeve popolnoma netransparentne in neurejene.</p>
               <p>Bilo bi dobro, da bi se Državni zbor in tudi tisti, ki smo izvoljeni, stvari
               pravilno lotili in uredili tako, kot nam velevajo pravila, ki jih imamo zapisana. To,
               kar počnemo, je zlorabljanje pravil Državnega zbora. Hvala lepa.</p>
            </sp>
            <sp xml:id="SDZ6-Izredna-03-2012-01-19.sp13">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Končali smo predstavitev stališč poslanskih skupin. Začenjamo razpravo poslank in
               poslancev. K razpravi vabim gospoda Franca Juršo. <stage>(Se odpoveduje.)</stage> Gospod Braniselj?
               <stage>(Ne.)</stage> Gospod Jože Tanko? <stage>(Se odpoveduje.)</stage> Mag. Katarina Hočevar? <stage>(Tudi ne.)</stage>
               Zaključujem razpravo.</p>
               <p>K predlogu odloka amandmaji niso bili vloženi, tako lahko preidemo na odločanje. Na
               glasovanje dajem Predlog odloka o spremembi in dopolnitvah Odloka o ustanovitvi in
               nalogah delovnih teles Državnega zbora.</p>
               <p>Glasujemo. Navzočih je 80 poslank in poslancev, za je glasovalo 64, proti nihče.</p>
               <p><stage>(Za je glasovalo 64.)</stage> <stage>(Proti nihče.)</stage></p>
               <p>Ugotavljam, da je predlagani odlok sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA, TO JE PREDLOG SKLEPA O IMENOVANJU
                  PREDSEDNIKA, PODPREDSEDNICE IN PODPREDSEDNIKA USTAVNE KOMISIJE.</title>
               </p>
               <p>V skladu s peto alinejo šestega odstavka 21. člena Poslovnika Državnega zbora je
               Kolegij predsednika Državnega zbora na 2. seji 18. januarja 2012 odločil, da mesto
               predsednika Ustavne komisije pripada Poslanski skupini Državljanske liste, mesti
               podpredsednikov oziroma podpredsednic pa Poslanski skupini Pozitivne Slovenije in
               Poslanski skupini Slovenske demokratske stranke. Vodja Poslanske skupine Državljanske
               liste je sporočil, da za predsednika komisije predlaga mojo malenkost. Vodja
               Poslanske skupine Pozitivne Slovenije za podpredsednico predlaga gospo Mašo Kociper.
               Vodja Poslanske skupine Slovenske demokratske stranke pa za podpredsednika predlaga
               dr. Vinka Gorenaka. Predlog sklepa o imenovanju predsednika, podpredsednice in
               podpredsednika Ustavne komisije ste prejeli. Želite morda besedo predstavniki
               poslanskih skupin? Prosim, če se prijavite za razpravo, če želite besedo, v imenu
               poslanskih skupin. Ni prijav. Potem sprašujem še, če se želite poslanke in poslanci
               prijaviti k razpravi? Prosim, če se prijavite, če želite razpravljati. Gospod Ivan
               Vogrin, prosim. <stage>(Ne, pomota.)</stage> Ni želje za razpravo, tako da lahko preidemo na
               odločanje o Predlogu sklepa o imenovanju predsednika, podpredsednice in
               podpredsednika Ustavne komisije.</p>
               <p>Glasujemo. Navzočih je 71 poslank in poslancev, za je glasovalo 71, proti nihče.</p>
               <p><stage>(Za je glasovalo 71.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Zaključujem tudi 3. izredno sejo Državnega zbora. Hvala lepa. <stage type="time">Seja se je
                  končala 19. januarja 2012 ob 10.15.</stage>
               </p>
            </sp>
         </div>
      </body>
   </text>
</TEI>
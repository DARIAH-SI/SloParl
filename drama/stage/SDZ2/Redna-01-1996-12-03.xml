<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-01-1996-12-03">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|A9B17271D49BF53DC1256465004581C1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=A9B17271D49BF53DC1256465004581C1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-01-1996-12-03.DZ" n="01">
               <name>Redna</name>
               <date when="1996-12-03"/>
            </setting>
         </settingDesc>
         <particDesc>
            <listOrg>
               <org xml:id="Redna-01-1996-12-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 1. seje</stage>
            <stage type="date">(3. december 1996)</stage>
            <stage type="chairman"> Sejo sta vodila: predsedujoči mag. Marijan Schiffrer in Janez Podobnik,
            predsednik Državnega zbora.</stage>
            <stage type="time"> Seja se je pričela ob 10.12 uri.</stage>


            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 1. seje Državnega zbora Republike Slovenije. Obveščen sem, da ni nihče
               zadržan. Prosim, da ugotovimo prisotnost v dvorani! <stage xml:id="Redna-01-1996-12-03.stage5">(76 prisotnih.)</stage> Zbor je sklepčen
               in lahko odloča.</p>
               <p>Za današnje nadaljevanje 1. seje nam je ostala prekinjena obravnava <title>4. TOČKE
                  DNEVNEGA REDA</title> - to je <title>VOLITVE PREDSEDNIKA IN PODPREDSEDNIKOV DRŽAVNEGA
                  ZBORA.</title>
               </p>
               <p>Obveščam vas, da je bila za danes ob 9.30 sklicana seja Komisije za volitve,
               imenovanja in administrativne zadeve, ki pa se ni začela zaradi nesklepčnosti. Očitno
               zaradi poznega zaključka včerajšnjega zasedanja Državnega zbora. Poznega sklica
               mogoče. Komisija bo začela z delom ob 10.30, zato odrejam odmor do 12. ure.
               Hvala.</p>
               <stage type="time">(Seja je bila prekinjena ob 10.10 uri in se je nadaljevala ob 14.34 uri.)</stage>
            </sp>
            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>KVIAZ še zaseda, bomo prekinili sejo Državnega zbora. Sejo bomo nadaljevali po
               končani seji KVIAZ-a.</p>
               <p>Spoštovane poslanke in poslanci! Ker se še vedno dela po poslanskih klubih,
               podaljšujemo odmor do 14.30 uri. Ob 14.30 se bomo dobili v dvorani, da nadaljujemo s
               sejo Državnega zbora. Hvala.</p>
               <p>Spoštovane gospe poslanke in gospodje poslanci! Nadaljujemo z volitvami predsednika
               in podpredsednikov Državnega zbora. Ugotovimo prisotnost! <stage xml:id="Redna-01-1996-12-03.stage7">(79 prisotnih.)</stage></p>
               <p>Najprej bomo opravili izvolitev predsednika Državnega zbora po ponovljenem
               kandidacijskem postopku, ki bo nato nadaljeval z vodenjem seje torej tudi z vodenjem
               volitev podpredsednikov. Prosim predsednika Komisije za volitve, imenovanja in
               administrativne zadeve, da predstavi predlog kandidata za predsednika Državnega
               zbora. Gospod Bavčar.</p>
            </sp>
            <sp who="SDZ2:BavčarIgor">

               <speaker>IGOR BAVČAR:</speaker>

               <p>Spoštovani gospod predsedujoči, gospe in gospodje! Obveščen sem, da službe Državnega
               zbora še vedno razmnožujejo pisno poročilo, ki ga boste dobili na klop. Poročilo
               zadeva ločeno dve točki dnevnega reda, s katerima se je Komisija za volitve,
               imenovanja in administrativne zadeve za potrebe 1. seje Državnega zbora ukvarjala dva
               dni. Mi smo uspeli po mnogih napornih trenutkih v komisiji, usklajevanju in
               proceduralnih zapletih vendarle priti do dogovora med poslanci oziroma predstavniki
               istoimenskih poslanskih list. Obžalujem, da nam ni uspeli k temu dogovoru pritegniti
               prav vseh poslanskih skupin, še posebej glede na to, da je po dveh dneh napornih
               usklajevanj vendarle na koncu prevladala modrost, spoznanje dejstva, da v tem
               državnem zboru obstaja nuja za dogovor, dogovor, ki ga seveda pričakujejo ljudje,
               slovenske državljanke in državljani, od predstavnikov ljudstva, izvoljenih na
               volitvah pred nekaj več kot tremi tedni.</p>
               <p>Na seji komisije je tako v 1. točki prišlo do z zelo veliko večino izraženega
               soglasja, da predlagamo v imenu komisije v izvolitev kandidata za predsednika
               Državnega zbora gospoda Janeza Podobnika, doktorja medicine. Hvala lepa.</p>
            </sp>
            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>Hvala lepa. Volili bomo, kot sem prej rekel, najprej predsednika Državnega zbora,
               pozneje bo novi predsednik, če bo izvoljen, nadaljeval z volitvami podpredsednikov.
               Odpiram razpravo. Želijo besedo predstavniki poslanskih skupin besedo? <stage xml:id="Redna-01-1996-12-03.stage8">(Da.)</stage></p>
            </sp>
            <sp who="SDZ2:GaberSlavko">

               <speaker>DR. SLAVKO GABER:</speaker>

               <p>Spoštovani gospod predsedujoči, gospe poslanke, gospodje poslanci! Smo tik pred
               sklopom glasovanj, ki pomenijo zaključek konstituiranja Državnega zbora. Dosežen
               dogovor med tukaj prisotnimi strankami oziroma poslanskimi skupinami kaže, da smo
               skupaj dojeli temeljno sporočilo letošnjih volitev, to je sporočilo, ki ga je
               poenostavljeno mogoče strniti v pričakovanje, da se bomo v tem državnem zboru znali
               dogovoriti o vseh bistvenih stvareh in da bomo razumeli, da tukaj ni politične
               stranke in tudi ne skupine, ki bi lahko z večino, ki bi jo dobila pri poslancih, ki
               bi jo dobila pri volivkah in volivcih, preprosto sama, po svoje določala, kakšna bo
               usoda tistega, kar se počne v Državnem zboru in s tem tudi, kakšna bo usoda države.
               Gre torej za preprosto sporočilo, da nihče nima pravice do absolutne, pa tudi ne do
               pretirane oblasti.</p>
               <p>Dogovor, ki je bil sklenjen v tej točki, bo - tako upamo v Liberalni demokraciji
               Slovenije - peljal tudi naprej v dogovore glede strukture delovnih teles v Državnem
               zboru in naprej do oblikovanja močne, strokovno kompetentne Vlade. Pri nas ta dogovor
               jemljemo kot znak za to, da smo to dojeli v posamičnih poslanskih skupinah, da so
               presežene iluzije o tem in pa pričakovanja o tem, kako lahko ima nekdo v Državnem
               zboru pa tudi v Vladi daleč nesorazmerno moč glede na zaupanje, ki ga je požel
               oziroma mu ga pripisujejo volivke in volivci v tej državi. To upanje, ki ga
               utemeljujemo na tem dogovoru, nas pelje tudi v prepričanje, da bo mogoč dogovor v
               nadaljevanju, ne le o oblikovanju že prej omenjenih delovnih teles, temveč tudi pri
               dogovarjanju glede sestave Vlade, ki jo ta država potrebuje zato, da bi se začeto
               delo lahko normalno odvijalo naprej. Nobena skrivnost ni, da Liberalna demokracija
               Slovenije ponuja v tej točki svojo kandidaturo, in sicer kandidaturo dr. Janeza
               Drnovška za to mesto. To je kandidatura človeka, ki ima izkušnje z vodenjem Vlade, ki
               je dokazal kompetenco za opravljanje tega dela. V prepričanju, da dogovori, ki so
               bili doseženi doslej, kažejo na to, da se bomo znali dogovoriti tudi v bodoče, bomo
               podprli to, kar je bilo dogovorjeno tudi z glasovanjem. Hvala, gospod
               predsedujoči.</p>
            </sp>
            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>Besedo ima gospod Anton Delak.</p>
            </sp>
            <sp who="SDZ2:DelakAnton">

               <speaker>ANTON DELAK:</speaker>

               <p>Spoštovani gospod predsedujoči, spoštovani Državni zbor! V naši poslanski skupini smo
               že včeraj napovedali, da bomo podprli vsak predlog, ki bo večinsko usklajen. Nekatere
               politične stranke včeraj niso bile za to. Zmagala je modrost, kot se temu reče, in
               danes je prišlo do tega sporazuma. Mi smo veseli, da je prišlo do tega in izjavljam v
               imenu naše poslanske skupine, da bomo tudi v bodoče podpirali tiste predloge, ki bodo
               večinsko usklajeni. Hvala.</p>
            </sp>
            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>Gospod Miran Potrč ima besedo.</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Hvala. Spoštovani gospod predsedujoči, spoštovane kolegice in kolegi! Veseli smo, da
               je velika večina poslank in poslancev, ki so bili izvoljeni na istoimenskih listah,
               danes dopoldan dosegla skupni dogovor o kandidatu za predsednika in dveh kandidatih
               ter kandidatki za podpredsednico Državnega zbora. Zadovoljni smo, da smo s svojimi
               predlogi k takšnemu dogovoru prispevali. Ugotovimo lahko, da so izpolnjeni pogoji, da
               se Državni zbor na podlagi takšnega dogovora konstituira in verjamem, da bodo
               podpisi, ki smo jih predstavniki poslancev iz istoimenskih list, polno potrjeni tudi
               pri vseh štirih glasovanjih. Menim, da je prav poudariti, da smo pri tem dokazali
               sposobnost, ki se pričakuje od nas, medsebojnega dogovarjanja in dogovora in da sta
               ta dva dneva skupnih dogovorov pokazala tudi to, da je ob odkritem medsebojnem
               sodelovanju in dogovarjanju vseh poslancev, vseh list, ki so dobile svoje poslance v
               Državni zbor, mogoče dogovor doseči lažje, kot pa v posamičnih, morda ne vedno tudi v
               dovolj javnih pogajanjih, ki jih opravljajo posamezne stranke. Zelo vesel bi bil, če
               bi ta izkušnja rodila tudi kakšno spoznanje za nadaljnje odgovorno delo, ki stoji
               pred strankami, ko bo potrebno oblikovati dogovor za dovolj kompetentno in z dovolj
               veliko podporo tudi izvoljenemu mandatarju in novi Vladi. Naša želja je, da bi tudi
               pri takšnih dogovorih, ne glede na to, kakšna bo dokončna odločitev, lahko vsi
               sodelovali in v takih primerih ne bo nič novega, če povem, da je naša prva
               prioriteta, da dobi mandatarja najmočnejša stranka, to je LDS. Hvala.</p>
            </sp>
            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>Hvala lepa. Še kakšna prošnja, še kakšna pripomba? Gospod Zagožen.</p>
            </sp>
            <sp who="SDZ2:ZagoženFranc">

               <speaker>DR. FRANC ZAGOŽEN:</speaker>

               <p>Spoštovani predsedujoči, spoštovani zbor! V imenu poslank in poslancev, izvoljenih na
               listi Slovenske ljudske stranke, izjavljam, da je dogovor, ki smo ga podpisali, za
               nas zavezujoč, da bomo tudi glasovali za vse predloge, ki jih je v skladu z dogovorom
               oblikovala Komisija za volitve, imenovanja in administrativne zadeve, in da bomo
               seveda tudi v prihodnjem delu Državnega zbora konstruktivno iskali rešitve, ki bodo
               omogočale dobro delo. Hvala.</p>
            </sp>
            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>Še kdo izmed poslank ali poslancev želi besedo? Zaključujem razpravo.</p>
               <p>V skladu z 244. členom poslovnika je glasovanje za predsednika Državnega zbora tajno.
               Tako moramo izvoliti volilno komisijo v skladu s 97. členom poslovnika. Tajno
               glasovanje pa vodi predsedujoči s pomočjo sekretarke Državnega zbora in štirih
               poslancev, ki jih izvoli Državni zbor na predlog predsedujočega.</p>
               <p>Predlagam naslednjo volilno komisijo: Gerenčar Andrej, Bajc Josip, Rupar Pavel,
               Kužnik Rafael in predsedujoči.</p>
               <p>Prosim za potrditev prisotnosti. Ugotovimo prisotnost! <stage xml:id="Redna-01-1996-12-03.stage9">(88 poslancev.)</stage></p>
               <p>Kdo je za? <stage xml:id="Redna-01-1996-12-03.stage10">(88 poslancev.)</stage> Je kdo proti? <stage xml:id="Redna-01-1996-12-03.stage11">(1 poslanec.)</stage></p>
               <p>Ugotavljam, da je bila volilna komisija izvoljena z veliko večino.</p>
               <p>V skladu z drugim odstavkom 97. člena poslovnika Državnega zbora bodo poslancem
               vročene glasovnice tako, da pride vsak k mizi predsedujočega in pove svoje ime in
               priimek. Poslancu poslanec, ki pomaga predsedniku pri izvedbi glasovanja, izroči
               glasovnico, sekretarka Državnega zbora pa označi pri imenu in priimku poslanca v
               seznamu, da mu je bila glasovnica vročena.</p>
               <p>Glasuje se tako, da se na glasovnici obkroži beseda <q>"za"</q> ali <q>"proti"</q>. Izvoljen bo
               kandidat, ki bo dobil večino glasov vseh poslancev, to je 46 ali več. Glasovali bomo
               v avli pred dvorano. Prosim poslanke in poslance, da izpolnjeno glasovnico oddajo v
               glasovalno skrinjico, ki bo v dvorani na mizi predsedujočega.</p>
               <p>Glasovnice so že pripravljene in bomo čez 10 minut pričeli z glasovanjem, to se pravi
               ob 15.00 uri. Glasovanje bo trajalo 20 minut, se pravi do 15.20 ure in ob 15.30 uri,
               po končanem glasovanju, prosim poslance, ki mi bodo pomagali pri glasovanju, da se
               zberejo v sobi 117.</p>
               <stage type="time">(Seja je bila prekinjena ob 14.52 uri in se je nadaljevala ob 15.49 uri.)</stage>
            </sp>
            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>Izpadel je en volivec, ki je bil ob 15.16 tukaj in smo mu rekli, da ne more več
               voliti. Zdaj bomo še enkrat te volitve ponovili, se pravi, da bo dotični gospod lahko
               volil. Volilno komisijo prosim, če se vrne v sobo 117, kjer se bomo pogovorili.</p>
               <p>Nadaljujemo sejo. Ugotovimo prisotnost! <stage xml:id="Redna-01-1996-12-03.stage13">(71 prisotnih.)</stage></p>
               <p>Obvestilo. Prebral vam bom dodatek k zapisniku o izidu glasovanja o kandidatu za
               predsednika Državnega zbora, gospoda Janeza Podobnika, 3.12.1996. Volilna komisija se
               je po zaključenem glasovanju sestala v sobi 117 in ugotovila izid glasovanja, kot
               izhaja iz zapisnika, ki ga bomo potem prebrali. Pred razglasitivjo rezultatov je
               poslanec Janez Janša opozoril volilno komisijo, da je glasovanje zaključila
               prezgodaj, in sicer ob 15.15 uri in ne ob 15.20 uri, kot je bilo na zboru povedano in
               kar izhaja iz magnetograma seje. Volilna komisija se je sestala pred razglasitvijo
               rezultatov in po pregledu magentograma ugotovila, da so navedbe gospoda Janše
               resnične, zato bo glasovanje o kandidatu za predsednika Državnega zbora ponovno
               odprla še za 5 minut. Glasovanje se izvede na podlagi volilnega imenika in
               nerazdeljenih glasovnic po enakem postopku. Hvala.</p>
               <p>Odpiramo glasovanje od 15.51 do 16.01 ure. Ali 15.55 uri? Dobro.</p>
               <stage type="time">(Seja je bila prekinjena ob 15.51 uri in se je nadaljevala ob 16.08 uri.)</stage>
            </sp>
            <sp who="SDZ2:SchiffrerMarijan">

               <speaker>PREDSEDUJOČI MAG. MARIJAN SCHIFFRER:</speaker>

               <p>Nadaljujemo sejo. Prosim za sklepčnost. Ugotovimo prisotnost! <stage xml:id="Redna-01-1996-12-03.stage15">(82 prisotnih.)</stage></p>
               <p>Ugotavljam, da je zbor sklepčen in objavljam izid glasovanja. Zapisnik o ugotovitvi
               izida glasovanja o izvolitvi predsednika Državnega zbora. Glasovanje je potekalo 3.
               decembra 1996 v prostorih Državnega zbora Republike Slovenije. Razdeljenih je bilo 90
               glasovnic. Oddanih je bilo 89 glasovnic. Neveljavne so bile 3 glasovnice. Veljavnih
               je 86 glasovnic. <q>"Za"</q> je glasovalo 82 poslancev. <stage xml:id="Redna-01-1996-12-03.stage16">(Aplavz.)</stage> <q>"Proti"</q> 4 poslanci. Na
               podlagi tega izida glasovanja je bil za predsednika Državnega zbora izvoljen Janez
               Podobnik, doktor medicine. Čestitamo! <stage xml:id="Redna-01-1996-12-03.stage17">(Aplavz.)</stage></p>
            </sp>
            <sp who="SDZ2:PodobnikJanez">

               <speaker>JANEZ PODOBNIK:</speaker>

               <p>Spoštovane poslanke in poslanci! Dovolite mi, da ob izvolitvi za predsednika
               Državnega zbora spregovorim nekaj besed.</p>
               <p>Spoštovane kolegice in kolegi! Zahvaljujem se vam za veliko zaupanje, ki ste mi ga
               izkazali ob izvolitvi za predsednika Državnega zbora. Zahvaljujem se predsedujočemu
               gospodu Schiffrerju, ki je uspešno in z njemu lastno sproščenostjo vodil dosedanji
               potek konstitutivne seje Državnega zbora. <gap n="..."/><stage xml:id="Redna-01-1996-12-03.stage18">(Aplavz)</stage><gap n=".."/> V tem trenutku se želim
               zahvaliti za opravljeno delo tudi predsednikoma v prejšnjem sklicu Državnega zbora,
               magistru Hermanu Rigelniku in še posebej gospodu Jožefu Školču in vsem poslankam in
               poslancem Državnega zbora v preteklem sklicu.</p>
               <p>Državni zbor je najvišji organ v parlamentarni demokraciji, kot ga opredeljuje tudi
               slovenska ustava. V zakonodajni funkciji Državni zbor gradi in postavlja obenem
               okvire svobode posameznega človeka in vse družbe. V svoji politični funkciji pa
               postavlja temelje in vsebino dogovorov med ljudmi na osnovi medsebojnega spoštovanja
               pravic, dolžnosti in odgovornosti med posamezniki in družbo. In v tem smislu,
               spoštovane kolegice in kolegi, lahko Državni zbor pojmujemo tudi kot prostor mostov,
               ki jih moramo poslanke in poslanci kot izvoljeni predstavniki državljank in
               državljanov graditi v prostoru slovenske države.</p>
               <p>Kakorkoli že gledamo na politiko, prispodoba mostov je dobra. Morda je bilo nekoliko
               zajedljivosti v preteklih dneh ob tej besedi, toda mostovi so bistvo demokratičnega
               delovanja zrele politike.</p>
               <p>Samo na kratko bi omenil nekaj temeljev, na katerih naj bi taki mostovi sloneli.
               Spoštovati moramo proceduro, ki izhaja tako iz naše ustave, zakonov in še posebej
               poslovnika Državnega zbora. Prizadevati si moramo za držo dialoga, to pomeni, da nam
               poslankam in poslancem veliko pomeni osebna odgovornost, civiliziranost in zmožnost,
               da prisluhnemo nasprotnim argumentom in stališčem. Obenem pa drža dialoga pomeni tudi
               odprtost in sposobnost tehtanja vrednosti lastnih in drugačnih mnenj in biti vedno
               pripravljen na doseganje sporazumov. V ospredju dela Državnega zbora v naslednjih
               štirih letih bi morala biti vztrajnost, s katero bomo razreševali probleme, ki so
               pomembni za sedanjost in prihodnost naše skupne države Slovenije in za vse njene
               prebivalce, ob tem, da bomo zmogli tudi treznega premisleka pri oblikovanju
               strateških odločitev za prihodnost Slovenije. In še en temelj našega skupnega mostu
               bom omenil. Gre za človeško bližino in vzdušje, ki ga sooblikujemo vsi, ki bomo v tem
               mandatu predstavljali slovenski narod in vse državljanke in državljane Slovenije.
               Prepričan sem, da je želja vseh nas, da Državni zbor postane spodbudno in prijetno
               delovno okolje za vse, ki v njem opravljamo svoje delo in poslanstvo, kot sem
               prepričan, da vsi skupaj želimo s svojim delom in prizadevanjem doprinesti k dvigu
               ugleda najvišje institucije v slovenski državi. Krepitev in dvig ugleda Državnega
               zbora pomeni tudi krepitev notranje trdnosti slovenske države in prispevek k večjemu
               ugledu Slovenije navzven.</p>
               <p>Spoštovane kolegice in kolegi, še enkrat se vam zahvaljujem za izvolitev. Zagotavljam
               vam, da je moja iskrena želja, da bi bil predsednik vseh poslancev in poslank
               Državnega zbora, da bi korektno sodeloval z vsemi poslanskimi skupinami, s
               strokovnimi službami in drugimi službami Državnega zbora in seveda, da bi dobro in
               tvorno sodeloval s podpredsedniki Državnega zbora, ki jih bomo čez nekaj trenutkov
               volili. Želim tudi, da bi Državni zbor korektno in profesionalno sodeloval s
               predstavniki medijev. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Nadaljujemo sejo zbora in prehajamo na glasovanje o predlogih za izvolitev
               podpredsednikov Državnega zbora. Prosim gospoda Bavčarja, da poda predloge.</p>
            </sp>
            <sp who="SDZ2:BavčarIgor">

               <speaker>IGOR BAVČAR:</speaker>

               <p>Gospod predsednik, spoštovane gospe in gospodje! Komisija za volitve, imenovanja in
               administrativne zadeve je v 2. točki dnevnega reda na svoji 1. seji na podlagi
               poslovnika in na podlagi diskusije, ki je bila opravljena, opravila tudi glasovanje o
               kandidatih za podpredsednike Državnega zbora. Na podlagi te diskusije in na podlagi
               dejstva, da je komisija posebej pozdravila tudi sprejem sporazuma med večino
               poslanskih skupin - predstavnikov poslanskih skupin istoimenskih poslanskih list, je
               oblikovala 3 predloge. Na podlagi soglasne odločitve oziroma dogovora so bili
               imenovani 3 kandidati za podpredsednika Državnega zbora oziroma 2 kandidata in 1
               kandidatka. Predlagala je gospoda Zorana Thalerja, gospo dr. Heleno Hren-Vencelj,
               specialistko mikrobiologije, in gospoda Boruta Pahorja, dipl. politologa. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospodu Bavčarju. Odpiram razpravo. Ali želijo besedo predstavniki poslanskih
               skupin? Besedo dajem poslankam in poslancem. Kdo želi besedo? <stage xml:id="Redna-01-1996-12-03.stage19">(Nihče.)</stage> Zaključujem
               razpravo. V skladu z 244. členom poslovnika je glasovanje za podpredsednika Državnega
               zbora tajno, tako da moramo izvoliti volilno komisijo. V skladu s 97. členom
               poslovnika vodi tajno glasovanje predsedujoči s pomočjo sekretarke Državnega zbora in
               štirih poslancev, ki jih izvoli Državni zbor na predlog predsedujočega. Predlagam
               naslednje člane volilne komisije: Gerenčer Andrej, Josip Bajc, Pavel Rupar, Kužnik
               Rafael. Član te komisije sem tudi sam kot predsedujoči. Ali kdo nasprotuje temu
               predlogu? Če ne, dajem na glasovanje predlog za tako sestavo volilne komisije.
               Ugotovimo prisotnost! <stage xml:id="Redna-01-1996-12-03.stage20">(87 poslancev.)</stage></p>
               <p>Kdo je za? <stage xml:id="Redna-01-1996-12-03.stage21">(86 poslancev.)</stage> Je kdo proti? <stage xml:id="Redna-01-1996-12-03.stage22">(Nihče.)</stage></p>
               <p>Ugotavljam, da smo izvolili člane volilne komisije.</p>
               <p>V skladu z drugim odstavkom 97. člena poslovnika Državnega zbora bodo poslancem
               vročene 3 glasovnice, tako da pride vsak k mizi predsedujočega in pove svoje ime in
               priimek. Poslanec, ki pomaga predsedniku pri izvedbi glasovanja, izroči glasovnice,
               sekretarka Državnega zbora pa označi pri imenu in priimku poslanca v seznamu, da mu
               je bila glasovnica vročena. Glasuje se tako, da se na glasovnici obkroži beseda <q>"za"</q>
               ali <q>"proti"</q>. Izvoljen bo tisti kandidat, ki bo dobil večino glasov vseh poslancev, to
               je 46 ali več. Glasovali bomo v avli pred dvorano. Prosim poslanke in poslance, da
               izpolnjene glasovnice oddajo v glasovalno skrinjico, ki bo v dvorani na mizi
               predsedujočega. Glede na to, da so glasovnice tik pred zaključkom priprave, predlagam
               15 minutni odmor za pripravo glasovnic, tako da se bo glasovanje pričelo čez 30
               minut, in sicer ob 16.45. Glasovanje bo trajalo do 17.05. 20 minut. Nadaljevanje seje
               bo ob 17.30 uri. Hvala.</p>
               <stage type="time">(Seja je bila prekinjena ob 16.22 uri in se je nadaljevala ob 17.30 uri.)</stage>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Nadaljujemo s sejo. Prosim poslanke in poslance, da prijavijo svojo prisotnost v
               dvorani. Ugotovimo prisotnost! <stage xml:id="Redna-01-1996-12-03.stage24">(79 prisotnih.)</stage> Ugotavljam, da je zbor sklepčen in
               objavljam izid glasovanja.</p>
               <p>Zapisnik o ugotovitvi izida glasovanja o izvolitvi podpredsednika Državnega zbora
               gospoda Zorana Thalerja. Glasovanje je potekalo 3. decembra v prostorih Državnega
               zbora Republike Slovenije. Razdeljenih je bilo 90 glasovnic, oddanih je bilo 90
               glasovnic. Neveljavne so bile 4 glasovnice. Veljavnih je bilo 86 glasovnic. <q>"Za"</q> je
               glasovalo 76 poslancev, <q>"proti"</q> pa 10 poslancev. Na podlagi tega izida glasovanja je
               bil za podpredsednika Državnega zbora izvoljen Zoran Thaler, dipl. politolog.</p>
               <p>Zapisnik o ugotovitvi izida glasovanja o izvolitvi podpredsednice Državnega zbora
               gospe dr. Helene Hren-Vencelj. Razdeljenih je bilo 90 glasovnic. Oddanih je bilo 90
               glasovnih. Neveljavnih je bilo 5 glasovnic. Veljavnih je bilo 85 glasovnic. <q>"Za"</q> je
               glasovalo 75 poslank in poslancev, <q>"proti"</q> pa 10 poslank in poslancev.</p>
               <p>Na podlagi tega izida glasovanja je bila za podpredsednico Državnega zbora izvoljena
               dr. Helena Hren-Vencelj, specialist mikrobiolog.</p>
               <p>Zapisnik o ugotovitvi izida glasovanja o izvolitvi podpredsednika Državnega zbora
               gospoda Boruta Pahorja.</p>
               <p>Razdeljenih je bilo 90 glasovnic. Oddanih je bilo 90 glasovnic. Neveljavna je bila 1
               glasovnica. Veljavnih je bilo 89 glasovnic. <q>"Za"</q> je glasovalo 81 poslancev in
               poslancev, <q>"proti"</q> pa 8 poslank in poslancev.</p>
               <p>Na podlagi tega izida glasovanja je bil za podpredsednika Državnega zbora izvoljen
               Borut Pahor, diplomirani politolog.</p>
               <p>Vsem trem podpredsednikom oziroma podpredsednikoma in podpredsednici Državnega zbora
               čestitam ob izvolitvi!</p>
               <p>Sprašujem vas, če želite na kratko spregovoriti Državnemu zboru? Prosim, dr.
               Vencljeva.</p>
            </sp>
            <sp who="SDZ2:HrenVenceljHelena">

               <speaker>DR. HELENA HREN-VENCELJ:</speaker>

               <p>Spoštovani gospod predsednik, spoštovani poslanci in poslanke! Zahvaljujem se vam, da
               ste mi izkazali tako zaupanje. Po drugi strani se vam zahvaljujem še enkrat, ker ste
               izbrali prvo žensko za podpredsednico Državnega zbora. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Thaler ima besedo.</p>
            </sp>
            <sp who="SDZ2:ThalerZoran">

               <speaker>ZORAN THALER:</speaker>

               <p>Spoštovani gospod predsednik, kolega in kolegica podpredsednika, spoštovani poslanci,
               spoštovane poslanke! Najprej se vam zahvaljujem za izkazano zaupanje. Mislim, da smo
               danes priča pomembnemu dogodku, konstituiranju Državnega zbora in postavitvi
               njegovega vodstva. Rad bi čestital gospodu predsedniku, se priporočil za dobro
               sodelovanje, kakor tudi kolegoma v vodstvu zbora in predvsem bi rad čestital
               celotnemu Državnemu zboru, da smo zmogli ta dogovor danes, ki je pripeljal do
               postavitve tudi vodstva Državnega zbora in njegovega dokončnega konstituiranja. Moj
               namen je, kolikor bo pač moja vloga pri tem potrebna in omogočena, da se v Državnem
               zboru zavzemam za duh sodelovanja, za dialoškost, za dogovor, za upoštevanje
               večinskih in manjšinskih mnenj ter zato, da tako Državni zbor kot tudi njegovo vlogo
               v slovenski politiki čim bolje peljemo. Mislim, da je to danes, kar smo storili,
               pomembno. Še pomembnejši dogodki so pred nami. Dogovoriti se moramo o tem, kako bomo
               vodili našo državo, postavili Vlado in tu računam, da se bo duh, ki je prevladoval
               danes, obdržal tudi za naprej. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, podpredsedniku, gospodu Thalerju. Gospod Borut Pahor ima besedo.</p>
            </sp>
            <sp who="SDZ2:PahorBorut">

               <speaker>BORUT PAHOR:</speaker>

               <p>Hvala, gospod predsednik. Hvala tudi vam za zaupanje. Moja dolžnost je, da ga
               opravičim. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Zaključujem 4. točko dnevnega reda 1. seje Državnega zbora. Spoštovane
               poslanke in poslanci! Ugotavljam, da smo potrdili mandate poslankam in poslancem,
               izvoljenih na volitvah 10. novembra letos, da smo izvolili predsednika in tri
               podpredsednike Državnega zbora. Tako je Državni zbor v celoti konstituiran. Vsem
               skupaj želim uspešno delo in dobro počutje v Državnem zboru. Ob tem vas vabim, da
               skupaj v avli pred veliko dvorano nazdravimo. Zaključujem 1. sejo Državnega zbora.
               Gospod Lešnik ima proceduralno.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Spoštovani predsednik! Nisem prej nalašč, pa vam sedaj čestitam. En stavek.
               Spoštovane kolegice in kolegi, če smem tako reči, v dvorani imamo kolega, ki praznuje
               danes svoj rojstni dan. Mislim, da ni skrivnost, če rečem, da je to 55. rojstni dan,
               kajti danes je napolnil 54 let starosti. To je naš poslanski kolega, dr. Franc
               Zagožen. Če mi dovolite, iskrene čestitke v imenu skupine DeSUS, verjetno pa lahko
               rečem tudi v vašem imenu in prilika bo, da bomo zunaj nazdravili. Zdravje, srečo in
               zadovoljstvo, predvsem pa obilo uspeha v parlamentu.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospodu Lešniku. Lahko samo ponovim njegovo misel, čestitam ob rojstnem dnevu v
               imenu Državnega zbora dr. Francu Zagožnu. S tem zaključujem 1. sejo Državnega
               zbora.</p>
               <stage type="time">(Seja je bila končana 3. decembra 1996 ob 17.38 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Izredna-50-2004-09-01">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|9C0439CE5B3BF6E5C1256F1200328CA5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=9C0439CE5B3BF6E5C1256F1200328CA5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-50-2004-09-01.DZ" n="50">
               <name>Izredna</name>
               <date when="2004-09-01"/>
            </setting>
         </settingDesc>
         <particDesc>
            <listOrg>
               <org xml:id="Izredna-50-2004-09-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 50. izredne seje</stage>
            <stage type="date">(1. september 2004)</stage>
            <stage type="chairman">Sejo je vodila Irma Pavlinič Krebs, podpredsednica državnega zbora.</stage>
            <stage type="time">Seja se je pričela ob 10.05 uri.</stage>


            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice in kolegi, ministrica in ministri, gospe in gospodje, lep dober
               dan vam želim! V imenu poslank in poslancev tudi uspešen prvi šolski dan za vse naše
               otroke in dijake! Pričenjam nadaljevanje 50. izredne seje državnega zbora Republike
               Slovenije.</p>
               <p>Obveščena sem, da so zadržani in se današnje seje ne morejo udeležiti naslednji
               poslanci: Roberto Battelli, Ivan Kebrič in Anton Partljič.</p>
               <p>Spoštovane in spoštovani, dovolite, da vas seznanim, da je vlada Republike Slovenije
               predsedniku državnega zbora, gospodu Feriju Horvatu, naslovila naslednji dopis, in
               sicer:</p>
               <p><q>"Vlada Republike Slovenije na podlagi dodatnih očitkov iz razprave ob obravnavi 1.
               točke dnevnega reda 50. izredne seje državnega zbora Republike Slovenije, torej
               interpelacije o delu vlade Republike Slovenije, prosi državni zbor Republike
               Slovenije, da prekine obravnavo 1. točke dnevnega reda do danes, 1.9.2004 do 12.00
               ure, da ministri pripravijo dodatne odgovore na očitke iz razprave."</q></p>
               <p>Na sestanku s predsednikom državnega zbora smo ugotovili, da gre za proceduralni
               predlog vlade Republike Slovenije, nesporno pa lahko vsi ugotovimo, da je bilo včeraj
               v razpravi, ki smo jo vodili, postavljenih veliko vprašanj in tez, ki niso bile
               navedene v interpelaciji, in gre verjetno tudi za razumno prošnjo predstavnikov vlade
               Republike Slovenije, ker želijo odgovoriti na vsa vprašanja, ki so bila v dvorani
               postavljena.</p>
               <p>Zato ta proceduralni predlog vlade Republike Slovenije dajem na glasovanje – da torej
               prekinemo obravnavo 1. točke, dokler ne bodo pripravljeni odgovori ministrov</p>
               <p>Nadaljevali bomo z obravnavo naslednje točke, to je 1.A točke dnevnega redaker ni
               razumnega razloga, da ne bi nadaljevali z delom. Potem, ko bodo odgovori
               pripravljeni, pa bomo nadaljevali z obravnavo 1. točke dnevnega reda.</p>
               <p>O proceduralnih predlogih ni obrazložitve glasov niti razprave, zato prehajamo na
               odločanje. Glasujemo. Navzočih nas je 55, za je glasovalo 40 poslank in poslancev,
               proti 13.</p>
               <p><stage xml:id="Izredna-50-2004-09-01.stage5">(Za je glasovalo 40.)</stage> <stage xml:id="Izredna-50-2004-09-01.stage6">(Proti 13.)</stage></p>
               <p>Ugotavljam, da je proceduralni predlog sprejet.</p>
               <p>Torej, prekinjamo 1. točko dnevnega reda, ki jo bomo nadaljevali, ko bo vlada
               pripravila odgovore na tiste očitke, ki niso bili vsebovani v interpelaciji.</p>
               <p>Prehajamo torej na obravnavo <title>1.A TOČKE DNEVNEGA REDA - TO JE NA OBRAVNAVO ZAHTEVE
                  ZA RAZPIS PREDHODNEGA ZAKONODAJNEGA REFERENDUMA O ZAKONU O STALNEM PREBIVANJU
                  TUJCEV Z DRŽAVLJANSTVOM DRUGIH DRŽAV NASLEDNIC NEKDANJE SFRJ V REPUBLIKI
                  SLOVENIJI, KI SO IMELI NA DAN 23.12.1990 IN 25.2.1992 V REPUBLIKI SLOVENIJI
                  PRIJAVLJENO STALNO PREBIVALIŠČE.</title> Proceduralni predlog, gospod Cukjati.
               Izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Mi razumemo, da so nekatera vprašanja za vlado zelo nerodna in da
               se mora pripraviti na odgovor. In ne nasprotujemo temu, da ji damo čas, da vendarle
               skuša najti neke utemeljitve svojih napačnih oziroma pomanjkljivih odločitev v
               preteklosti. Vendar mi smo računali, da bo sedaj še tekla razprava tako, kot je bilo
               napovedano od vsega začetka. Ker pa ste takoj prešli na povsem novo točko, pa
               predlagam v imenu poslanske skupine 30 minut odmora, da se pripravimo na naslednjo
               točko.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Četudi ocenjujem, da to ne bi bilo potrebno, mislim, da glede na izglasovani sklep
               seveda je razumna zahteva tudi v imenu predlagateljev, tako da ob 10.30 nadaljujemo.
               Prekinjam zasedanje. Ob 10.30 uri nadaljujemo z obravnavo 1.A točke dnevnega reda, da
               lahko seveda predlagatelji pristopijo glede na sprejeto odločitev državnega zbora. Ob
               10.30 nadaljujemo z obravnavo 1.A točke dnevnega reda.</p>
               <stage type="time">(Seja je bila prekinjena ob 10.11 uri in se je nadaljevala ob 10.34 uri.)</stage>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani, spoštovane! Nadaljujemo delo.</p>
               <p>In sicer prehajamo torej na obravnavo <title>1.A TOČKE DNEVNEGA REDA - OBRAVNAVA
                  ZAHTEVE ZA RAZPIS PREDHODNEGA ZAKONODAJNEGA REFERENDUMA O ZAKONU O STALNEM
                  PREBIVANJU TUJCEV Z DRŽAVLJANSTVOM DRUGIH DRŽAV NASLEDNIC NEKDANJE SFRJ V
                  REPUBLIKI SLOVENIJI, KI SO IMELI NA DAN 31.12. LETA 1990 IN 25.2.1992 V REPUBLIKI
                  SLOVENIJI PRIJAVLJENO STALNO PREBIVALIŠČE.</title>
               </p>
               <p>Zahtevo je v obravnavo zboru predložila skupina 31-ih poslancev, s prvopodpisanim
               Janezom Janšo. Besedo dajem predstavniku predlagateljev za razpis predhodnega
               zakonodajnega referenduma. Gospod Janša, izvolite.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Hvala za besedo. Spoštovane kolegice in kolegi! Že drugi dan poteka seja državnega
               zbora. Ugotavljamo, da te seje nima možnosti voditi tudi podpredsednik iz vrst
               opozicije, ker ga je koalicija zavrnila. In po našem mnenju je vodstvo tega državnega
               zbora okrnjeno in samo delno legitimno. Druga stvar, ki bi jo želel povedati na
               začetku je to, da se je čas za to temo nerazumno omejil, tudi s kršenjem poslovnika
               kar očitno kaže, da vladna koalicija, ki je doslej sklicala štiri izredne seje na
               temo izbrisanih, ne ve več, kaj bi naredila s to temo, ki jo je sama pripeljala na
               slovensko politično prizorišče.</p>
               <p>Poslanci Slovenske demokratske stranke smo skupaj s skupino poslank in poslancev iz
               Nove Slovenije, Slovenske ljudske stranke, Slovenske nacionalne stranke in s podpisom
               poslanca iz Stranke mladih Slovenije vložili zahtevo za razpis predhodnega
               zakonodajnega referenduma o tako imenovanem sistemskem zakonu izbrisanih zato, ker
               želimo naslednji mandat razbremeniti razprav o tej temi ter zavarovati
               davkoplačevalce pred izplačevanjem visokih neupravičenih odškodnin. In zato, ker je
               oblastnakoalicija arogantno zavrnila ponujeni predlog opozicije, da se ta tako
               imenovani sistemski zakon skupaj zavrne in se s sprejetjem že pripravljenega in
               vloženega ustavnega zakona čim hitreje, brez dodatnih polemik in na pravičen način
               ter pravnokorekten način uredi problematika tako imenovanih izbrisanih. To zahtevo
               smo vložili tudi zato, ker je mogoče referendum razpisati hkrati z državnozborskimi
               volitvami 3. oktobra 2004, kar v primeru, če vladna koalicija ne bo zavlačevala,
               ostaja realen datum, in to nebo povzročilo dodatnih stroškov za izvedbo glasovanja.</p>
               <p>Ob tej razpravi ponovno predlagamo oblastnim strankam, da še enkrat razmislijo o
               zavrnitvi naše ponudbe, da se odločijo za to, da že na tej ali prihodnji seji v
               septembru, skupaj zavrnemo neustrezen sistemski zakon, ki je v proceduri, in
               sprejmemo ustavni zakon, ki bo tako ali tako edina rešitev, kadarkoli bo pač sprejeta
               za to temo. V tem primeru smo pripravljeni podpise oziroma zahtevo umakniti.</p>
               <p>Naj povem, da je to temo ponovno uvedel v razpravo minister za notranje zadeve,
               gospod Bohinc, iz Združene liste, ki si je očitno izbrisane napisala na zastavo.
               Najprej je njen bivši predsednik, gospod Ribičič, z nerazumno to zadnjo odločbo
               ustavnega sodišča sforsiral neko odločitev, ki nima primere v pravni državi. In nato
               je minister iz Združene liste najprej zatrjeval, da je potreben zakon za ureditev
               tega vprašanja, naročil študijo, kjer je 13 pravnih strokovnjakov potrdilo enako. Ko
               so ljudje jasno zavrnili takšen predlog reševanja, pa je začel izdajati odločbe brez
               zakona in jih izdaja še naprej, nezakonito. S tem Združena lista in vladne stranke,
               ki to podpirajo, obremenjujejo celotno Slovenijo, ob tem pa se izgovarjajo na druge.
               Izgovarjati se na odločbo ustavnega sodišča se Združena lista in Liberalna
               demokracija enostavno ne moreta, glede na odnos teh dveh strank do drugih odločb
               ustavnega sodišča. Če bi vladne stranke spoštovale ustavno sodišče, potem danes
               odločba o mestni občini Koper ne bi ležala v predalu že vrsto let nerealizirana, za
               to se nič ne mudi. Če bi oblastne stranke spoštovale ustavno sodišče, potem ne bi
               trajalo sedem let, da se je popravil dohodninski zakon. Če bi spoštovale odločbe
               ustavnega sodišča, potem ne bi poslušali izjav, kot smo jih slišali od vodje
               poslanske skupine največje vladne stranke, da ga ni boga, ki bi ga prisilil, da
               glasuje za neko odločbo ustavnega sodišča.</p>
               <p>Torej, dejstvo je, da je tu prišlo do pravno zapletenega vprašanja, ki ga je možno
               rešiti predvsem z ustavnim zakonom. Pogoj, da ta ustavni zakon pride v proceduro, je
               to, da se umakne neustrezen tako imenovani sistemski zakon. Za to gre pri tej naši
               pobudi. Zato referendum ni potreben, če bo nekaj razuma v vladnih vrstah; če tega
               razuma ni, potem ni drugega kot neposredno odločanje ljudi, ki ga je možno izvesti
               hkrati z dnevom glasovanja za državni zbor, kar ne predstavlja dodatnih stroškov. In
               tu je na vladni koaliciji, da se odloči za tisto rešitev, za katero smatra, da je
               boljša zanjo in tudi za državljanke in državljane te države.</p>
               <p>Ker je čas nerazumno omejen, bom z uvodom nadaljeval potem, ko bo čas za
               predstavitev stališč poslanskih skupin.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Z globokim spoštovanjem, gospod Janša, pa vendar morda tudi zato, ker sem
               ženska, si marsikdo privošči izjave, ki enostavno ne držijo. Moja prisotnost na tem
               mestu ni nelegitimna. 68 poslank in poslancev mi je dalo mandat za predsedovanje
               državnemu zboru na začetku mandata. In to, kar delamo ta trenutek na ta način, ni
               nobena kršitev poslovnika. Mislim, da se trudimo v okviru poslovniških določil voditi
               seje, in tudi sama ocenjujem, da jih korektno vodim. Zato res prosim, da se v
               nadaljevanju vzdržite teh navedb, ki ne držijo, ali je pač moja dolžnost, da
               protestiram, ker niso resnične.</p>
               <p>Zahtevo je obravnaval odbor za notranjo politiko kot matično delovno telo in zboru
               predložil predlog sklepa. Prosim člana odbora, gospod Leopolda Kremžarja, da
               predstavi poročilo odbora. Izvolite.</p>
            </sp>
            <sp who="SDZ3:KremžarLeopold">

               <speaker>LEOPOLD (LEO) KREMŽAR:</speaker>

               <p>Hvala lepa. Odbor državnega zbora Republike Slovenije za notranjo politiko je na
               svoji 58. nujni seji dne 31.08.2004 obravnaval zahtevo za razpis predhodnega
               zakonodajnega referenduma o predlogu zakona o stalnem prebivanju tujcev z
               državljanstvom drugih držav, naslednic nekdanje SFRJ v Republiki Sloveniji, ki so
               imeli na dan 23.12.1990 in 25.02.1992 v Republiki Sloveniji prijavljeno stalno
               prebivališče. Zahtevo je vložila skupina poslank in poslancev. V imenu pobudnikov jo
               je dodatno obrazložil član odbora Rudolf Petan. Predstavnica zakonodajno-pravne
               službe je v svoji obrazložitvi v celoti povzela pisno mnenje te službe z dne
               31.08.2004. In sicer je povedala, da je zakonodajno-pravna služba vloženo zahtevo
               pregledala na podlagi drugega odstavka 185. člena in proučila, ali izpolnjuje vse z
               zakonom predpisane pogoje, tako kot določa poslovnik. Pri proučevanju skladnosti te
               zahteve z zakonom so upoštevali štiri že izdane odločbe ustavnega sodišča, saj se
               zahteva nanaša na predlog zakona, glede katerega so bile do sedaj vložene že štiri
               referendumske pobude. Tudi v tem primeru ocenjujejo, da se z vložitvijo zahteve
               podaljšuje protiustavno stanje, ker državni zbor še sedaj ni izvršil odločbe
               ustavnega sodišča iz aprila leta 2003.</p>
               <p>Prav tako je bilo potrebno vložitev tudi te zahteve oceniti z vidika, ali obstajajo
               tudi v tem primeru elementi zlorabe ustavne pravice do referenduma, čemur je v obeh
               dosedanjih primerih takih ocen, ki jih je državni zbor s svojim sklepom sprejel,
               pritrdilo tudi ustavno sodišče, in sicer zaradi ponavljanja vsebin in argumentov, o
               katerih je ustavno sodišče že presodilo, da so protiustavni.</p>
               <p>Na podlagi vsega navedenega zakonodajno-pravna služba ocenjuje, da glede na
               predlagano referendumsko zahtevo, upoštevaje 15. in 16. člen zakona o referendumu in
               ljudski iniciativi, ne bi bilo mogoče razpisati referenduma.</p>
               <p>Predstavnica vlade Republike Slovenije je povedala, da se vlada v celoti strinja z
               mnenjem zakonodajno-pravne službe. V razpravi je poslanec pozicije poudaril, da
               podpira mnenje zakonodajno-pravne službe in predlagal, da odbor sprejme sklep, s
               katerim bi predlagali državnemu zboru, da o referendumskem vprašanju iz navedene
               referendumske pobude ne razpiše predhodnega zakonodajnega referenduma. Poslanci
               opozicije niso podprli takšnega predloga.</p>
               <p>Po končani razpravi je odbor za notranjo politiko na podlagi 15. člena zakona o
               referendumu in ljudski iniciativi in 171. člena poslovnika s 13-mi glasovi za in
               petimi proti sprejel naslednji sklep. Tukaj moram opozoriti, da je prišlo pri pisanju
               do ene majhne napake pri datumu in ga bom prebral tako, kot bi moral biti zapisan,
               žal je napačno napisan. In sicer naslednji sklep: Državni zbor Republike Slovenije
               meni, da zahteva za razpis predhodnega zakonodajnega referenduma v zvezi s predlogom
               zakona o stalnem prebivanju tujcev z državljanstvom drugih držav naslednic nekdanje
               SFRJ v Republiki Sloveniji, ki so imeli na dan 23.12.1990 in 25.02.1992 v Republiki
               Sloveniji prijavljeno stalno prebivališče, vložena pri predsedniku državnega zbora -
               in tukaj je zdaj ta popravek z dne 26.8.2004, napačni datum je napisan torej
               26.8.2004, prvič, vsebuje vprašanje odškodnine, o katerem je ustavno sodišče
               vsebinsko že večkrat odločilo. Drugič, vsebuje neskladje med vprašanjem in
               obrazložitvijo, saj vsebina obrazložitve vodi v situacijo, ko tudi glede na vse
               dosedanje argumente, predstavljene javnosti, volivke in volivci na referendumu ne bi
               mogli točno vedeti, o čem odločajo. Državni zbor pa bi v primeru, ko bi zadevne
               zakonske rešitve na referendumu ne bile potrjene, ne imel natančnih navodil, kakšno
               ureditev sprejeti, da bo le ta v skladu z voljo, izraženo na referendumu, zato je
               vsebina vprašanja neskladna z drugo in tretjo alineo 18. člena zakona o referendumu
               in ljudski iniciativi. Tretjič, da pomeni neutemeljeno in namerno zavlačevanje
               sprejema predloga zakona s ponavljanjem podobnih vprašanj, s čimer je institut
               referenduma zlorabljen za neustavne namene. Državni zbor zato o referendumskem
               vprašanju iz navedene referendumske zahteve ne bo razpisal predhodnega zakonodajnega
               referenduma. Takšna je volja odbora.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim predstavnika vlade Republike Slovenije za predstavitev
               uvodnega mnenja. Minister za notranje zadeve dr. Rado Bohinc, izvolite.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Hvala lepa, gospa podpredsednica. Spoštovane poslanke, spoštovani poslanci! Odločbe
               se izdajajo po zakonitem postopku in imajo zakonito podlago v 8. točki odločbe
               ustavnega sodišča. To ponavljam in izkoriščam priložnost, da ponovim ponovno.</p>
               <p>Glede odločitve, ki je danes pred vami, se vlada v celoti strinja s stališčem
               zakonodajne službe parlamenta in tudi s stališčem odbora. Večkrat je v teh vprašanjih
               že bila sprejeta odločitev, v tem državnem zboru in tudi na ustavnem sodišču, zato
               pritrjujemo stališčem, da gre za zlorabo ustavne pravice do referenduma in da gre za
               podaljševanje protiustavnega stanja. Kar zadeva ureditev vprašanja odškodnin -
               tistim, ki se niso dovolj poglobili v to vprašanje, predlagam, da si pozorno
               pogledajo 19.c člen, kigovori o povračilu škode - namen sistemskega zakona v tem delu
               je omejitev odškodninske odgovornosti. Ne izključitev, ker to glede na 15. člen
               ustave ni možno. Ampak omejitev, in sicer na ugotavljanje elementov protipravnosti v
               ravnanju pravnega organa, kar je potrebno dokazati, to, da je prizadeti izkoristil
               vse pravne možnosti za ureditev svojega statusa oziroma da izpolnjuje vse z zakonom
               predpisane pogoje. Tudi sicer se odločbe izdajajo izključno ljudem, ki so že enkrat
               pridobili dovoljenje za stalno bivanje in tudi dejansko živijo v Sloveniji. To
               posebej ponavljam, namen sistemskega zakona v tem delu je omejitev odškodninske
               odgovornosti, ne glede na to, da praktično odškodninskih zahtevkov ni. Jaz sem o tem
               dal že statistiko, predlagam pa, da o tem slišite tudi kolegico ministrico za
               pravosodje, ki je o tem zbrala podatke. Podpiramo predlog odbora za notranjo
               politiko.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sledi predstavitev stališč<gap n="...."/> Ministrica, se opravičujem. Izvolite, v
               imenu vlade, mnenje, ministrica za pravosodje. Izvolite. Gospa ministrica, lahko svoj
               čas izkoristite za govornico. Prosim.</p>
            </sp>
            <sp who="SDZ3:CerarZdenka">

               <speaker>ZDENKA CERAR:</speaker>

               <p>Slovenska nacionalna stranka je 27. avgusta letos postavila ministrstvu za pravosodje
               vprašanje, koliko odškodninskih tožb je vloženih na področju izbrisanih. To je
               vprašanje, ki ga danes obravnavate. Ministrstvo sicer ni moglo poizvedeti o številu
               prek sodišč <stage xml:id="Izredna-50-2004-09-01.stage8">(to je 44 okrajnih sodišč in 11 okrožnih sodišč)</stage>. Ker pa vedno tožbe, v
               katerih nastopa država kot tožena stranka, pridejo v obravnavo generalnemu državnemu
               pravobranilcu, smo se pozanimali pri njih, in je stanje sledeče: Pred izdajo odločbe
               ustavnega sodišča sta bili vloženi dve tožbi na odškodnino, in sicer zato, ker so
               državni organi predolgo reševali prošnjo za priznanje državljanstva. Po izdaji
               odločbe ustavnega sodišča pa sta bili prav tako vloženi dve tožbi, in sicer pred
               sodiščem v Mariboru in pred sodiščem v Kopru, ena na 20 milijonov, ena na 16
               milijonov. Pravobranilstvo pa ima v obravnavi še vlogo, ki nima vseh sestavin tožbe
               in se šele presoja, kako jo bo možno okvalificirati. To so zaenkrat podatki, ki nam
               jih sporoča generalni državni pravobranilec.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo torej mnenje vlade. Zdaj sledijo predstavitve stališč
               poslanskih skupin. Najprej bo stališče poslanske skupine Slovenske nacionalne stranke
               predstavil gospod Sašo Peče. Izvolite.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Spoštovani prisotni! Zgodba o samoizbrisanih se v državnem zboru vleče nekako od
               lanskega marca, ko je ustavno sodišče posredovalo širši javnosti in nam tisto
               odločbo, s katero, vsaj v Nacionalni stranki ocenjujemo, Republika Slovenija ni bila
               zadovoljna in da je v škodo Republiki Sloveniji. V tem času, torej od marca lanskega
               leta, je v zgodbo o samoizbrisanih, v to tematiko večkrat posegla vlada Republike
               Slovenije s, po moji oceni, kaotičnimi izjavami, tako s strani Bohinca, da je za
               razrešitev tega treba sprejeti dva zakona – pozneje se je izkazalo, seveda, da to ne
               drži. Posegel je predsednik vlade Tone Rop, ki je na sestankih trdil, da je nujno
               potreben ustavni zakon, pa si je pozneje seveda premislil. In vlada je še večkrat
               tako kaotično posegala v omenjeno zadevo.</p>
               <p>Prav tako smo zakon oziroma zakone in tematiko večkrat obravnavali v okviru
               državnega zbora. Obravnavali smo same zakone, prvič, drugič, tretjič obravnavali
               pobude za referendum, navsezadnje je bilo vloženih nekaj ustavnih zakonov in podobno.</p>
               <p>Prav tako se je glede materije o samoizbrisanih večkrat vmešala tudi sodna veja
               oblasti, z navodili, s pobudami oziroma odločbami, pa tudi skupine volivcev, ki so
               zahtevali od zakonodajne in izvršne veje oblasti, da zadevo razrešijo v ponos državi,
               Republiki Sloveniji.</p>
               <p>Slovenska nacionalna stranka in nekateri drugi opozicijski poslanci smo vam večkrat
               pokazali pot. Ampak nikoli niste hoteli sprejeti poti, ki bi bila v ponos Republiki
               Sloveniji. V zgodbo se je vključevala tako strokovna kot laična javnost. Večji del
               navodil, priporočil pa je šlo v tisto smer, da bi moral ta državni zbor in pa vlada
               Republike Slovenije najti tisto rešitev, ki ne bi razvrednotila obdobja osamosvajanja
               in ki ne bi razvrednotila ljudi, ki so se borili za našo osamosvojitev, in način, ki
               ne bi nagrajeval tistih, ki so z državljanstvom špekulirali, ali pa se celo
               pridružili agresorju ob napadu na našo državo. Predvsem zaradi tega, torej zaradi
               vsesplošne vpletenosti v omenjeno zadevo, in predvsem zaradi dolgoročnosti, ko je
               vlada že zdavnaj nakazala, da ni sposobna razrešiti zadeve v nekem normalnem roku, v
               Nacionalni stranki ocenjujemo, da bi bilo smiselno in pa modro ter predvsem potrebno,
               da zadevo razreši ta državni zbor v tem mandatu, ki je sodeloval z vsemi vpletenimi.
               Ne odgovornosti prepuščati naslednjemu mandatu. Prej smo slišali, da je vprašanje
               nejasno, da slovenska izvršilna veja oblasti, torej vlada Republike Slovenije
               ocenjuje, da so slovenski volivci tako zelo neumni, da ne bodo razumeli vprašanja.
               Kako potem lahko pričakujete, da bodo novi poslanci v novem sklicu, ki se bodo s to
               materijo srečali prvič, drugič, ali pa mogoče preko časopisov, sposobni razrešiti to
               zadevo? No, predvsem zaradi tega. Najbolj pomembno pa je, da predvsem zaradi
               Republike Slovenije, zaradi državljank in državljanov to zadevo razrešimo v tem
               mesecu. Vse zakonskepodlage za ustrezno rešitev imamo v proceduri, ampak žal očitno
               to ni po volji in v prid vladi Republike Slovenije, kajti več kot očitno je, da vlada
               z ministrom Bohincem in pa predsednikom vlade gospodom Ropom zavlačuje s končno
               rešitvijo.</p>
               <p>V Slovenski nacionalni stranki smo prepričani, da je početje gospoda Bohinca, torej
               izdajanje odločb, ki je seveda v nasprotju z ustavo Republike Slovenije, ljudem, ki
               so napadali ali pa sodelovali z agresorjem, ljudem, ki niso nikoli verjeli v našo
               državo, Republiko Slovenijo, in ljudem, ki so s statusom državljanstva špekulirali,
               da je seveda neresno početje, predvsem pa neresno početje, ki gre v finančno in
               moralno škodo Republiki Sloveniji.</p>
               <p>Po naši oceni, kolikor je tudi ministrica pred menoj govorila, je seveda veliko več
               vloženih odškodninskih zahtevkov do naše države. Ministrica je pravilno ugotovila in
               pošteno povzela, da nima podatka s strani 44-ih okrajnih in 11-ih okrožnih sodišč.
               Torej podatek, ki ga je navedla, je pomanjkljiv, če upoštevamo, da večji del sodnih
               ustanov ni dal od sebe za enkrat še podatka. Torej, izvedeli pa smo, povprečje
               odškodninske vloge, oziroma tožbe napram državi, preko 10 milijonov za posamezen
               primer. Ali se vam zdi to sprejemljivo? Z 10 milijoni bomo nagradili posameznika, ki
               je ali sodeloval z agresorjem ali ni verjel ali pa si namenoma ni hotel urediti
               statusa. Vlada Republike Slovenije podpira te ljudi.</p>
               <p>V Slovenski nacionalni stranki smo vam večkrat, navsezadnje tudi v preteklih 30-ih
               dneh ponujali rešitve. Tako smo vam ponudili rešitev, ki je na dlani. Ampak še
               včeraj, ob obravnavi dnevnega reda ste to rešitev zavrnili. Državni zbor bi po naši
               oceni moral obravnavati sistemski zakon, ki je med drugo in tretjo obravnavo, na
               katerega je ustavno sodišče podalo svoje mnenje, da jev šestih točkah neustaven, in
               državni zbor bi seveda po vseh normalnih načelih moral tovrstni zakon zavreči in
               istočasno pa bi državni zbor moral sprejeti zakon, ki je prav tako vložen, ki smo ga
               vložili v Slovenski nacionalni stranki z nekaterimi drugimiposlanci in se imenuje
               ustavni zakon. Ustavni zakon, ki temelji na dobrih izhodiščih, po naši oceni petih
               kvalitetnih izhodiščih, ki poveličujejo in ki poudarjajo, da smo Slovenci, ki živimo
               v Republiki Sloveniji - ampak seveda za vas zgodba, ki bi dodatno ovrednotila ali pa
               ki bi ponovno ovrednotila in povrnila blišč osamosvajanja naše države, žal ni
               sprejemljiva in zato je danes pred nami druga možna pot. Po moji oceni sicer nekoliko
               slabša, kot tista, ki sem jo ravnokar povedal in o kateri ste imeli možnost odločati
               še včeraj, a ste jo zavrgli, to je referendumska pobuda. No, kljub vsemu jo bomo v
               Slovenski nacionalni stranki podprli, navkljub temu, da se zavedamo, da referendum ni
               prijazna oblika, kajti preveč jih je bilo zadnje leto. Ampak ta množica referendumov
               ali pa pobud za referendum je seveda posledica ignorance vladne politike in pa
               vladnih poslancev.</p>
               <p>Zavedati bi se morali, da je referendum na to tematiko, podobno tematiko bil izveden
               in da je velika večina slovenskih državljanov jasno povedala, da se ne strinja z
               načinom reševanja omenjene materije, na način, kot ga predlaga gospod Bohinc ali pa
               kot ga predlaga Vlada Republike Slovenije. Vsi vemo za izid bodočega referenduma,
               ampak to vas nič ne briga in ob tem seveda lahko razumemo reakcijo gospoda Bohinca,
               seveda samo razumemo, ne podpiramo. Če samo pogledamo, da je v obdobju osamosvajanja
               s svojimi prijatelji nasprotoval osamosvojitvi Republike Slovenije. Potemtakem
               njegovo početje, po naši oceni, sramotno početje ni v nasprotju s tem, kar ondanes
               počne. Toda, toliko bolj je sramotno početje vlade Republike Slovenije, ki ga podpira
               pri teh njegovih individualnih težnjah. V Nacionalni stranki na to ne moremo
               pristati, nismo nikoli in tudi ne bomo, ne v tem mandatu, za katerega upamo, da bomo
               razrešili materijo do konca, in ne v prihodnjem mandatu.</p>
               <p>Po drugi strani, vsaj v imenu poslanske skupine Slovenske nacionalne stranke vas s
               te govornice pozivam in vam obljubljam, da bomo poslanci v Nacionalni stranki
               umaknili podpise za referendum, v kolikor danes dobimo zagotovilo, da v tem mandatu
               zavržemo sistemski zakon in da se v tem mandatu sprejme ustavni zakon, ki je že v
               proceduri, ki čaka na to, da se zganete poslanci vladajoče večine in dvignete roke. V
               tem primeru v trenutku v Nacionalni stranki umaknemo podpis zoper referendum. Kljub
               temu, da je eden izmed govornikov pred menoj povedal, da ta referendum finančno v
               taki obliki ne bo bremenil slovenskih državljanov. Posebej pa je to zelo pomembno ob
               odgovoru, ki ga je ravnokar podala ministrica Cerarjeva, da je v povprečju višina
               tožbe do naše države med 10 in 16 milijoni slovenskih tolarjev. To je podatek, ki smo
               ga ravnokar dobili s strani vlade Republike Slovenije - kaj bi hoteli še več?
               Zakonsko materijo imajo vloženo v državnem zboru. Vsi veste, da ste v drugi obravnavi
               sistemski zakon o izbrisanih sprejeli na ta način, da ga je nemogoče spreminjati v
               tretji obravnavi. In da je vanj nemogoče vključiti komponente, ki nam jih je podalo
               ustavno sodišče. Torej, zakon je v tretji obravnavi potrebno zavreči. Odpre se pot
               zaustavni zakon, ki je prav tako vložen, s podpisi in v skladu z poslovnikom, v
               proceduri državnega zbora, ampak tudi to je nesprejemljivo.</p>
               <p>In, če sem včeraj začel z besedami, da je v naši državi po 60-ih letih uspelo nekim
               restriktivnim silam vzpostaviti neko senco nad borci NOB-ja v obdobju druge svetovne
               vojne, gospodu Bohincu in pa seveda Združeni listi je uspelo v desetih letih
               razvrednotiti osamosvojitev Republike Slovenije, uspelo nagraditi tiste, ki so
               Slovenijo obranili in jo naredili samostojno, in gospodu Bohincu je v desetih letih
               uspelo razvrednotiti po naši oceni dobršnji del pojma Republika Slovenija. Jaz na
               vladno politiko seveda nisem ponosen, lahko pa zagotovim, da nacionalna stranka bo
               vedno tako kot do sedaj zagovarjala ideje Slovenije. Slovenijo imamo samo eno in še
               tako pomembno je, da v tem trenutku, ko smo se vključili v tiste evropske
               integracije, ki načenjajo naš bit, žal, načenjajo, je bilo zelo pomembno, da se
               zavedamo, da smo Slovenci, da imamo svojo zgodovino in da ne smemo popustiti
               individualnim težnjam gospoda Bohinca za izničitev vsega tega. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Združene liste socialnih demokratov bo
               predstavil gospod Miran Potrč. Izvolite.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! Žal državnemu zboru v tem mandatu doslej
               ni uspelo razrešiti enega od vprašanj, ki smo ga v tem državnem zboru vse stranke
               podedovale še iz časov vladavine Demosa, ki je takšno stanje zakrival. Žal govorim
               zato, ker bi taka rešitev bila dostojna do manj kot 0,8% ljudi, ki živijo v
               Sloveniji, ker bi bila sprejemljiva za evropsko prakso uveljavljanja človekovih
               pravic, saj smo dobili jasna opozorila od vseh institucij iz Evrope, ki to
               problematiko obravnavajo, in ker bi bilo to korektno do vsebine odločitev ustavnega
               sodišča.</p>
               <p>Jaz tudi iz današnje razprave razumem, da takšen razumen dogovor na žalost ni bil
               mogoč. Če se namreč razumen dogovor poskuša uveljavljati z lažmi, z izrecnimi
               neresnicami, potem je dogovor težko doseči. In prav gotovo je laž, da Združena lista
               poskuša na kakršen koli način omalovaževati osamosvojitev, saj je pri vseh
               odločitvah, ki so bile za osamosvojitev sprejete, sodelovala in soglasno glasovala.
               Poleg tega so mnogi njeni pripadniki tudi takrat v stranki bili aktivni udeleženci
               oboroženega odpora zoper agresijo na Slovenijo. Zato, kdorkoli, ki ga takrat nikjer
               ni bilo, ne more takšnih laži lansirati.</p>
               <p>Drugo, ni mogoče doseči dogovora o tem, če se govori o posledicah zakona, ki niso
               resnične. Niti da se bo dajal kakršenkoli privilegij komurkoli niti da so bodo
               omogočale enormne odškodnine, niti da se ne bo upoštevalo, da nimajo pravice biti kot
               izbrisani z vrnitvijo stalnega bivališča uveljavljeni je tisti individualno, ki niso
               bili ves čas tukaj, ki se niso potrudili, da bi svoje pravice uveljavili ali ki so
               organizirano delovali proti interesom slovenske države, tudi v času osamosvajanja.</p>
               <p>Vse to so vsebinske rešitve, ki jih vsi sprejemamo. In zaradi tega, ker ni bilo
               podlag za pošten razgovor, je bilo v Združeni listi socialnih demokratov tudi mnenje,
               da je na žalost bolje ostati optimist in ne pričakovati, da se – zdaj bom jaz
               uporabil izraz, ki ga uporablja običajno opozicija – izsili ena ali druga rešitev, z
               zavestjo, da ena ali druga rešitev v tem mandatu ne more biti dokončno sprejeta. In
               da je zato bolje ostati optimist in pričakovati, da nas bo morda vse – nikogar ne
               obtožujem - vse srečala pamet po novih volitvah in da bomo pripravljeni mirno sesti
               in oblikovati rešitev, ki jo bo mogoče uveljaviti, zaradi nas, ves čas tudi z
               ustavnim zakonom, tudi s potrebno dvotretjinsko večino, vendar ne z izsiljenim
               ustavnim zakonom, tako kot je ni mogoče z izsiljenim odločanjem, da poenostavimo, v
               tretji obravnavi tega zakona niti z odločanjem na referendumu o vprašanju, o katerem
               bi bilo že odločeno ali pri čemer bi odločali o človekovih pravicah, o čemer ne
               moremo odločati.</p>
               <p>Zato bi rad poudaril, da je mnenje Združene liste socialnih demokratov, da je najbolj
               razumno sprejeti odločitev, ki je predlagana, da je ta odločitev skladna z vsem, o
               čemer je že štirikrat moralo, o isti temi, odločati ustavno sodišče – gre namreč za
               peto sorodno, podobno ali približno enako zahtevo, enkrat v obliki pobude, enkrat
               direktno v obliki zahteve. Ni dvoma, da je želja predlagateljev, da zakon v
               predlagani vsebini ni sprejet, to so ničkolikokrat povedali. Ni dvoma, da je želja
               predlagateljev, da se najdejo rešitve, ki bodo v nasprotju z odločbo ustavnega
               sodišča, kar so tudi ničkolikokrat povedali, in je ustavno sodišče že presojalo. Ni
               dvoma, da gre za ponovno željo po zavlačevanju dokončne odločitve, ker, gospe in
               gospodje, vsi vemo, govoriti o tem, da bi tudi eventualni referendum 3. oktobra, ki
               ga praktično zaradi neustreznega predloga, ki ni sklepčen, ki je nasproten s
               predlogom in obrazložitvijo in podobno, kar smo vsi uspeli prebrati, da jaz ne
               govorim, sploh ni mogoče do konca mandata opraviti. Ker tudi če bi bil referendum
               sprejet, je potem, vemo vsi, v letu dni dolžnost državnega zbora, da uredi. Potem, če
               bi uredil kakorkoli, je pa še vedno možen referendum o samem zakonu, ustavna presoja
               in podobno. In ne imeti za norce državljanke in državljane in govoriti, da se da to v
               tem mandatu narediti, ker je to neumnost in laž. Lepo vas prosim! Imamo različne
               interese in želje, prav je, da jih pošteno povemo, samo ne govoriti, da vi želite
               rešiti problem. Ta problem, na žalost, ob tem, ko ste vi zahtevali, ne mi, da mora
               biti v zvezi z referendumi pet izrednih sej državnega zbora – nismo jih zahtevali mi,
               vi ste pet pobud in zahtev vložili. Ne se delat norca, to je skrajni cinizem in laž,
               gospod Janša! Mi smo morali o tem odločati na izredni seji, saj je bil predlog dan.
               Ali bi želeli, da tega ne damo na izredno sejo in da se lahko sklicujete, da se spet
               krši poslovnik ustava in ne vem kakšne pravice? To je laž, in na tej podlagi
               kvalificirano in korektno odločanje ni mogoče. Zato je po našem mnenju prav, da se
               odločanje o referendumu in odločanje o vsebinskem vprašanju odloži, v upanju, da
               začnemo razpravo, lahko, o ustavnem zakonu, vendar začeti jo moramo in ugotoviti, kje
               so razlike v pogledih.</p>
               <p>Te razlike pa so, da eni menimo, da je treba najti rešitev, ki bo spoštovala vse
               pridobitve Slovenije, ki ne bo obremenjevala davkoplačevalcev, ki bo pa skladna s
               pravnim sistemom in človekovimi pravicami. Drugi pa menite, da je ustavni zakon
               potreben zato, da briskiramo - koliko? - šest, sedem, osem odločitev ustavnega
               sodišča in ne želite pravne države. Diskusijo o tem moramo začeti in razumno najti
               sprejemljive rešitve. Dokler teh ne bo, je prav, da tega ne prejudiciramo z
               odločitvami na referendumu. In je tudi prav, da realno povemo, da ni mogoče
               pričakovati uveljavitve zahtev, ki jih zahtevate vi. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske ljudske stranke bo predstavil gospod
               Franci Rokavec. Izvolite.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za besedo, gospa predsedujoča. Spoštovane poslanke in poslanci. Ministrica in
               minister!</p>
               <p>Slovenska ljudska stranka vztraja v prepričanju, da bomo ustrezno in samo dokončno
               lahko uredili problematiko izbrisanih s sprejemom ustreznega ustavnega zakona, ki bo
               pa seveda imel tudi podlago na že jasno izraženi volji volivk in volivcev na
               referendumu 4. aprila letos. Namreč, v tem zakonu je seveda potrebno ustrezno rešiti
               tudi problem dopolnilnih odločb, ki jih je minister izdajal do sedaj brez zakonske
               podlage in seveda proti odločitvi volivk in volivcev na referendumu.</p>
               <p>V zakonu je potrebno določiti tudi pravne posledice in učinke takih odločb.
               Poudarjamo, da je pri tem potrebno obravnavati vsak primer posebej, ugotoviti
               dejansko stanje. Priznanje statusa za nazaj pa je mogoče samo iz določenih
               utemeljenih razlogov posameznika.</p>
               <p>Slovenska ljudska stranka vztraja v zahtevi, da ne morejo pridobiti dovoljenja za
               stalno prebivanje tisti, ki so delovali proti osamosvojitvi in vrednotam,
               pridobljenim z osamosvojitvijo Slovenije. Nesprejemljivo je, da bi osebe, ki so
               streljale na naše vojake, na naše državljane sedaj od države dobile kakršnokoli
               odškodnino, kaj šele tudi status. Zato podpiramo možnost, da se sistemski zakon
               umakne iz postopka in seveda referendum ne bo potreben. Vendar ob tem pa je seveda
               nesprejemljivo stališče zakonodajno-pravne službe in tudi koalicije, da se seveda s
               ponovnimi referendumskimi pobudami podaljšuje neustavno stanje. Neustavno stanje v
               tem trenutku podaljšuje koalicija sama, ker ne želi v tem zelo občutljivem
               predvolilnem obdobju reševati tega vprašanja. Zakaj? Zato, ker je seveda to eno od
               elementarnih vprašanj, ki seveda zahtevajo posebno občutljivost državljank in
               državljanov in seveda se koalicija v tem trenutku v tem obdobju noče jasno izjasniti,
               kakšna bo njihova končna odločitev, če bi seveda slučajno še imeli zaupanje volivk in
               volivcev. Jaz upam, da verjetno ne. Ker v nasprotnem primeru seveda bodo odločitve
               znane. Ne bo spoštovala volje ljudi, ki je bila že enkrat jasno izražena, in seveda
               tudi ne spoštovala enega od temeljnih interesov Slovenk in Slovencev, državljank in
               državljanov te republike, ki je bil seveda dogovorjen ob osamosvojitvi naše države.
               Tukaj menim, da je bolj ključno vprašanje, zakaj ne pride do temeljnega dogovora, ker
               je potrebno seveda spremeniti koncept reševanja vprašanja tako imenovanih izbrisanih.
               Vemo, da so v tem postopku zagrešile vse tri vejeoblasti, od ustavnega sodišča, vlade
               Republike Slovenije in tudi tega državnega zbora. Vendar samo na podlagi ljudske
               volje, ki je bila jasno izražena, in s potrebnim ustavnim zakonom, ki bi seveda
               sledil tej izraženi volji na referendumu, se seveda lahkoreši to vprašanje. V
               nasprotnem primeru sem prepričan, da se bo politika v naši državi vedno seveda vrtela
               v začaranem krogu, ki pa seveda ne bo v ponos naši državi.</p>
               <p>In seveda sedaj konkretno na predlagano referendumsko pobudo. Seveda je
               nesprejemljivo, da je tukaj, kakršen je predlog odbora za notranjo politiko, da se to
               referendumsko vprašanje zavrne, brez seveda predhodne možnosti, ki jo narekuje 15.
               člen zakona o referendumu in ljudski iniciativi in ki pravi, da se seveda pobudnike
               ob nejasnem referendumskem vprašanju pozove, da svoje referendumsko vprašanje
               dopolnijo ali pa seveda spremenijo. In še enkrat, bom citiral 15. člen zakona o
               referendumu in ljudski iniciativi, ki pravi: <q>"Če državni zbor meni, da v zahtevi za
               razpis referenduma ni jasno izraženo vprašanje, ki naj bo predmet referenduma, ali če
               zahteva ni obrazložena, pozove predstavnika predlagatelja, oziroma pobudnika zahteve,
               naj jasno opredeli vprašanje, oziroma dopolni zahtevo z obrazložitvijo."</q> Odločba
               ustavnega sodišča, drugi odstavek, Uradni list, številka 13-662/95 seveda pravi: <q>"Če
               predstavnik predlagatelja oziroma pobudnik zahteve vztraja pri vprašanju iz
               prejšnjega odstavka ali če ne dopolni zahteve z obrazložitvijo, lahko državni zbor
               odloči, da referenduma na razpiše."</q> Vendar v tem konkretnem primeru seveda državni
               zbor ni pozval pobudnikov, da bi spremenili ali dopolnili referendumsko vprašanje. To
               je bilo izpostavljeno že najmanj pri dveh takih predlogih. Se pravi zavestno se gre v
               kršitev postopka, o katerem jasno govori 15. člen zakona o referendumu in ljudski
               iniciativi. Zato gospe in gospodje iz vladajoče koalicije, prosim, najprej seveda
               opravite svoj posel tako, kot je potrebno, kot ga tudi nalaga zakon, šele potem
               seveda si privoščite sprejem takega sklepa. Ker eklatantno kršite zakon o referendumu
               in ljudski iniciativi.</p>
               <p>Seveda, sedaj za na konec. Prepričan sem, da je v interesu, in tako meni tudi
               poslanska skupina Slovenske ljudske stranke od vsega začetka, da je v interesu volivk
               in volivcev, da vsaka politična stranka in vsak kandidat jasno pove svoje stališče
               prav v tem času, pred volivkam in volivci, kako želi reševati vprašanje izbrisanih in
               lahko je to obdobje čas, da se seveda politika strne in seveda sprejmemo ustrezni
               ustavni zakona. Na ta način seveda referendum ne bo potreben. V nasprotnem primeru,
               menimo, je najbolj primerno, da se seveda skupaj z volitvami v državni zbor da v
               presojo tudi sistemski zakon volivkam in volivcem. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanskega kluba Liberalne demokracije Slovenije bo predstavil
               gospod Dorijan Maršič. Izvolite.</p>
            </sp>
            <sp who="SDZ3:MaršičDorijan">

               <speaker>DORIJAN MARŠIČ:</speaker>

               <p>Hvala, gospa podpredsednica. Spoštovane kolegice in kolegi, spoštovani predstavniki
               vlade! V poslanskem klubu LDS se predvsem sprašujemo, zakaj se moramo en mesec pred
               volitvami ponovno ukvarjati s problemom izbrisanih. Odgovor je na dlani.</p>
               <p>Več kot očitno je tudi po včerajšnji razpravi, da so v SDS in Novi Sloveniji prišli
               do spoznanja, da z vloženo interpelacijo ne bodo dosegli želenega učinka, da je vlada
               pripravila dobre odgovore in z argumenti zavrnila očitke. Vlada ima torej kaj
               povedati o svojem delu v preteklem mandatu.</p>
               <p>Ker torej argumentov ni, so se v opoziciji odločili za novo referendumsko pobudo, za
               katero pa se ve, da če bi se referendum zgodil, bi se o odločitvi moral predvsem
               ukvarjati naslednji mandat državnega zbora, in ker ljudje referendumov ne marajo, so
               jih naveličani, si v opoziciji očitno želijo čim manjšo udeležbo na naslednjih
               državnozborskih volitvah.</p>
               <p>Tokratna referendumska zahteva je že peta referendumska pobuda, ki je bila v zadnjega
               pol leta vložena na sistemski zakon o izbrisanih. Zadnjo, četrto referendumsko pobudo
               je v državni zbor 21. maja vložil član izvršnega odbora SDS Branko Grims in se je
               nanašala na vprašanje odškodnine izbrisanih in revizijo odločb o stalnem prebivanju.
               Državni zbor je zahtevo zavrnil, vendar se je Grims pritožil na ustavno sodišče, ki
               je pa nato 8. julija potrdilo odločitev državnega zbora. Še pred omenjeno pobudo so
               bile v državni zbor vložene še tri referendumske pobude, in sicer dve pobudi
               koalicije Slovenija in ena skupina volivk in volivcev s prvopodpisano Sandro Letica,
               sicer članico podmladka SDS. Ob tem smo mesece in mesece poslušali laži in zavajanje
               javnosti, predvsem glede odškodnin, in poslušali smo tudi nesprejemljive
               diskreditacije ustavnega sodišča. Opozicija očitno znova želi na temo izbrisanih, ki
               je delila politične stranke in ljudi v Sloveniji, kovati predvolilne točke.</p>
               <p>Predlagana zahteva ni način za reševanje problemov izbrisanih, temveč gre le za
               ponovno politiziranje tega vprašanja na nesprejemljiv način. V LDS smo si vseskozi
               prizadevali, da bi skladno z odločbo ustavnega sodišča uredili položaj in pravice
               izbrisanih, predlagatelji zahteve pa so se ves ta čas trudili, da bi z onemogočanjem
               delovanja v državnem zboru in s stalnim razpisovanjem referendumov onemogočili
               rešitev tega vprašanja. Predlagatelji zahteve problema ne želijo rešiti, temveč le
               ponovno zaplesti. Ob samihformalnih vprašanjih se nam zamegljuje spomin glede
               vsebine. Ponovno velja poudariti, da gre za zakon, ki ga sprejemamo s ciljem, da
               odpravimo protiustavno stanje, ki vlada v naši državi na tem področju. Ta zakon ni
               produkt arogance vladnih strank, ampak je njegova vsebina, kompromis, in ta zakon
               dejansko odgovarja na vsa vprašanja, o katerih isti predlagatelji volivke in volivce
               prepričujejo, da jih nočemo ustrezno rešiti oziroma celo, da jih rešujemo v škodo
               slovenskih državljank in državljanov. Poslankein poslanci Liberalne demokracije
               Slovenije si s polno odgovornostjo prizadevamo, da ravnamo v skladu z ustavo in
               zakoni, ki veljajo v tej državi. Predvsem si želimo, da zakonodajno funkcijo, ki so
               nam jo volivke in volivci zaupali, opravljamo odgovorno tudi tokrat, ko mogoče komu
               ni všeč. In seveda želimo braniti tudi državni zbor kot institucijo, ki se znova in
               znova izrablja za namene, ki niso v skladu z ustavo in zakoni. V tem primeru gre še
               za eno od številnih zahtev za razpis predhodnega zakonodajnega referenduma o zakonu o
               stalnem prebivanju tujcev z državljanstvom drugih držav naslednic nekdanje SFRJ v
               Republiki Sloveniji, ki so imeli na dan 23.12.1990 in 25.2.1992 v Republiki Sloveniji
               prijavljeno stalno prebivališče oziroma o tako imenovanem sistemskem zakonu o
               izbrisanih.</p>
               <p>Kar se odškodnin tiče, sta tako vlada in tudi strokovna javnost enotnega mnenja, da
               so morebitni odškodninski zahtevki iz naslova izbrisa ali zastarani ali pa
               nedokazljivi z vidika vzročne zveze med izbrisom in zatrjevano škodo. Pa kljub temu
               zakon, zaradi pretiranih pogledov na to vprašanje, predvsem v strankarskem
               usklajevanju določa ureditev o povračilu škode. Posebna ureditev k splošnim pravilom
               obligacijskega prava se ukvarja predvsem z dodatnimi predpostavkami
               odškodninskeodgovornosti za izbrisane. Dodatno k splošnim pravilom obligacijskega
               prava zakon šteje, da predpostavke za odškodninsko odgovornost niso izpolnjene tudi
               če morebitni oškodovanec ne izpolnjuje z zakonom predpisanih pogojev za priznanje
               stalnega prebivanjaod 25.2.1992 dalje, ali v skladu s splošnimi pravili o dolžnem
               ravnanju oškodovanca, če ni izkoristil vseh pravnih možnosti v skladu s takrat
               veljavnima zakonoma o tujcih ter o urejanju statusa državljanov v Republiki
               Sloveniji. Predpostavke za odškodninsko odgovornost tudi niso izpolnjene, če škoda ni
               posledica protipravnega ravnanja upravnega organa, kar pomeni, da je protipravnost
               delovanja upravnega organa treba posebej dokazovati. Zakon predpostavlja splošne
               zastaralne roke, določi, da pravica zahtevati odškodnino od države zastara v
               zastaralnih rokih, določenih s predpisi, ki urejajo obligacijska razmerja.
               Uveljavitev zakona nima vpliva na potek teh rokov.</p>
               <p>Zakon ima še eno posebno določbo, ki jo je šteti kot <q>"lex specialis"</q> glede na
               ureditev nepremoženjske škode po obligacijskem zakoniku. Določa namreč, da se v
               morebitnih škodnih primerih iz naslova izbrisa nepremoženjska škoda ne prizna.
               Vprašanje odškodnin je povezano z dejanji in ravnanji posameznikov, določa pa zakon
               tudi, da se nepremoženjska škoda v denarju ne prizna. Iz navedenega jasno izhaja, da
               ima ta zahteva oziroma referendumsko vprašanje, o katerem razpravljamo danes, sledeče
               značilnosti, ki jih ugotavlja ne samo zakonodajno-pravna služba temveč tudi večina
               članov in članic in članov odbora za notranjo politiko.</p>
               <p>Prvič, referendumsko vprašanje vsebuje vprašanja odškodnine, o katerih je ustavno
               sodišče vsebinsko že večkrat odločilo.</p>
               <p>Drugič, vsebuje neskladje med vprašanjem in obrazložitvijo, saj vsebina obrazložitve
               sodi v situacijo, ko tudi glede na vse dosedanje argumente, predstavljene v javnosti,
               volivke in volivci na referendumu ne bi mogli točno vedeti, o čem odločajo. Državni
               zbor pa v primeru, ko bi zadevne zakonske rešitve na referendumu ne bile potrjene, ne
               bi imel natančnih navodil, kakšno ureditev sprejeti, da bo le-ta v skladu z voljo,
               izraženo na referendumu. Zato je vsebina vprašanja neskladna z drugo in tretjo alineo
               18. člena ZRLI.</p>
               <p>Tretjič, pomeni neutemeljeno in namerno zavlačevanje sprejema predloga zakona s
               ponavljanjem podobnih vprašanj, s čimer je institut referenduma zlorabljen za
               neustavne namene.</p>
               <p>Zato, spoštovane kolegice in kolegi, pričakujemo, da bo državni zbor te navedbe
               temeljito pretehtal in odločil, da se referendum tudi v tem primeru ne razpiše, ker
               je vprašanje nejasno, institut referenduma pa s strani istih predlagateljev
               zlorabljen. Tako smo ocenili, ker se čutimo onemogočene v svoji zakonodajni funkciji,
               in tudi v korist ljudi, ki hodijo odločat na referendum, smo dolžni pri vsakem
               referendumskem vprašanju preveriti in pretehtati, ali je vprašanje jasno, ali je
               obrazloženo, ali morebiti ni v neskladju z ustavo in v tem primeru tudi, ali nismo v
               svoji zakonodajni funkciji zaradi tega, ker isti predlagatelji vlagajo enake pobude,
               onemogočeni. To je naša dolžnost, ki jo bomo odgovorno izpolnili. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske demokratske stranke bo predstavil
               gospod Janez Janša. Izvolite.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Spoštovane kolegice in kolegi! To, kar je danes pred nami kot predlog sklepa, je
               enostavno ustavni udar. Česa takšnega nismo pričakovali niti sredi in še manj ob
               koncu mandata, kajti državni zbor tu hoče z navadno večino preglasovati tisto, kar
               piše v ustavi, ki je bila sprejeta z dvotretjinsko večino. Ustava v 90. členu zelo
               jasno in nedvoumno pravi, in tega ne more spremeniti nobeno mnenje zakonodajno-pravne
               službe, naslednje: <q>"Državni zbor lahko razpiše referendum na svojo pobudo, mora pa ga
               razpisati, če to zahteva najmanj tretjinaposlancev, državni svet ali 40.000
               volivcev."</q> Mora pa ga razpisati, pravi ustava, in vi bi zdaj z navadno večino
               zavrnili to, kar pravi ustava, ki je bila sprejeta z dvotretjinsko večino.</p>
               <p>15. člen zakona o referendumu in ljudski iniciativi, na katerega se sklicujete,
               dopušča samo dve možnosti državnemu zboru, ki sta predvideni za varstvo korektnosti
               postopka. Prva možnost je, da državni zbor, če meni, da zahteva ni ustavna, pošlje to
               zahtevo v presojo ustavnemu sodišču. Druga možnost je, da če državni zbor meni, da
               zahteva ni jasna, da zahteva od predlagateljev, da zahtevo dopolnijo. Samo ti dve
               pravni možnosti sta v zakonu. Ustava pa pravi, da državni zbor mora razpisati
               referendum. Vi pa tukaj predlagate sklep, ki naj bi bil sprejet z navadno večino,
               dase referendum razpiše. To je ustavni udar. To je nekaj, česar si večina v nobenem
               parlamentu ne more privoščiti - z navadno večino preglasovati ustavo. Predlagam, da
               zajamete sapo in še enkrat razmislite, kaj počnete. Če bo to postalo pravna praksa,
               če boste to danes izglasovali, se to lahko kadarkoli ponovi. Morda tudi takrat, ko
               boste vi predlagali kakšno zahtevo. Saj življenje ne bo končano s tem sklepom.
               Razmislite, kaj počnete s takšnim glasovanjem in s takšnim odločanjem za pravno
               prakso in za kvaliteto pravnega reda v Sloveniji v prihodnje. Saj se življenje ne bo
               končalo 3. oktobra z volitvami, katerih se očitno tako bojite in predlagate sedaj
               protiustavne sklepe.</p>
               <p>Kar se tiče upravičenosti te zahteve, ki je vezana izključno na ureditev odškodnin v
               tem tako imenovanem sistemskem zakonu, moram reči, da ne verjamemo tem zatrjevanjem,
               ki so bila dana v zadnjem času s strani vladnih strank, češ da ne bo nobenih
               odškodnin. V uradnem stališču, ki je bilo predstavljeno v imenu poslanske skupine
               Liberalne demokracije na 30. seji državnega zbora pred slabim letom, je največja
               vladna stranka predstavila naslednje stališče glede odškodnin: <q>"Zakon, ki je pred
               nami,"</q> so rekli v LDS, <q>"moramo sprejeti. Človekove pravice in svoboščine tako
               imenovanih izbrisanih, ki jih moramo varovati, nimajo cene. V naši državi ne bomo
               zagovarjali sporočil, ki v javnosti zbujajo strah, ki spodbujajo sodobne oblike
               nestrpnosti."</q> To je bilo stališče poslanske skupina Liberalne demokracije v zvezi z
               odškodninami izbrisanih. Njihove pravice nimajo cene. Stališče te iste stranke, ko
               smo mi predlagali odškodnine vdovam in otrokom padlih v vojni za Slovenijo, pa je
               bilo naslednje. Predstavil ga je takratni minister Kopač, ki je bil poslanec oziroma
               poslanec LDS, sedanji minister Kopač. Rekelje: <q>"Zneski, ki jih vi predlagate, so po
               moje izven razumnih rokov v teh zadevah. Vsaka taka uzakonjena pravica potegne za
               seboj val drugih zahtev, ki se jim je potem težko zoperstaviti."</q> Liberalna
               demokracija je drastično znižala odškodnine svojcem padlih v vojni za Slovenijo.
               Drastično. Ko pa smo obravnavali zakon o izbrisanih, pa je bilo uradno stališče
               Liberalne demokracije, da pravice in svoboščine izbrisanih nimajo cene.</p>
               <p>Danes zaradi bližine volitev govorijo, da odškodnin ne bo, hkrati vlada govori, da
               se strinja z mnenjem zakonodajno-pravne komisije, v katerem pa piše, da odškodnin ni
               možno izključiti. Po podatkih, javno objavljenih z dne 1. aprila letos, je bilo
               vloženih za več kot milijardo odškodninskih zahtevkov. Za več kot milijardo
               odškodninskih zahtevkov! V tej isti dvorani je pravni zastopnik izbrisanih, nekdanji
               ustavni sodnik Matevž Krivic, 12. januarja letos izjavil naslednje: <q>"Jasno je seveda,
               da država odškodnin za škodo, ki se je nabirala 12 let, ne more izplačati iz enega
               letnega proračuna. Potrebno bo več proračunov, da bomo to pokrili."</q> Nekdanji ustavni
               sodnik, pravni zastopnik izbrisanih. Predsednik društva tako imenovanih izbrisanih -
               tistih 200, ki so običajno protestirali, očitno ni več v Sloveniji, so šli nazaj v
               Banjo Luko in Srbijo, morda bodo spet prišli za kakšen protest ali po odločbe, ki jih
               izdaja gospod Bohinc - , ampak Aleksander Todorović, predsednik društva tako
               imenovanih izbrisanih, ki ima urejen status v Sloveniji, je v prvi polovici
               letošnjega leta na POP TV dejal naslednje: <q>"Slovenskega državljanstva nisem hotel
               zato, ker je Slovenija necivilizirana država. Pričakujem, da mi bo Slovenija
               izplačala odškodnino, ker me je izbrisala."</q> In vi tukaj govorite, da ni zahtevkov, da
               ne bo nobenih odškodnin, hkrati pa ste še pol leta nazaj govorili, da njihove pravice
               nimajo cene. Ko pa je šlo za odškodnine svojcem padlih v vojni za Slovenijo, ste jih
               drastično omejili in so imeli prekleto ceno.</p>
               <p>Dejstvo je, da smo mi predlagali neko razumno pot za reševanje tega problema. Od
               samega začetka je jasno, da te situacije ne bo možno rešiti z zakonom, kakršnega ste
               predlagali; če bi verjeli v to, bi ga najbrž tudi sprejeli. Govoriti, da mi
               podaljšujemo neustavno stanje - cinizem brez primere, vladna koalicija ima večino v
               tem parlamentu, zakon čaka na tretje branje že pol leta, pa ga niste sprejeli. S tega
               vidika vi podaljšujete neustavno stanje, vi zavlačujete to proceduro, mi smo jo
               želeli tukaj pospešiti, vemo pa, da z zakonom, ki je predlagan, tega dokončno ni
               možno rešiti. Če steres za to, da ni odškodnin, če ste res za to, da se ločijo
               upravičeni od neupravičenih primerov, potem je tukaj ponudba, ki je zelo velikodušna.
               Predlagali smo ustavni zakon, ki omogoča ločevanje upravičenih od neupravičenih
               primerov, ki izključuje nematerialno odškodnino, ki omejuje odškodnino pri eventualno
               upravičenih primerih, ko gre za materialno odškodnino, ki jo po mnenju
               zakonodajno-pravne komisije, kot pravite, ni možno izključiti, čeprav pravite, da jih
               ne bo - po drugi strani za volivce. In ustavni zakon omogoča tudi revizijo nezakonito
               izdanih odločb, ki jih izdaja ministrstvo za notranje zadeve. In tukaj smo pri
               stvari, ki seveda dodatno sili k temu, da se problem čimprej reši. Kajti, minister se
               je pohvalil, potem ko nam je očital, da izbrisanih nismo uvrstili v interpelacijo, da
               je izdal 4.000 nezakonitih odločb. Mi smo o tem dobili uradne podatke na ministrstvu
               za notranje zadeve, iz katerih izhaja, da minister šteje za vročene tiste odločbe, ki
               jih nihče ne dvigne na pošti. Naslovnik dobi obvestilo, ker ga ni doma, ker ga pač
               tam ni - in ga najbrž deset let ni, nekaterih - , potem mu to pustijo na pošti in če
               v petnajstih dneh ne dvigne tega obvestila, se smatra, gospod Bohinc smatra, da je
               tista odločba vročena. Skoraj 500 takšnih tako vročenih odločb imajo. Povratnice so
               se vrnile, naslovnik ni sprejel pošiljke, ampak on smatra, da je to vročeno. Pošilja
               se odločbe na naslove iz leta 1990 ljudem, ki jih ni več, ljudem, ki prihajajo po te
               odločbe potem iz Banja Luke, pa iz Srbije, gredo nazajin bodo ponovno prišli v
               Slovenijo po volitvah, če bo ista oblastna koalicija še naprej na oblasti, in bodo
               takrat vlagali visoke odškodninske zahtevke. In takrat bomo spet poslušali stališče
               izpred pol leta največje vladne stranke, da njihove pravice nimajo cene.</p>
               <p>Zdaj pa so malo obrnili ploščo, glede na to, da so volitve in <gap n="..."/><stage xml:id="Izredna-50-2004-09-01.stage9">/Opozorilni znak za
               konec razprave./</stage><gap n="..."/> in glede na to, da je 95% volivk in volivcev na referendumu, ki
               je imel višjo udeležbo kot evropske volitve, zavrnilo takšno reševanje tega problema.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Demokratične stranke upokojencev Slovenije bo
               predstavil gospod Vojko Čeligoj. Izvolite.</p>
            </sp>
            <sp who="SDZ3:ČeligojVojko">

               <speaker>VOJKO ČELIGOJ:</speaker>

               <p>Hvala lepa za besedo. Spoštovani gospod minister, kolegice in kolegi.</p>
               <p>Poslanska skupina Demokratične stranke upokojencev bo podprla sklep odbora za
               notranjo politiko, da državni zbor ne razpiše predhodnega zakonodajnega referenduma o
               predlogu zakona o stalnem prebivanju tujcev z državljanstvom drugih držav naslednic
               nekdanje SFRJ v Republiki Sloveniji, ki so imeli na dan 23.12.1990 in 25.2.1992 v
               Republiki Sloveniji prijavljeno stalno prebivališče.</p>
               <p>V poslanski skupini soglašamo z mnenjem, ki ga je predstavila zakonodajno-pravna
               komisija, v katerem ocenjuje, da vložitev zahteve za razpis predhodnega zakonodajnega
               referenduma pomeni nadaljevanje podaljševanja protiustavnega stanja. Nikakor ne
               moremo pristati, da bi razpisovali referendum o zadevi, za katero je ustavno sodišče
               predhodno že večkrat presodilo in odločilo, da je protiustavno. Ustvarjanje
               protiustavnih stanj, kot ga pomeni navedena zahteva za razpis predhodnega
               zakonodajnega referenduma, po mnenju poslanske skupine ne sme biti sredstvo volilne
               kampanje. Čas je, da spoštujemo odločitve ustavnega sodišča o navedenem problemu in
               da zaključimo nenehno zlorabljanje že v osnovi rešene problematike. Prepričani smo,
               da za pravno državo ni dopustno neutemeljeno in namerno zavlačevanje sprejemanja
               predloga zakona s ponavljanjem podobnih vprašanj. Čas bi že bil, da bi v politični
               igri prenehali s politiko zlorabljanja ustavnih institutov oziroma njihovega
               upoštevanja v odvisnosti potreb dnevne politike.</p>
               <p>Kot smo že omenili, iz navedenih razlogov bo poslanska skupina Demokratične stranke
               upokojencev podprla sklep odbora za notranjo politiko, da ne razpiše predhodnega
               zakonodajnega referenduma. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In še zadnje stališče. To je stališče poslanske skupine Nove Slovenije,
               ki ga bo predstavil gospod Janez Drobnič. Izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo, predsedujoča. Spoštovane kolegice in kolegi.</p>
               <p>Najprej je treba povedati, da vladajoča koalicija, pa tudi vlada oziroma ministrstvo
               v zadnjem času sistematično krši zakone, ustavo, pa tudi poslovnik. Spoštovana
               predsednica, že sklic in določitev časovnih omejitev za to točko dnevnega reda je
               bila v neskladju s 67. členom poslovnika državnega zbora, kjer jasno piše, da čas za
               razpravo ne more biti krajši od 20 minut. Sicer pa bi morali omogočiti vsakemu
               poslancu 5 minut. Ne glede na to, da ste to kršili, bomo v tem kratkem času povedali
               tisto, kar je potrebno, ker marsikaj je bilo že povedano.</p>
               <p>V tem primeru se krši tudi 90. člen ustave, v primeru odločanja o predlogu sklepa.
               Najprej, da je to neustavno vprašanje oziroma neustavna odločitev. Referendumsko
               vprašanje se nanaša na zakon in če se nanaša na zakon in je samo vprašanje, ali se
               uredi tako, kot je v njem predlagano, potem ne more biti vprašanje neustavno. Ne more
               biti, ali je tako? V nasprotnem primeru je dikcija zakona neustavna. In naslednje, če
               trdite, da je nejasno, potem je tudi ta zakon, ki ste ga pripravili do drugega branja
               oziroma tretjega branja, nejasen in ga ljudje ne razumejo. Torej, gospod minister in
               predstavniki koalicije, tudi temu pritrjujete, da je nejasno. Toda vi se zavedate, da
               je jasno, tako kot se državljani jasno zavedajo, kakšne bodo posledice tega – na
               podlagi razprav, vloženih zahtevkov in še česa drugega.</p>
               <p>V poslanski skupini Nove Slovenije smo želeli to vprašanje rešiti, zato smo
               podpisali tudi pobude, ki na konstruktiven način rešujejo ta problem, in seveda z
               ustavno listino Republike Slovenije, v kateri je zajet tudi selektiven pristop, da se
               tistim osebam, ki se jim je sicer kakorkoli zgodilo, omogoči rešitev vprašanja
               oziroma problema. Zato je bila tudi dana pobuda ustavnega zakona, ki pa ga je vlada
               nekaj časa podpirala pa iskala neke variante, potem pa odklonila, zato ker je pač
               vlada delovala zmedeno. Najprej je ponudila zakonske oblike reševanja tega vprašanja,
               vmes seveda tudi možnost ustavnega zakona, na koncu pa izdaja odločbe brez zakona.
               Razumi, kdor more! Popolnoma zmedeno delovanje vlade. Sedaj ima v tretjem branju svoj
               zakon, v katerega je vnesla določbe iz tistega zakona, ki je bil predmet
               referendumske pobude in so ga državljani v 95% zavrnili. Trik, da besedilo, pravno
               materijo iz zakona, ki je bil predmet referendumskega vprašanja, vtakneš v nov zakon.
               Zato je utemeljitev za referendum povsem na mestu. Utemeljitev za to je pa povsem
               nesmiselna, je pa potreben zaradi neustavnega ravnanja vladajoče koalicije in seveda
               tudi vlade. Ta zakon bi lahko sprejeli. Imeli ste čas pol leta, gospod Potrč. Imate
               za to potrebno večino. Politiziranje je tudi to, da se umikate iz reševanja tega
               vprašanja. Če trdite, da je treba to nemudoma urediti, potem bi ta zakon lahko
               sprejeli, nas preglasovali, ker imate malodane dvotretjinsko večino. Tako je. To je
               tudi politiziranje, da ste preložili odločanje o najvitalnejšem vprašanju, ki se tiče
               Slovencev. Ja, tako je. Glejte, to vprašanje se nanaša seveda tudi na izredno
               pomembno dilemo o enakosti in pravičnosti. Tisti državljani, ki so si v času
               osamosvojitve in po njej uredili vprašanje stalnega bivališča in so prihajali iz
               nekdanje skupne države, ki niso imeli urejenega bivališča in so si to uredili, tudi
               državljanstvo in stalno bivališče, so seveda v tem primeru postavljeni v slabši
               položaj. In te osebe bodo ravno tako plačnice ogromnih zneskov za tiste, ki se pač
               niso izkazali za lojalne tej državi. Tako lahko še naprej gospod Ismet Aljeski trdi:
               <q>"Tisti, ki so me v času, ko sem si to uredil, preganjali, za te bom moral plačevati
               ustreznodenarno dajatev."</q> To je kazen za lojalnost, ker je izkazal lojalnost tej
               državi.</p>
               <p>Gospod Potrč je lahko optimist, kako se bo to rešilo. Tako kot v zgodbi o
               tranziciji. Tistih 500 ali 800 najbogatejših ljudi, ki so obogateli, so optimisti. V
               tej državi so tudi optimisti ob tej vladi, vprašanje pa je, kaj je z ostalimi
               državljani, ali lahko rečejo, da so optimisti. Zagotovo ne.</p>
               <p>Torej v poslanski skupini Nove Slovenije ne bomo podprli takšnega predloga sklepa
               oziroma mnenje zakonodajno-pravne komisije, ker je neustavno. In pri takšnem početju
               ne želimo sodelovati. To bo imelo seveda finančne posledice in jasna bo etiketa
               oziroma smer, kdo je odgovoren za takšno početje.</p>
               <p>Volivci, pa še enkrat poudarjam, pa bi vedeli, o čem odločajo, kajti vprašanje je
               povsem jasno: nanaša se na dikcijo člena v zakonu.</p>
               <p>Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. To so bila stališča poslanskih skupin. Prehajam na razpravo poslank in
               poslancev. Besedo dajem Miranu Potrču.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Jaz se gospodu Drobniču najprej opravičujem, ker sem pričakoval in bil
               optimist, da lahko tudi on prične korektno in pošteno delovati. Če sem v zmoti, naj
               mi opraviči. Gospod Drobnič, nisem optimist, da bi vi kot poslanec v novem mandatu
               delovali pošteno in korektno. Drugo, rad bi povedal, da je seveda vsakemu od nas
               jasno, da kadarkoli je bila tretja obravnava zakona vložena, je bila vložena zahteva
               ali pobuda za referendum in do dokončne odločitve ni moglo priti, ker je pač takšen
               zakon o referendumu, ki smo ga morali spoštovati. Vsi danes vemo, da ta zakon o
               referendumu otežuje ali pa onemogoča opravljanje funkcije državnega zbora v nekaterih
               primerih, ampak vi ga ne želite spremeniti.</p>
               <p>In tretje, gospe in gospodje, ni res, da je sprejeta odločitev v nasprotju z ustavo.
               Ustavno sodišče je reklo, da mora tudi referendum biti zakonit in da je tudi s stalno
               novimi referendumi mogoče zlorabljati ustavni institut referenduma. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Franc Kangler, ga ni navzočega. Irma Pavlinič Krebs ima besedo.</p>
            </sp>
            <sp who="SDZ3:PavliničKrebsIrma">

               <speaker>IRMA PAVLINIČ KREBS:</speaker>

               <p>Spoštovani! Ta kratek čas želim uporabiti samo za pojasnilo stavka, ki ga spoštovani
               kolega Janša zlorablja že več kot leto dni. V svojem nastopu sem rekla, da
               spoštovanje človekovih pravic v Republiki Sloveniji za našo stranko nima cene -
               nobenih tako imenovanih izbrisanih, ki jih gospod Janša dodaja! Človekovih pravic je
               v ustavi Republike Slovenije - v drugem poglavju, od strani 38 do strani 63 -
               navedeno veliko število. In dolžnost nas vseh v tej državi je, da jih ne glede na
               ceno zagovarjamo in spoštujemo. In nobene povezave z odškodninami ni mogel in ni smel
               izpeljati, gospod Janša. Ker moje stališče, ki sem ga predstavljala v imenu Liberalne
               demokracije glede odškodnin, je bilo takšno, kot je tudi mnenje bivšega ustavnega
               sodnika, člana, ministra vaše vlade, gospoda Šturma; in to je, da sme država
               odškodnine v sodnih postopkih omejiti le takrat, ko ugotovi, da so prekomerne, velike
               in da ogrožajo javno korist v Republiki Sloveniji. In tako stališče zagovarjamo. In
               tako stališče smo vgradili tudi v zakon. In to je čista zloraba povezovanja
               spoštovanja človekovih pravic, ki ne smejo imeti cene, in odškodnin, za katere v naši
               stranki s polno odgovornostjotrdimo, da v primeru, da bi nastajale, jih bomo omejili,
               tako da bodo Slovenke in Slovenci še naprej tako dobro živeli v naši državi, kot
               živijo in še boljše. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Sedaj dobijo besedo po vrsti še tisti, ki imate na razpolago čas. Vojko
               Čeligoj - želite razpravljati? Ne. Alojz Sok, Nova Slovenija. Jaz sem dal vam besedo.
           </p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala lepa. za besedo, gospod predsedujoči. Spoštovane kolegice poslanke in
               poslanci!</p>
               <p>Najprej bi rad gospodu Potrču, ki sedaj odhaja, povedal, da ni polemike z mnenji, ki
               jih tukaj izrečejo, vodje poslanskih skupin, še manj pa je seveda primerno, da našega
               poslanskega kolega, gospoda Drobniča, tukaj žalite na vam lasten način. Torej, jaz od
               vas kot izkušenega parlamentarca katerega delo sega daleč v nekdanji prejšnji režim,
               nekaj takega ne bi pričakoval, ampak to je pač vaš način dela in pa vaše
               komuniciranje s poslanci opozicije, tega smo že navajeni.</p>
               <p>Torej, očitate nam politizacijo in to ob dejstvu, ki je bilo danes tukaj večkrat
               povedano, da imate pravzaprav stranke vladajoče koalicije skoraj dvotretjinsko večino
               ves čas. Če bi želeli, bi ta sistemski zakon, ki ste ga pripeljali do tretje
               obravnave, sprejeli. Danes, na tej seji bi ga lahko sprejeli, če bi želeli! Torej,
               vprašam vas in to nam razložite, zakaj tega pravzaprav potem ne želite. Zakaj očitate
               politizacijo, istočasno pa nič ne naredite, da bi se ta zakon sprejel. Sedaj pa, ko
               vam predlagamo rešitev, ko predlagamo rešitev, pa pravite, da so slovenske
               državljankein državljani neuki, da ne vedo, za kaj gre, in da se na referendumu o
               takem vprašanju ne bi vedeli pravilno odločati. Torej, takšen odnos imeti do
               državljank in pa državljanov in pa do neposredne demokracije, ki se ji reče
               referendum, je kratkomalo nerazumljivo. Mislim, da bo pravzaprav nagrada za tako
               početje kmalu prišla. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepe. Je že korektno, gospod Sok, da poveste tudi, da ni mogoče odločati o
               sistemskem zakonu, ker je vložena zahteva za predhodni zakonodajni referendum, in o
               tem moramo vedno odločiti in ni mogoče sprejeti zakona. To je proceduralno pojasnilo,
               seveda. Gospod Rokavec, izvolite.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za besedo. Ker bo seveda gospod minister verjetno še nastopil, vsaj tako je
               bilo že nakazano, je verjetno zelo na mestu tudi eno vprašanje. Namreč, ve se, da ima
               parlament vso pravico, še prej pa seveda tudi volivci, na neposreden način preko
               ustavno določenega referenduma izraziti svoje tudi nestrinjanje z odločitvijo
               ustavnega sodišča.</p>
               <p>Konec koncev je takšno stališče vladna služba za zakonodajo že v mesecu juliju leta
               2003 posredovala tudi ministru za notranje zadeve. Seveda je tukaj zelo pomembno
               vprašanje, zakaj minister ni upošteval tega mnenja oziroma zakaj je potem naknadno
               vladna služba za zakonodajo verjetno morala spremeniti osnovno mnenje. Ista služba je
               seveda podala dve različni mnenji v postopkih, ampak naprej je vladna služba za
               zakonodajo v postopkih prišla do ugotovitve, da je pač potrebno oceniti tudi določeno
               nestrinjanje z odločbo ustavnega sodišča in seveda iti v korak tudi razmišljanja
               nadgraditve reševanja tega vprašanja z ustavnim zakonom. Kakšni so bili ti jasni
               motivi? In seveda, predvsem: Zakaj ste, gospod minister, potem zamolčali to mnenje
               lastne pravne službe? In predvsem vprašanje: Zakaj vi kot minister ne spoštujete
               volje ljudi, ki je bila seveda jasno izražena na referendumu? Ko bo rešeno to
               vprašanje, odgovorjeno na to vprašanje, verjetno bo tudi lažje doseči konsenz o
               rešitvi tega problema. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dr. Bernik, mislim, da je za vašo poslansko skupino ostalo še 30 sekund.
               Izvolite.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Hvala lepa, gospa predsedujoča. Imam samo nekaj sekund, zato bom povedal samo par
               stvari.</p>
               <p>Prvič, policijski minister in Združena lista - sta ena stranka in imata svoje
               razloge za to, da so posinovili oziroma nekako posvojili izbrisane, iz razlogov, ki
               jih onadva oziroma oni najbolje vedo.</p>
               <p>Naj povem, da je bilo naše stališče tu že večkrat poudarjeno in stojimo na pravnih
               načelih, ki nam omogočajo zahtevo referenduma. Če ste gospodje, ki ste bili povezani
               s prejšnjim režimom, proti referendumu, je povsem lahko razumeti. Poleg tega je bila
               to odločitev, ki jo je tudi ustavno sodišče, potem naša zakonodajna služba politično
               obravnavala. In med vsemi pravniki, ki jih imamo v Sloveniji, ni nobenega takega, ki
               bi imel pogum, da bi te stvari naglas povedal. Zato se nam piše slabo. In upam, da
               ljudje sedaj razumejo: včasih referendumov ni bilo mogoče imeti, danes jih pa isti
               ljudje nočejo imeti in so proti temu, da ljudje odločajo direktno. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da nobena poslanska skupina nima več časa, mislim, od
               prijavljenih, razen gospod Bajuk, drugi nimajo več. K besedi vabim predlagatelja.
               Želite besedo? Izvolite.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Še enkrat pozivam predlagatelje tega sklepa, da sklep umaknejo. Ta sklep nima osnove
               v ustavi, nima osnove v zakonu o referendumu in ljudski iniciativi, v slovenski
               pravni red uvaja neko samovoljo navadne večine, s katero se lahko povozi zelo jasne
               in izrecne ustavne določbe. S tega vidika je ta sklep, če bo sprejet, ustavni udar
               <q>"par exellance"</q>.</p>
               <p>Državni zbor lahko naredi dve stvari, če smatra, da kaj z zahtevo ni v redu.
               Ponavljam še enkrat, državni zbor lahko, če smatra, da je zahteva protiustavna in to
               izglasuje, pošlje zahtevo ustavnemu sodišču v presojo. To se je že velikokrat
               naredilo, procedura je poznana. Enkratste zamudili rok, baje, ampak drugače ste jo
               velikokrat uporabili; vemo vsi, za kaj gre. Druga možnost je, če smatrate, da je
               vprašanje oziroma zahteva nejasna, kot ste zapisali v to mnenje, morate pozvati
               predlagatelja, da v tistem delu, kjer je zahteva nejasna, zahtevo dopolni ali
               spremeni. Šele po tistem, če predlagatelj tega ni pripravljen storiti, lahko državni
               zbor zavrne zahtevo, ne more pa je zavreči kar tako, kar predlagate. Res, rad bi
               slišal nekoga, ki mi pove člen ustave ali zakona o referendumu in ljudski iniciativi,
               na podlagi katerega predlagate takšen sklep. Tega člena ni v ustavi, tega člena ni v
               zakonu. In delate nekaj, kar je ustavni udar. Z navadno večino zavračate izrecno
               določbo 90. člena ustave. Spomnite se na podobno situacijo, za katero je gospod Potrč
               rekel, da sicer ve, da je rok 7 dni, da pa ni pripravljen glasovati danes za to, da
               se referendum razpiše, bo pa morda čez nekaj dni. In seveda, čez nekaj dni se je
               morala vladna koalicija posuti s pepelom in sprejeti odlok. Ker je celotna pravna
               stroka v državi stopila v bran ustave. V tem primeru se mora zgoditi nekaj podobnega.
               Predlagate sklep, ki nima nikakršne pravne osnove. Kršite ustavo, ker ste zakon o
               referendumu in ljudski iniciativi, ki se tudi sprejema z dvotretjinsko večino, in z
               neko pičlo navadno večino želite spremeniti pravni red v tej državi. Zanikati
               temeljne ustavne pravice, ki jih ustava daje bodisi državnemu svetu bodisi 40 tisoč
               državljankam in državljanom, če to zahtevo izrazijo s podpisi, bodisi 30. poslancem!
               In v ustavi so poslanci napisani na prvem mestu. To je varovalka, ki jo ustava daje
               manjšini v državnem zboru, da neko važno odločitev, ki jo vsiljuje z navadno večino
               vladajoča koalicija, da v preverbo tistim, ki imajo po ustavi pri nas glavno besedo.
               To so volivke in volivci oziroma ljudstvo, kot piše v ustavi. Vi tukaj delate po neki
               tradiciji, ki jo uporabljate drugače predvsem v gospodarstvu, <q>"by-pass"</q> okoli ustave,
               in spreminjate pravni red na nelegitimen način.</p>
               <p>Torej, predlagam v imenu predlagateljev, da si vladne stranke vzamete 10 minut
               odmora, se posvetujete, razmislite malo o tem, kaj ste sploh predlagali, in potem
               bodisi spremenite ta sklep bodisi sprejmemo odlok, kot bi ga tudi morali. Drugače pa
               res, če boste takšno prakso vpeljali danes, lahkovelja tudi naprej, potem ne bo
               nobene varovalke pred zlorabo navadne večine nad ustavno večino. Kadarkoli se bo
               lahko kdo spomnil nekaj takšnega, tudi v primerih ki vam ne bodo všeč, in potem bo
               prepozno. To, kar je danes, je presedan. Nikoli doslej se še to ni zgodilo. To, kar
               predlagate, nima pravne osnove, nima pravne podlage. Predstavlja ustavni urad.</p>
               <p>Ponovno pozivamo na premislek in k razumu. Tisti, ki je to predlagal, ga očitno
               nima.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim še gospoda ministra. Doktor Bohinc, izvolite.</p>
            </sp>
            <sp who="SDZ3:BohincRado">

               <speaker>DR. RADO BOHINC:</speaker>

               <p>Hvala lepa gospa, podpredsednica. Spoštovani!</p>
               <p>Najprej mi dovolite tole stališče. Manipuliranje s slovensko osamosvojitvijo: v zvezi
               s tem vprašanjem je ceneno predvolilno početje in skrajno nespodobno početje in kaže
               na odnos tega posameznika - v mislih imam pa gospoda Pečeta - na slovensko
               osamosvojitev. Manipulacija in povezovanje s tem dnevnopolitičnim problemom je
               blatenje zgodovinskega ideala slovenskih ljudi in svetinje, to je slovenske
               osamosvojitve.</p>
               <p>Sam sem zgrožen nad takšnimi razpravami, ker se pridružujem množicam Slovencem, ki
               tako čutijo. Osebno tudi protestiram proti natolcevanju in lažem v zvezi z mojo vlogo
               v osamosvojitvi.</p>
               <p>Kar zadeva predmeta današnje razprave. Velikokrat je bilo tu omenjeno, da se izdajajo
               nezakonite odločbe. Odločbe so zakonite. Temeljijo na 8. točki odločbe ustavnega
               sodišča in do danes ni bil sprožen niti eden razveljavitveni postopek niti eden
               revizijski postopek ali postopek obnove s strani tistih, ki jih zatrjujejo, da so
               odločbe nezakonite. Sprašujem se, zakaj je tako.</p>
               <p>Trdi se, da je rešitev ustavni zakon. 13 variant ustavnega zakona sem pripravil v
               mesecih december, januar in februar. Vse te variante so bile zavrnjene s strani
               opozicije, vseskozi je bilo govora o tem, da so za ustavni zakon, v resnici niste za
               to rešitev, zato ste zavračali rešitev z ustavnim zakonom, potem pa ste si privoščili
               v mesecu dni pred volitvami sprožiti ustavnorevizijski postopek. To je nekaj, kar je
               čudo v sodobni demokraciji. Mesec dni pred volitvami sprožiti ustavnorevizijski
               postopek!</p>
               <p>Tu je bilo večkrat govora, gospod Janša je to velikokrat povedal, da je minister za
               notranje zadeve tisti, ki je vrnil razpravo o izbrisanih. Mislim, da bo zelo malo
               ljudi verjelo tej večkrat izrečeni trditvi. Kar dva velika projekta ste pripravili za
               mesec september oziroma za mesec dni pred volitvami, to je ustavnorevizijski postopek
               in pa referendumska zahteva. Zelo malo verjetno je, da ste se spomnili to tedaj, ko
               sem ugotovil, da ste pri interpelaciji pozabili na to, zelo malo verjetno, mislim, da
               lahko prepričate le najbolj naivne ljudi.</p>
               <p>Kar zadeva vročanja. To, kar smo uradno objavili, to drži in temelji na zakonu o
               splošno upravnem postopku in to je podatek, ki sem ga večkrat povedal, med drugim
               tudi včeraj, 29 je primerov, kjer je vrnjena pošiljka z oznako, da je oseba neznana
               na naslovu itd., celo vrsto teh podatkov imate. Vse ostalo so podatki, ki, ne vem, od
               kje - predvsem pa jih zanikam kot neverodostojno oziroma netočne in ničesar v tej
               zvezi ne dokazujejo.</p>
               <p>Odškodninski zahtevki. Nikoli se ni trdilo, da odškodninskih zahtevkov ne bo. Trdi pa
               se, da niti eden ni bil še pravnomočno razsojen in kot ste danes slišali po uradnih
               podatkih pravosodje in tudi po naših poizvedbah na ministrstvu za, na generalnem
               pravobranilstvu, da sta dva oziroma trije tožbeni zahtevki. Govorjenje in
               vznemirjenje ljudi z milijardami zneski se je razbremenilo kot popolna neresnica.
               Argumentiranje za referendum z 19. c členom, ki omejuje splošna pravila,
               obligacijskopravna pravila glede odškodnin, nima seveda nobenega rezona. Mislim da,
               je pristop, ki smo ga skupno oblikovali, ta, da je treba odškodnine čim bolj omejiti.
               Ta pristop je pravi. Sedaj pa želite z referendumom izpodbiti prav to. In ne bo
               držalo, da odločitev, ki je danes predlagana, nima pravne podlage, ustavno sodišče je
               večkrat presojalo, štirikrat smo slišali danes, in v enem primeru je izrecno
               opredeljivo, da državni zbor lahko v okviru preizkusa zahteve zavrne razpis
               referenduma tudi, kadar ugotovi, da je namen referenduma zavlačevanje zakonodajnega
               postopka za sprejem določenega zakona. In prav za to v današnjem primeru tudi gre.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovani, spoštovane. Zaključujem razpravo. Gospod Cukjati, izvolite,
               proceduralni predlog.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Sem razumel, ste že prišli na glasovanje?</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Da.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Potem mi dovolite, da v skladu s poslovnikom najavim obstrukcijo glasovanja. Ali
               smem obrazložiti?</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Lahko.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Po poslovniku - tri minute. Namreč, predlog za referendum je v skladu z vsemi
               zakonskimi določili, ki govorijo, kako se referendumsko vprašanje postavlja. Je
               dobesedni prepis iz tega zakona, kako se formulira vprašanje.</p>
               <p>Drugič očitki, ki so tukaj navedeni, da skušamo zavlačevati, so neutemeljeni, kajti
               sistemski zakon o izbrisanih ni v postopku, ni v sprejemanju in še nekaj mesecev ne
               bo sprejeman. Mi smo želeli, da bi bil referendum na dan volitev, torej 3. oktobra,
               in ne glede na izid referenduma, ki bi bil seveda v tem primeru zastonj za državo, bi
               lahko potem naslednji državni zbor to problematiko razreševal. Torej ne gre za
               zavlačevanje v nobenem primeru. Gre pa očitno za neko drugo zavlačevanje vladnih
               strank in sicer vladne stranke ves ta mandat zelo intenzivno, neutemeljeno in
               nezakonito zavlačujejo vsako referendumsko pobudo in ji preprečujejo uresničitev,
               čeprav je v 3. členu ustave jasno določeno, da ima pri nas oblast ljudstvo, ki jo
               izvaja z volitvami in neposredno na referendumu. Tudi to je danes poskus zavlačevanja
               referendumske pobude in preprečevanja te osnovne ustavne pravice. Ker pa v 90. členu
               ustave jasno piše, da državni zbor mora razpisati referendum, če to zahteva najmanj
               tretjina poslancev, menimo, da je predlog, ki ste ga dali, da se zavrne ta zahteva,
               govorim o zahtevi, ne o pobudi, o zahtevi, ki je jasno definirana v ustavi, gre
               seveda za protiustavno dejanje. Gre za kršitev tiste osnovne, demokratične pravice in
               osnovnega demokratičnega načela, na katerem temelji naša v ustavi zapisana
               demokracija. Gospodje, to je resna stvar! To je resna stvar. Lahko bi se pogovarjali,
               o razlogih <q>"za"</q> in <q>"proti"</q> referendumu - niste nam dovolili časa, niti sekunde
               posameznemu poslancu. Že tu ste kršili poslovnik, kjer je jasno rečena pravica, ki jo
               sme zahtevati poslanska skupina, in sicer najmanj 5 minut na poslanca. Pri petih
               točkah dnevnega reda - mi smo to zahtevali samo pri eni točki. Že tu ste kršili
               poslovnik Sedaj pa kršite ustavo! Gospodje, nekoč sem rekel, da vsakega zločinca pri
               prvem zločinu strese v srcu, v vesti; pri drugem zločinu je že bolj miren, pri
               tretjem to postane rutina. Gospodje, jaz se bojim, da to kršenje zakona, ustave in
               poslovnika je že postalo pri vas rutina. Zaradi tega seveda ne bomo sodelovali pri
               takem masakru ustavnih določb.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Rokavec, proceduralni predlog. Potem gospod Drobnič in Barovič.
               Ja, po vrsti dajem besedo, se opravičujem.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za besedo. Namreč, to kar je že povedal tudi predhodnik, 90. člen v drugem
               odstavku jasno piše, da državni zbor mora razpisati referendum, če to zahteva najmanj
               ena tretjina poslank in poslancev. Gre za kršitev 90. člena ustave, seveda za kršitev
               15. člena zakona o referendumu in ljudski iniciativi, ker vodstvo državnega zbora ni
               pozvalo pobudnikov za razpis predhodnega zakonodajnega referenduma, da dopolnijo ali
               spremenijo referendumska vprašanja. Gre za popolno ignoranco, gre pa še za nekaj več!
               Gre za ustavni udar, če bo seveda to vladajoča večina danes storila v parlamentu.
               Državni zbor lahko da v presojo to referendumsko vprašanje na ustavno sodišče, ne
               more pa pohoditi oziroma enostavno spregledati drugega odstavka 90. člena, ki jasno
               nalaga, kaj je naloga državnega zbora, če je seveda posredovana takšna zahteva. In
               poslanska skupina, poslanci Slovenske ljudske stranke ne želimo sodelovati pri
               ustavnem udaru, zato seveda ne bomo sodelovali pri glasovanju o tem predlogu sklepa.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala za besedo. Tudi poslanska skupina Nove Slovenije ne bo sodelovala pri majanju
               temeljne ustavnosti slovenske države, ki bo imela dolgoročne posledice, ne samo
               tistih, o katerih smo govorili, ampak na trdnosti pravnega reda. To pa je temelj
               sicer reda vsake družbe. Na tak način se pač ne more upravljati z državo. Izgubili
               ste vsak občutek za pravnost in torej očitno ni za vas nobenega argumenta, niti
               ustava ne. Takšnim početjem bi se absolutno morali izogibati, pri čemer se pa
               sprašujem in bi tudi zdaj apeliral na predsednika državnega zbora, da ni opravil vseh
               tistih potrebnih dejanj, da bi sklical poslanske skupine in morda odvrnil te, ki so
               želeli to narediti, od takšnih dejanj. Mislim, da prejšnji predsednik je ob takšnih
               trenutkih sklical, tudi v primeru, ko smo iskali rešitve v primeru ustavnega zakona.
               Mislim, da rešitev takrat ni bila daleč. Torej sprememba ustave, z ustavnim zakonom.
               Imel je posluh. Očitno sedaj ni več takšnega posluha.</p>
               <p>Poslanska skupina Nove Slovenije pri tem neustavnem početju ne bo sodelovala, zato v
               skladu s poslovnikom državnega zbora najavlja obstrukcijo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In še gospod Barovič. Izvolite.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala. Sklep, ki je ponujen v odločanje vsem nam, je po mnenju in oceni Slovenske
               nacionalne stranke v prvi vrsti sramota predvsem za nas, poslance. In v drugi vrsti
               seveda sramota za vse Slovenke in Slovence. In jasno, da pri odločanju, pa naj bo
               pozitivno ali negativno, o takšnem sklepu Slovenska nacionalna stranka absolutno ne
               bo sodelovala. Upravičeno trdim, v imenu Slovenske nacionalne stranke, kolegice in
               kolegi, da je Slovenska nacionalna stranka ob vsaki obravnavi: najprej tehničnega
               zakona, potem sistemskega zakona in kasneje vedno upravičeno, in dokažemo lahko,
               ponujala roko, ponujala pomoč, ponujala rešitve, ki so bile poštene. Slovenska
               nacionalna stranka je bila prva, ki je predlagala, da bi bil zakon, ko smo govorili
               še o tehničnem, tak, kot sistemski, z določili, da mora vsakdo dokazati - tisti, ki
               hoče biti upravičen - in da se odreče odškodnini. Nikdar in nikoli ni ta državni
               zbor,tako kot tudi sedaj ne, Slovenske nacionalne stranke poslušal. In seveda nikoli
               ne bomo sprejeli nobenih očitkov, še posebej v tej vsebini, da samo govorimo, da smo
               nesramni, ne vem, kaj še vse. Ni res! Vse možne rešitve smo ponujali vedno so bila
               ušesa gluha! Gre za Slovence in slovenski narod. In pri kršitvi osnovnih pravic
               Slovencev, vseh Slovencev, Slovenska nacionalna stranka tudi slučajno ne bo
               zraven.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V skladu s poslovnikov ugotavljam, da so štiri poslanske skupine
               napovedale obstrukcijo pri glasovanju o predlogu sklepa.</p>
               <p>S tega mesta bi vendar želela gledalcem in gledalkam, ki nas morebiti gledajo, ob teh
               donečih besedah, da se dogaja ustavni udar, jih vendar potolažiti, da 21.5. je
               državni zbor o podobni zadevi odločil podobno kot danes in ustavno sodišče je tako
               odločitev potrdilo kot ustavno skladno. Tako da ne bo strahu, da gre za izredne
               razmere, kot je bilo sporočeno s strani opozicije.</p>
               <p>Torej, vsi ki ste ostali, bomo prešli na odločanje o predlogu sklepa. Sklep ima točko
               1, 2 in 3. Predstavnik matičnega delovnega telesa jih je že prebral. Zato, želi kdo
               obrazložiti glas? Gospod Školč, izvolite.</p>
            </sp>
            <sp who="SDZ3:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Ta sklep bom podprl, obrazložitev pa izkoristil za to, da povem, da kljub
               vsemu državni zbor v tej situaciji dela tisto, kar je njegova dolžnost, tudi
               sklicujoč se na ustavo. Kolegi, ki so to odločanje zapustili z obrazložitvijo, češ da
               90. člen obligatorno nalaga državnemu zboru, da razpiše referendum v vsakem primeru,
               ko je teh 30 in več podpisov, so pravzaprav spregledali neko podmeno, da tisti, ki so
               pisali, in tisti, ki smo sprejemali ustavo, da smo razumeli, da če kdo, potem so
               poslanci kvalificirani za to, da vlagajo ustrezne pobude za referendumsko odločanje.
               Torej, hočem povedati drugače, da samo število podpisov ne garantira tega, da je neka
               pobuda sposobna za referendum. Drugače rečeno, če bi 31 poslancev predlagalo, da se,
               recimo, v spremembi kazenskega zakonika za neko kaznivodejanje uvede smrtna kazen, bi
               bil državni zbor pred neko podobno dilemo kot sedaj. Če bi obveljalo to, kar pravijo
               kolegi iz opozicije, potem bi bilo treba tak referendum razpisati, izida pa ne bi
               bilo mogoče uzakoniti, ker ustava na drugem mestu pravi, da smrtne kazni v Sloveniji
               ni. Ravno tako je to stvar, ki je v celoti razrešena. In s tega vidika mislim, da je
               korektno, da državni zbor tisto, kar ve, da je prav, tudi naredi prav, ne glede na to
               predpostavko. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Lenko, izvolite.</p>
            </sp>
            <sp who="SDZ3:LenkoFranc">

               <speaker>FRANC LENKO:</speaker>

               <p>Hvala lepa za besedo. Mislim, da so volitve v državni zbor preresna zadeva, da bi jih
               opozicija poskušala s takimi <q>"showi"</q> izigravati. Zato bom z veseljem podprl predlog
               odloka. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še kdo? Gospod Lavrinc, izvolite, obrazložitev glasu.</p>
            </sp>
            <sp who="SDZ3:LavrincMaksimilijan">

               <speaker>MAKSIMILJAN LAVRINC:</speaker>

               <p>Hvala lepa. Torej, politika sama, pravijo, je eno takih področij, kjer se da krasno
               blefirati in od tega celo dobro živeti. No, to, kar so počeli danes pa kar so počeli
               že kar nekajkrat tu pred nami poslanci in poslanke iz vrst opozicije, je pravzaprav
               tak primer, kako se to da dobro tržiti. Namreč, na vsak način so nam skušali nekaj
               podtakniti, in bojim se, da so nam celo podtaknili. To je prvo. Drugo, podtikajo
               vsemu slovenskemu narodu nestrpnost, neko nestrpnost, in to je groza pravzaprav, saj
               si človek ne more zamišljati, da se lahko politika tudi tako nizko spusti.</p>
               <p>Brez skrbi za vse nas in za vse tiste, ki so priče temu ravnanju tukaj, je, da v
               Sloveniji delujejo vse tri veje oblasti, kot je treba. Torej, deluje sodna veja
               oblasti, tako kot je treba, deluje zakonodajna veja oblasti in tudi izvršna veja
               oblasti. Ni res, kar je tu govoril predstavnik SLS, da je pri nas pravzaprav čas za
               neko, da ne rečem, neko posebno akcijo, za neko odrešitev, ker mesije ni, torej se
               ve, kdo pa kaj bi lahko to državo odrešil teh treh neodgovornih vej oblasti. Zato bom
               rekel, takšen sklep, takšna odločitev, ki nam jo je pravzaprav sugeriralo ustavno
               sodišče v eni od svojih odločitev, je edina pravilna pot, da se tovrstnih zadev
               znebimo na kulturen način. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo torej obrazložitve glasov, sedaj lahko preidemo na odločanje
               o predlogu sklepa, popravljenem tako, kot je poročevalec delovnega telesa danes zboru
               že sporočil. Torej, v prvem odstavku sklepa se 21.5.2004 popravi s 26.8.2004. O tako
               popravljenem predlogu sklepa. Glasujemo. Navzočih nas je 49, za je glasovalo 46,
               nihče proti.</p>
               <p><stage xml:id="Izredna-50-2004-09-01.stage10">(Za je glasovalo 46.)</stage> <stage xml:id="Izredna-50-2004-09-01.stage11">(Nihče proti.)</stage></p>
               <p>Ugotavljam, da je zbor predlagani sklep sprejel. S tem zaključujem to točko dnevnega
               reda. Gospodu ministru se za sodelovanje lepo zahvaljujem.</p>
               <p>Prehajamo na <title>PREKINJENO 1. TOČKO DNEVNEGA REDA - OBRAVNAVA INTERPELACIJE O DELU VLADE REPUBLIKE
               SLOVENIJE</title>
               </p>
               <p>-, ki smo jo na željo vlade, ki je torej želela pripraviti dodatne odgovore,
               prekinili do 12. ure, tako, kot je bilo tudi predlagano. Ministre in ministrice,
               poslance in poslanke, ki so zapustili dvorano, seveda vabim v dvorano, ker bomo
               nadaljevali s prekinjeno prvo točko dnevnega reda.</p>
               <p>Včeraj smo 1. točko dnevnega reda prekinili seveda v točki splošne razprave. Prosim
               res poslanke in poslance strank, ki so zapustili dvorano, da se vrnejo, ker so na
               vrsti za razprave. Gospod Kelemina je bil prijavljen včeraj, tako da, lepo prosim,
               da. Se opravičujem, gospod Kelemina je včeraj končal svojo razpravo, v dvorani je
               naslednja prijavljena razpravljavka, gospa Breda Pečan. Izvolite.</p>
            </sp>
            <sp who="SDZ3:PečanBreda">

               <speaker>BREDA PEČAN:</speaker>

               <p>Spoštovane poslanke in poslanci, dragi kolegi, drage tovarišice in tovariši. V
               interpelaciji, ki sem jo pozorno prebrala, je kar nekaj trditev, na katere je treba
               verjetno tudi opozoriti in ki jih sama, pač odgovore, kolikor morem, pač poznam in bi
               zaradi tega oziroma reakcije, ki jih zlasti kot županja lahko postavim.</p>
               <p>Ena izmed trditev je, recimo, ta, da ima v Evropi Slovenija najnižji delež najemnih
               stanovanj, samo 12%, Nemčija in Švedska pa 59 in 62%. Rada bi gospode in gospe, ki so
               podpisali interpelacijo, opozorila, da je prav vaša, na srečo prva in razen v
               osamljenih šestih mesecev leta 2000 zadnja vlada leta 1990 spravila skozi parlament
               slavni stanovanjski zakon, s katerim je izvedla tako imenovani <q>"posel stoletja"</q>.
               Takratni minister za okolje ga je tako imenoval. In za navidez bagatilne kupnine
               razprodala stanovanja, ki so bila do takrat najemna, sedaj pa so seveda v zasebni
               lasti, pogosto v breme lastnikov, ki niso sposobni pokrivati stroškov vzdrževanja.</p>
               <p>Tako sedaj negativna primerjava deležev najemnih stanovanj pri nas z deležem v
               drugih državah, zlasti seveda v tistih, ki imajo nadpovprečno visok delež najemnih
               stanovanj, nikakor ne more biti pripisana tej, pač pa Demosovi vladi. Ta je, ne le s
               tem, pač pa tudi z drugimi zakoni povzročila nastanek najhujšega socialnega
               razslojevanja v sodobnejši zgodovini Slovenije. Denacionalizacija, ki je vrnila
               premoženje razlaščenim fevdalnim podanikom in drugim bogatašem, je ustvarila sam vrh
               najbogatejših državljanov pri nas. Ti posamezniki, ki ste jim prav vi omogočili tako
               bogatenje, sedaj tvorijo skupaj z nekaterimi drugimi, ki so uporabili možnosti, ki
               jim jih je omogočila lastninska tranzicija, skupina, ki predstavlja sicer ozko, a po
               obsegu premoženja in letnih dohodkih orjaško nasprotje najrevnejšim ljudem v naši
               državi in ustvarja psihološki vtis o vsesplošnem socialnem razslojevanju. V resnici
               pa seveda vaše navedbe o povečevanju revščine v Sloveniji nimajo v resnici nobene
               realne podlage, saj nimate nobenega realnega podatka, s katerim bi lahko svoje
               navedbe dokazali. Obenem pa v stilu koroškega glavarja, oblečeni v Armanijeve
               kreacije, pred slovensko javnostjo, z navidezno skrbjo za malega človeka, nonšalantno
               razglašate stiske posameznika, razgaljate stiske posameznika, zaradi katerega in
               drugih njemu podobnih je državni zbor že sprejel spremembe stanovanjskega zakona, s
               katerim je zagotovil možnost subvencioniranja najemnin za vse tiste najemnike, ki
               niso zmožni plačevati celotne neprofitne najemnine.</p>
               <p>Če bi pri sprejemanju stanovanjskega zakona sodelovali z iskrenimi nameni pomagati
               vsem pomoči potrebnim, bi imel pisec včeraj prebranega pisma svoj problem že zdavnaj
               rešen, tako kot se to zgodi tistim, ki se obrnejo za nasvet ali pomoč na poslance
               Združene liste socialnih demokratov.</p>
               <p>Samo en trenutek, ker jaz pač še nimam računalnika, da bi lahko tiskala v državnem
               zboru.</p>
               <p>Tako kot imate tudi sicer navado, in kot ste tudi v tej tako imenovani interpelaciji
               naredili. Najprej ste v enem od svojih, baje visoko verodostojnih časopisov, objavili
               nek, menda izmišljen podatek, in nato v interpelaciji taisti podatek navajate kot
               verodostojen vir. Ali to, da ste v interpelaciji navajali primerjave gibanj rasti
               bruto domačega proizvoda, zaposlenosti, brezposelnosti, deleža plač v bruto domačem
               proizvodu, in tako dalje, po letih vedno samo tako, da ste primerjana leta izbirali
               tako, da ste vsakokrat znova s svojim potrebam izbranimi primerjavami potrdili svojo
               hipotezo o neuspešnosti te vlade. Tega si ne bi dovolil noben strokovnjak, ki kaj da
               na svojo verodostojnost. Zato je dobro, da se pod interpelacijo ne morejo podpisati
               strokovnjaki, ki so jo pomagali sestavljati, saj bi lahko za vse večne čase izgubili
               ves svoj ugled, ki ga morda celo imajo v svojem civilnem življenju. Inne nazadnje, v
               včerajšnjih razpravah sem zaznala, da vas prav nič ne zanima primerjava rasti našega
               bruto domačega proizvoda z rastjo bruto domačega proizvoda v evropski petnajsterici,
               češ, da je pomembno samo to, ali so izpolnjene obljube te koalicije, ne glede na to,
               kaj se dogaja v našem širšem okolju. Seveda, če bi postavili na svetlo dejstvo, da je
               edino leto, v katerem je razlika med rastjo našega bruto domačega proizvoda in bruto
               domačega proizvoda petnajsterice padla daleč pod 1%, na 0,3%, znamenito leto 2000,
               leto, v katerem se je reakcija gospodarstva zaradi nenadne in nepričakovane menjave
               vlade, podobno kot v vsaki tržni državi, pokazala v zadrževanju investicij, padcu
               borznih vrednosti in posledično v zadrževanju gospodarske rasti v celi državi
               Prepričana sem, da bodo tudi letos, tako kot pred štirimi leti, volivke in volivci
               zagotovo znali oceniti, katera politična opcija zagotavlja razvojno orientirano,
               socialno varno in stabilno bodočnost.</p>
               <p>Pa še to. Trditev, da je eden glavnih pogojev za zagotavljanje skladnega
               regionalnega razvoja ustanovitev pokrajin, drži. Drži tudi vaša trditev, da se
               politika že več let ne more sporazumeti o ustanavljanju pokrajin, ki bi lahko bile
               nosilke regionalnega prostorskega načrtovanja. Pa ne le prostorskega načrtovanja,
               ampak še cele vrste drugih nalog, ki so za posamezno občino prezahtevne, od državnega
               centra pa po vsebini, interesih in tudi prostorsko preveč oddaljene. Žal pa
               pozabljate, kateri del politike je tisti, ki se ne želi dogovoriti o ustanovitvi
               pokrajin. Imeli ste možnost podpreti ustavno spremembo o pokrajinah, pa ste skupaj s
               stranko, ki je več kot desetletje igrala vlogo vašega krta v vladi in koaliciji, to
               preprečili. Zato naslavljajte svoje kritike na pravi naslov, ki ga zagotovo najbolje
               poznate.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Lidija Majnik ima besedo za razpravo.</p>
            </sp>
            <sp who="SDZ3:MajnikLidija">

               <speaker>LIDIJA MAJNIK:</speaker>

               <p>Hvala lepa. Interpelacija je, kot kaže, tudi del programa SDS in Nove Slovenije. A
               priznati moram, da me je njihovega programa strah, če bi jim ga bo po volitvah
               slučajno uspelo uresničiti. Verjamem sicer, da do tega ne bo prišlo, saj naše
               državljanke in državljani ne cenijo laži, neresnic, podtikanj in demagogije. Naj
               navedem le nekaj primerov.</p>
               <p>Problem brezposelnih je velik in boleč in vsi vemo, kdaj je nastal. A kljub temu, da
               število brezposelnih od leta 1993 dalje pada, in to od 137.000 na 95.000, je
               koalicija Slovenija v interpelaciji za vzorčno leto izbrala leto 1988, ko smo imeli
               25.000 brezposelnih. Res je, takrat nismo imeli ne brezposelnih ne revnih, a bil je
               drug čas in druga država. Ali morda obžalujete rezultat plebiscita, bi vas vprašala.</p>
               <p>Koalicija Slovenija gradi svojo gospodarsko politiko na podpori malim podjetjem in
               kritizira pomoči velikim. Očitno je, da jih prav nič ne skrbi izguba delovnih mest in
               povečanje števila brezposelnih, pri Revozu je teh nekaj tisoč, a zanje to očitno ni
               pomembno.</p>
               <p>Na področju višjih in visokih šol ter univerz so v interpelaciji zapisali, da imamo
               v Sloveniji preslabo ponudbo. Kot da so pozabili, da smo prav v tem mandatu
               ustanovili še tretjo univerzo na Primorskem in da smo ustanovili še eno medicinsko
               fakulteto v Mariboru. S svojih tematskih okroglih miz nam sporočajo, da nam ponujajo
               več privatnih šol. Zakaj pa ob tem ne povedo, da privatne šole pomenijo tudi plačilo
               šolnin?</p>
               <p>Na področju kmetijstva sicer ugotavljajo, da prevladuje parcelna in posestna
               razdrobljenost in da to onemogoča racionalno in ekonomično proizvodnjo. Istočasno
               pravijo, da na leto propade 3.000 kmetij in da zato propada kulturna krajina in se
               le-ta zarašča. Resnica pa je prav nasprotna. Sprejeta je bila strategija razvoja in
               reforma kmetijstva, zato je se je število kmetijskih gospodarstev resda zmanjšalo iz
               90.000 na 77.000, toda delež kmetijske zemlje v uporabi se je, v primerjaviz letom
               1997, povečal za 4% na 465.000 hektarjev. Za 23% se je povečala tudi povprečna
               velikost kmetije, ki znaša sedaj 6,3 hektarje. Povečanje površin kmetijske zemlje v
               uporabi beležimo predvsem na kmetijah, velikih od 20 do 50 hektarjev. Zemlja pa je
               element, ki je površinsko omejen.</p>
               <p>Tudi pravosodja so se v interpelaciji lotili zelo lahkotno. Od nekaj ugotovitev, ki
               jim nihče ne oporeka, na primer sodni zaostanki, čeprav smo rešitvi tega problema
               namenili kar veliko časa in kar nekaj zakonov, do direktne obtožbe tožilstva, ki da
               je krivo za korupcijo in klientelizem in da se to ne preganja.</p>
               <p>Na koncu pa prvak opozicije danes še počita ministrici, da se je ob vstopu v vlado
               politično opredelila. Toda, ali je v Sloveniji sploh veliko ljudi, ki naj bi bili
               opredeljeni, tako ali drugače? Sama menim, da ne. Če ostanem pri pravosodju, moram
               reči, da opredelitve sodnic in sodnikov iz naših ptujskih sodišč sicer ne poznam.
               Razen v enem primeru, ko je bil sedanji sodnik prej član mestnega sveta in je
               pripadal stranki SDS. Me pa zanima, od kod imate vi podatke o njihovi opredeljenosti.
               Najbrž pa te podatke imate za veliko število naših državljanov, sicer ne bi s
               predlogom o procentni zastopanosti pozicije in opozicije v nadzornih svetih glede na
               politično pripadnost prihajali s predlogi prav iz vaših vrst. Mi oziroma vlada se je
               odločala na podlagi strokovnih referenc, ne pa članskih izkaznic. Vdor politike v
               gospodarstvo je torej vaša ideja, ne naša.</p>
               <p>Tako kot sodniki, če so samostojna veja oblasti, in bi bilo zelo narobe, če bi
               politika direktno posegala v njihovo delo, so opredeljeni tudi drugi, vključno s
               tožilko, predsedniško kandidatko, in vključno z novinarji, saj eden od bolj
               angažiranih raziskovalnih novinarjev kandidira prav na vaši listi. Nekateri svojo
               opredeljenost tudi spremenijo, če je potrebno, tudi dvakrat. Zato je neokusno, če
               politično opredeljenost očitate komu drugemu. Kakor je neokusno, da mesec dni pred
               iztekom mandata odstopi državni sekretar, čigar pripadnost vsi poznamo, prejema nato
               tri mesece funkcionarsko plačo na račun davkoplačevalcev, zraven tega pa aktivno dela
               v volilni kampanji stranke, ki ji pripada. Je že tako, da se na vsakokratnih volitvah
               volilno telo vedno znova opredeli.</p>
               <p>Glede na vse, kar obljubljate in napovedujete, me te opredelitve čez en mesec ni
               strah, saj sem prepričana, da imamo Slovenci raje mir kot strah in negotovost.
               Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Besedo bi želel minister za obrambo, doktor Anton Grizold, prosim.</p>
            </sp>
            <sp who="SDZ3:GrizoldAnton">

               <speaker>DR. ANTON GRIZOLD:</speaker>

               <p>Hvala lepa, gospod podpredsednik. Spoštovane gospe in gospodje! Spoštovane poslanke
               in poslanci!</p>
               <p>V včerajšnji razpravi je poslanec, gospod Kangler, ko je govoril o procesih
               centralizacije, decentralizacije, regionalizacije v Sloveniji, odprl vsaj dve
               vprašanji tudi, ki se tičeta ministrstva za obrambo. Mislim, da sem dolžan njemu in
               vsem vam posredovati odgovor. Dejstvo je, da je ministrstvo za obrambo v zadnjih
               letih postalo pomemben gospodarski partner celotnemu slovenskemu gospodarstvu. To
               pomeni tako večjim podjetjem, kot tudi srednjim in manjšim podjetjem. Dejstvo je
               tudi, da ministrstvo za obrambo pri uresničevanju številnih naših vitalnih projektov,
               od profesionalizacije naprej, dosledno v praksi tako rekoč izvaja tudi načelo tega
               regionalnega pristopa. Ali preprosto povedano, kjerkoli se nahajamo, bodisi z vojaško
               infrastrukturo oziroma vojaškimi enotami, bodisi z infrastrukturo sistema varstva
               pred naravnimi in drugimi nesrečami, partnersko in v skladu s sodelovanjem, torej
               sodelujemo z lokalnimi skupnostmi, območnimi, ali pa regijami, in seveda
               zagotavljamo, da smo s svojim delovanjem tudi stimulus oziroma spodbujevalnik
               socialno-gospodarskega in tudi kulturnega razvoja območij.</p>
               <p>Gospod Kangler je omenil in se je bolj zanimal za občino, oziroma Maribor z okolico,
               zato mi dovolite, da zelo na kratko omenim nekatere projekte, ki smo jih uresničili
               oziroma so v procesu uresničevanja na območju občine Maribor in širše okolice.</p>
               <p>Najprej gre za zelo velik projekt, imenovan Kadetnica, v vrednosti cirka 2,5
               milijarde slovenskih tolarjev, ki je v polnem teku. Končuje se druga faza. In v prvi
               polovici naslednjega leta, leta 2005, naj bi bil ta projekt tudi končan v tej tretji
               fazi. Pri tem projektu gre za obnovo kompleksa stavb, ki imajo zelo velik, tudi
               kulturno-zgodovinski pomen. To so stavbe iz leta 1860. Po obnovi teh objektov bomo
               prenesli v ta kompleks izobraževalno, muzejsko in druge dejavnosti oziroma sedež
               vojaškega šolskega centra.</p>
               <p>Ministrstvo za obrambo je bilo nosilno pri vzpostavljanju logističnega centra v
               Mariboru, in sicer v prostorih na območju nekdanjega Tama, kjer se s tem projektom
               zagotavljajo delovna mesta, cirka 200. Torej ohranitev delovnih mest oziroma nova
               delovna mesta. Gre pa seveda za dejavnost servisiranja vojaških vozil in druge
               vojaške opreme slovenske vojske.</p>
               <p>Tretjič. Študijo za vzpostavitev tega centra je izdelala tehnična fakulteta v
               Mariboru in tudi inštitut za projektni menedžment ekonomske fakultete v Mariboru je
               vključen v naš ključni projekt Provoj oziroma profesionalizacija slovenske vojske.</p>
               <p>Nekdanjo vojašnico Melje smo skupaj z Mestno občino Maribor spremenili v podjetniško
               cono. Skladišče Pivola in zemljišče okoli tega skladišča smo prenesli na fakulteto za
               kmetijstvo v Mariboru. Opustili smo strelišče pod Pohorjem. To je bilo strelišče
               blizu hotela Habakuk in sicer predvsem zato, ker je bilo to v interesu mesta Maribor
               za uresničitev njihovih razvojnih načrtov turizma.</p>
               <p>Preko programa tako imenovane celostne oskrbe vojakov smo skupaj v sodelovanju s
               kanadskimi oboroženimi silami zagotovili uporabo hotelov v Mariboru in okolici. Del
               vojašnice vojvode Mišiča smo prenesli na Rdeči križ in Karitas v Mariboru, preostali
               del te vojašnice pa je bil namenjen za širitev bolnice v Mariboru. Nekdanja vojaška
               pekarna je bila predana Mestni občini Maribor za izvajanje družbenih dejavnosti. V
               uporabo Mestni občini Maribor je bil dan tudi Narodni dom. Skratka, skupaj z Mestno
               občino Maribor gradimo regijski in dispečerski center tudi za zavod za gasilsko in
               reševalno dejavnost in službe nujne medicinske pomoči. Če povzamem, v obravnavanem
               obdobju je bilo s podjetji v Mariboru in okolici sklenjenih cirka 4 milijarde
               slovenskih tolarjev seveda, preko pogodb javnih naročil, in še enkrat toliko, torej
               še 4 milijarde slovenskih tolarjev, je bilo sklenjenih pogodb iz naslova temeljnih
               razvojnih programov.</p>
               <p>Drugi del vprašanja se je nanašal na ciljni raziskovalni program Varnost za mir, ki
               ga je ministrstvo za obrambo razpisalo v letu 2004 skupaj z ministrstvom za šolstvo,
               znanost in šport, naj povzamem. Število prijavljenih vlog po univerzah je bilo
               naslednje: <q>"Univerza v Ljubljani je prijavila 76 vlog, od tega je bilo sprejetih 19
               projektov, kar predstavlja 25%. Univerza v Mariboru je prijavila 19 vlog in dobila
               odobrene 3 projekte, kar predstavlja 16%. Univerza na Primorskem pa je dobila 43%
               odobrenih projektov, kar seveda da jasno vedeti, da v razpisu ni prevladoval
               regionalni kriterij, ampak drugi kriteriji, kot so kakovost prijave, raziskovalni
               značaj, prijave z vidika splošne kakovosti projekta in projektne skupine, primernost
               prijave glede na razpisane teme in izvedljivost in organizacija projekta."</q></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, minister. Dr. Jožef Bernik dobi besedo za svojo razpravo. Prosim.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Hvala lepa, gospod predsedujoči, gospe ministrici, gospodje ministri, kolegice in
               kolegi! Moram biti zelo kratek, ker ste nam premalo časa dali, vendar naj na začetku
               povem tole.</p>
               <p>Zdi se mi, da je ta sistem interpelacije na glavo postavljen, ker vi govorite, kako
               smo vas sprovocirali in zahtevali, to ste pa v resnici vi celo stvar na glavo
               obrnili. Samo poglejte, kaj se godi. Mi smo vam poslali vprašanja, vi ste nam pa
               nazaj poslali cel voz uradnih podatkov, za katere niti spraševali nismo, danes pa
               morate popravljati to zadevo. Na vsak način ste dobili polne ure propagande za vaše
               delo.</p>
               <p>Če pogledate seznam tistih, ki bodo še govorili za menoj, nekako 49 ljudi je skupaj
               in od teh je 35 ljudi iz Združene liste in pa Liberalne stranke. Eden za drugim.
               Publika naj se pripravi na to, da bodo dobili popoln, kako bi rekel, salvo, kaj ste
               vse naredili, ampak jaz bom govoril o neki drugi stvari.</p>
               <p>Rad bi govoril o tem, česar minister, ki je za to odgovoren ni niti omenjal, pa je v
               njegovem ministrstvu. In to je to, kaj to ministrstvo dela s temi mrtvimi, ki so bili
               pobiti po vojni. Bodo rekli, Bernik že spet o tem govori, pa bom vedno o tem govoril,
               ker hočem na vašo vest apelirati. Naj povem, minister ima v svojem ministrstvu urad,
               ki se ukvarja z živimi, to so stari borci tako revolucije kot osvobodilne fronte, in
               pa mrtve. Mrtvi mu ne delajo problema, ker so mrtvi, oni mu delajo problem in denar
               ima samo za žive. In sedaj je takole. Rad bi vedel, kaj je minister za vse to
               naredil. Poglejte, vlada je že pred desetimi leti postavila eno kamuflažo, to je
               komisijo za grobišča oziroma vojna grobišča. Ta komisija ni imela nobenih
               pristojnosti, vse je bilo v oblasti nekega sekretarja, ki seveda ni bil simpatičen
               <gap n="..."/><stage xml:id="Izredna-50-2004-09-01.stage12">/Nerazumljivo./</stage><gap n="..."/> in medtem ko je, jasno <gap n="..."/><stage xml:id="Izredna-50-2004-09-01.stage13">/Nadaljevanje./</stage><gap n="..."/> čas za žive. Dolgo
               časa se je to vleklo, deset let skoraj, ampak novembra 2001 smo dobili prvič pismo od
               bivšega predsednika države, v katerem govori, kako je treba mrtve priznati, kako so
               naši ljudje, ampak ni pozabil povedati tega, da zgodovine pa ne smejo popravljati,
               ker ježe bila določena. Kasneje je pa prišlo eno zanimivo pismo od vlade same, deset
               strani. In tukaj govori, kako je treba pietetno postopati, da je treba zagotoviti
               izkop posmrtnih ostankov pod nadzorom organov pravosodja in apelira na državno
               tožilstvo, da bodo izdali mrliške liste. Vlada Republike Slovenije poziva državno
               tožilstvo, da uvede postopke za ugotovitev in <gap n="..."/><stage xml:id="Izredna-50-2004-09-01.stage14">/Nerazumljivo./</stage><gap n="..."/> zakonu o matični
               knjigi vseh primerih, ker ni drugega predlagatelja. In tako dalje. Jaz sem te
               spraševal, kakšna pieteta je to, ampak verjetno je pieteta, ki se je definirala v
               Kumrovcu. Dobro.</p>
               <p>Končno smo dobili zakon, lani 19. junija, ki je bil sprejet pod velikim pritiskom in
               tudi preglasovan. Bili smo preglasovani, to se pravi ni bilo nobene pietete, ničesar,
               tukaj je šlo samo za mrtve. In tega mi v tem državnem zboru in tudi v celi vladi
               izgleda ne znamo razumeti, da to vendar gre za ljudi, ki so bili ubiti nasilno in da
               je to bodisi genocid ali pa zločin proti človeštvu. Tukaj se je odlikovala tudi gospa
               državna tožilka, sedaj pravosodna ministrica, ki je bila v tej združbi, ki je
               poskušala prikrivati vse te stvari, in do danes se ni ničesar tako rekoč spremenilo,
               čeprav je bil zakon sprejet lani junija in se do danes ni skoraj nič ni zgodilo, šele
               pred nekaj meseci sobili podzakonski nekateri akti sprejeti, pa bi morali že davno
               biti. To se vidi, kako cela stvar gre.</p>
               <p>Kaj naj vlada stori? Če vlada reso misli o Slovencih, o družbi, o državi, potem bi
               se morala nad nekaterimi stvarmi zamisliti in jih narediti. Prvič. Naj se končno loti
               soočenja s preverjanjem dejstev v preteklosti, v nasprotju z nepoštenim konstruktom
               iste zgodovine, prirejene skozi dolga leta za politične potrebe. Ustanovi naj
               komisijo poštenih ljudi, ki bodo iskali dejstva in prišli do določenih ugotovitev.
               Vse ostalo bomo pa že lahko kasneje sami reševali. Kje so dokumenti o teh umorih? Kje
               so dokumenti o tistih grobiščih, ki so bila oskrunjena, in tako dalje in tako dalje.
               Gospod Rop, sedanji predsednik, je bil včasih minister za delo in družino in bi moral
               to vedeti; zato njega sprašujem, vendar ga ni tukaj. In to smo spraševali že dolgo
               časa, pa nismo dobili nobenega odgovora. Potem bi rekel, da je treba raziskati
               nekatere stvari, kot recimo poboj vojnih ujetnikov, ki so bili potegnjeni iz
               bolnišnicpo Sloveniji takoj po drugi svetovni vojni in so potem izginili – dobro
               dokumentirano, vendar zadnja stvar, ki sem jo dobil od bivše glavne državne tožilke,
               je to, da se še vedno raziskuje. No, ja, to se bo verjetno večno raziskovalo.</p>
               <p>Naj končam. Glejte, ta vlada, pa tudi stranke, te vaše stranke, se obnašajo tako kot
               neka grozno zaprta družba, ki spominja na mafijo. Kaj se godi: nimate nobenega smisla
               za pluralizem, nimate nobene strpnosti do svojih članov, nočete se pogovarjati o
               stvareh, ki bi bile skupno dobro za Slovence doma in po svetu, in popolna nestrpnost
               do drugače mislečih. Končal bom s tem: to je na vaši vesti že 60 let in bog ve,
               koliko časa bo še, dokler ne bomo stvari premaknili nekje drugje. Zapomnite si pa
               latinsko pravilo, ki pravi: <q>"Ve victis!"</q>, <q>"gorje zmagovalcem!"</q> Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, dr. Bernik. Ivan Božič ima besedo za razpravo.</p>
            </sp>
            <sp who="SDZ3:BožičIvan">

               <speaker>IVAN BOŽIČ:</speaker>

               <p>Hvala lepa, gospod podpredsednik. Spoštovane poslanke in poslanci, lepo pozdravljeni!
               Lepo pozdravljene tudi ministrice! Moram reči, da se mi ni še nikoli zgodilo, ko sem
               govoril, da so bile tri ministrice prisotne, da je skoraj polovica, ena proti dva v
               korist sicer moškemu spolu - pa tudi ministri lepo pozdravljeni! -, kar kaže, da ni
               res, da v Sloveniji nimamo posluha za nežni spol.</p>
               <p>Včerajšnji razgovor med bivšim ministrom za zunanje zadeve in sedaj aktualnim
               ministrom za zunanje zadeve glede regij, zlasti zahodne regije, Slovenije in Italije,
               mi je dal misliti in se zato tudi oglašam. Nikoli kot Primorec ne bom pristal na
               nobeno regijo, ki bo imela konture Rapalske pogodbe. Primorci smo drago plačali
               življenje v takratnem delu Italije. In je ne želimo več imeti. V nobenem primeru.</p>
               <p>Drugo. Sedanjega ministra za zunanje zadeve sprašujem tudi to. Primorski dnevnik, z
               današnjim dnem, govori o sramoti, ki se je zgodila v Trstu ob izvolitvi miss Trsta.
               Ker je bila izvoljena Slovenka, ni prava zmagovalka lepotnega tekmovanja. Današnjo
               številko Primorskega dnevnika preberite in boste videli, kaj piše. Pa ga sprašujem,
               kaj je naredil na podlagi takih člankov in takega obnašanja desnice v Italiji.</p>
               <p>Tudi zato Trst ne more biti sedež regij.</p>
               <p>Drugo bi pa rad rekel, ker govorimo danes o interpelaciji. Slovar slovenskega
               knjižnega jezika pravi, da je interpelacija zahteva skupine poslancev, delegatov v
               skupščini, pač tako je pisalo, da se obravnava določeno politično vprašanje iz dela
               vrhovnega izvršilnega organa. Ali pa Pravni leksikon, ki pravi, da je interpelacija
               način izražanja kritike.</p>
               <p>Danes se oglašam zaradi škode in potresa v Soški dolini, ki je v prejšnjem mandatu
               in v sedanjem prizadel tri občine, leta 1998 pa skoraj ves severni in zahodni del
               Slovenije. Sprašujem, zakaj ta, popotresna obnova v šestih letih ni bila končana. Ker
               smo veliko napisali v teh 350 in še nekaj straneh odgovora vlade, kaj se je vse
               naredilo, o potresu pa ni nikjer nič omenjeno. Dobro bi bilo zapisati, zakaj se vse
               ni zgodilo. 6 let je dolga doba. Ne sprašujem o tem, kako bo ministrstvo za okolje in
               prostor rešilo vprašanje slabo, zanikrno obnovljenih objektov. To je stvar ministra,
               ki bo lahko preganjal ljudi, ki so to slabo naredili. Govorim pa o tem, zakaj ni bilo
               vse narejeno? Nikoli v državnem zboru, nismo glasovali proti kakršnikoli škodi, ki jo
               je vlada predlagala. Vedno smo ji potrjevali. Celo več smo zahtevali.</p>
               <p>Drugo, kar bi pa rad rekel, glede gornjega Posočja in po potresu prizadetega dela,
               kakšna naj bi bila pomoč gospodarstvu. Mislim, da je pomoč preko inkubatorjev
               premajhna. Izgleda, da se ni dobro obnesla, kajti zaposlenih in novih firm je
               premalo. Ne delajo dobro. Še vedno zagovarjam in bom zagovarjal, da je treba z
               drugimi gospodarskimi prijemi, ki posegajo v področje ministrstva za finance in
               gospodarstva, se pravi z zmanjšanjem davkov, privabiti ljudi, ki bodo prišli
               investirat in živet in delat v Soško dolino.</p>
               <p>Kaj je narobe in kaj me na to navaja? Danes, piše v časopisih, je dan rumenih rut,
               torej prvi šolski dan. V gornjem Posočju, v treh občinah je danes šlo v prvi razred
               152 otrok v šestnajst osnovnih šol. Od tega v osem šol manj kot pet. Nova pobuda, ko
               bomo začeli naprej govoriti o življenju in delu v parlamentu, pa življenju in delu v
               gornjem Posočju, bo sigurno vprašanje demografskega zloma. Kako si predstavljamo
               Baško grapo, ki ima še 11 otrok, Gorenje Trebušo, ki že nima več leta in leta niti
               osnovne šole. Kako tisti del Soške doline od Bovca proti Trenti, ki ima še v Soči dva
               otroka vpisana v prvi razred osnovne šole, v celi dolini od Bovca do Vršiča. Mislim,
               da se moramo nad tem zamisliti.</p>
               <p>In rekel in končal bom ta moj del, prispevek k tej točki, vseh 359 ali koliko strani
               je vašega odgovora vlade, teh ljudi nič ne zanima. Zanima jih, kdaj bodo odpravljene
               posledice potresa in kdaj se bo vrnilo s pomočjo vlade države, življenje v Gornje
               Posočje. Boljše življenje. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala Ivan Božič. Jožef Jerovšek ima besedo.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Spoštovani kolegice in kolegi, spoštovani ministri. Ob vložitvi
               interpelacije se je pokazalo, da je vlada reagirala izredno živčno, z izredno paniko
               se je odzvala na vest o vloženi interpelaciji. Priča smo bili ne samo te panike,
               ampak tudi žalitev, zelo hudim žalitev in tudi neumnosti. Gospod Rous je govoril,
               kako se vznemirja penzioniste, sedaj pa, ko mu razpada stranka, pa on sklicuje v
               avgustu neke sestanke, pa so ga pregnali iz Maribora in tako naprej.</p>
               <p>Glejte, tudi žalitve so bile nepotrebne. Jaz sem bil presenečen, da je gospod Pavliha
               tako žalil in se je pokazalo celo, da ne pozna, kaj je beseda parafraza,
               parafrizirati - , ker to ni bilo nobeno parafraziranje, bi pa lahko parafrazirali ob
               vsem tem Aškerca in njegovo pesem in se vprašali, <q>"zakaj tako hromite, se Slovencev
               bojite"</q>. Izgleda, kot pravi Aškerc. On pravi, <q>"bojite se osvete od množice neštete."</q>
               Dejansko je ta strah neverjeten. Danes zjutraj se je pokazala panika v vladnih
               vrstah, odložitev, iskanje odgovorov, ob tem da je opoziciji skoraj vzeta beseda,
               skrajšana na najmanjšo možno mero. Glejte, najboljšo interpelacijo o delu vlade v
               preteklem mandatu pa je dejansko vložil gospod Pahor, prejšnji predsednik parlamenta,
               ki je 12. julija v intervjuju za Dnevnik - prosim, če to dovolite - dejal, <q>"nova
               vlada ne bo na oblasti vsa štiri leta"</q> in še, <q>"smo v položaju, ko potrebujemo pogumno
               vlado"</q>, ki jo očitno sedaj nimamo, <q>"po moji oceni vlada, ki jo bomo izvolili jeseni,
               ne bo na oblasti vsa štiri leta."</q> To pomeni, da bo morala sprejeti vrsto nepopularnih
               ukrepov. Predsednik vladne stranke, druge največje vladne stranke, očitno ve, kaj je
               vse prekrito slovenskemu ljudstvu, kakšne napake je vlada delala, kaj je prekrivala,
               kako neresnični podatki so o čemer pita ljudstvo. Odkrito je povedal, da nas čaka
               izredno težko obdobje. Navadno ob koncu mandata vse vlade, vsi politiki hvalijo, kaj
               so storili. In tu je dokaz, da je vse to, kar smo o interpelaciji navedli, še kako
               res. Vlada absolutno v tem odgovoru nima argumentov. Če bi imela argumente, bi
               napisala kratek odgovor, ne več, kot je bila interpelacija, prinesla je pa 350
               stranisolate iz računalnikov. To je sramotno na tak način odgovarjati od neke vlade,
               ki bi bila kompetentna. To so ti okvirji. Zakaj je vlada tako živčna?</p>
               <p>Jaz bi se dotaknil samo enega škandala, ki je v teh avgustovskih dneh v zvezi
               delovanja pravosodja in stečajnih postopkov, ki so se vršili v Mariboru. Vemo, da so
               stečajni upravitelji očitno v dogovoru s centri moči pospravili milijarde, pobrali
               milijarde denarja. In navidezno je vlada, pravosodno ministrstvo, kot da ukrepa,
               naročila je nadzorstveno komisijo na mariborskem okrožnem tožilstvu, službeni nadzor,
               tako imenovani, o delovanju stečajnih senatov. Ta komisija, ki pa jo skriva, jaz je
               nisem mogel dobiti, čeprav sem jo uradno zahteval od pravosodne ministrice, je
               napisala, stečajni senati, ki so nadzorniorgani pri stečajih, niso nič krivi, ker so
               bili od stečajnih upraviteljev zapeljani. Ti so jim prekrivali prave podatke, čeprav
               v 81. členu stečajnega zakona jasno piše, da morajo vsake tri mesece pismeno poročilo
               o stanju financ podati. Ampak niso zahtevali in so bili zapeljani. To je škandal par
               excellence. V vsaki demokratični državi bi v takem trenutku, minister ali ministrica
               za pravosodje odreagiral zelo ostro, naša ministrica pa je komisijo naredila zato, da
               pometa pod preprogo, da ne bo nihče nič kriv. O, očitno nihče ni kriv in zaradi tega
               smo tudi poslanci zahtevali od predsednika vlade, da ministrica iz objektivnih
               razlogov, iz moralnega čina odstopi. Sploh ni reagiral predsednik vlade, kolikor mi
               je znano. Mariborski časopisi so se razpisali o škandalu. Dejansko je škandal. Drugi,
               ki so še bolj pod pritiskom vlade in kapitala, seveda molčijo o tem škandalu.</p>
               <p>Takšno pometanje pod preprogo korupcije in klientalizma se dogaja vsakodnevno s
               strani te vlade na številnih področjih. V tem odgovoru pa niste napisali, o tem, kjer
               ste pa res uspešni bili, o popolni centralizaciji države in popolni birokratizaciji
               države. Tu pa ste uspešni. Prejšnji predsednik vlade, gospod Drnovšek, v sobotnem
               intervjuju v Večeru pravi, da se nič ni naredilo na antibirokratskem programu. Gospa
               Nevenka Pergar je sedaj v drugi službi; ogromni denarji so se pospravili za tisti
               program, naredilo pa se ni nič. In tako se dela v tej vladi. Tu pa ste bili uspešni.
               Priznajte, da ste bili tu uspešni – da tu požira maso denarja birokracija, ki ne
               dela.</p>
               <p>In potem, glejte, prodaja Nove Kreditne banke. Včeraj je minister Lahovnik govoril
               neresnice, da smo mi podpirali eksplicitno prodajo mariborske banke tujcem. Ni res!
               Parkrat sem moral – in šele to je premaknilo, ko sem dejal, če boste prodali
               Avstrijcem to banko, boste izpolnili ukaz <q>"naredite mi to deželo zopet nemško,"</q> in
               šele takrat se je premaknilo. Drugače so pa bile provizije že zmenjene, vse je bilo
               pospravljeno, vse je bilo določeno za to prodajo. Nobenega nacionalnega interesa in
               nobenega patriotizma ni bilo. Gospod Rop pa je potem ob prevzemu funkcije obljubil
               dejansko finančni steber. Od tega ni praktično nič. Speljali nam bodo zavarovalnico
               Maribor, to je edino, čeprav je jasno obljubil.</p>
               <p>Hitim, ker imam malo časa, o tem, kaj vse je vlada obljubljala. Žal mi je, da gospoda
               Gantarja ni tukaj. Gospod Gantar, ko je bil še minister za okolje, je v mojih krajih,
               v Dravinjski dolini, obljubljal denar za regulacijo Dravinje, ureditev Haloz in tako
               naprej, na licu mesta. Potem mi ještiri leta vsako leto obljubljal, da bo v
               naslednjem proračunu, potem se je pa preselil na drug resor, ker je vedel, da je
               povsod obljubljal in ničesar izpolnil. Sedaj je seveda gospod minister Kopač, ki do
               malega človeka, povprečnega državljana, do teh krajev, ki so demografsko ogroženi,
               sploh nima odnosa. Kajti on je avtor te <q>»Kopačeve doktrine«</q>, da recimo v Mariboru
               sploh ni sposobnih ljudi, ob holdingu. In tu ste bili tudi uspešni – holding ste
               odpeljali v Ljubljano, in denar, seveda. Glejte, in umaknili ste v tem mandatu zakon
               o skladnem regionalnem razvoju, ki je najbolj potreben zakon v vsej državi. Ko
               omenjam Dravinjsko dolino, Haloze, tu je kup krajevnih skupnosti, kot so Makole,
               Studenice, Poljčane, Šmartno, Oplotnica, Prihova in tako naprej, ki bi po tem zakonu
               morale imeti neko upanje; pa ga ne bodo še imeli, dokler bomo imeli tako oblast.
               Očitno je za te kraje treba spremeniti oblast, da se bo začela neka druga politika v
               tej državi, da bo spet zasijalo upanje v te kraje.</p>
               <p>In, gospod minister za zdravje, posebej so mi ljudje telefonirali. Govorite – pa
               predsednik Rop tudi včeraj – o zmanjšanih vrstah pri operacijah, pri zaostankih. Iz
               Zgornje Polskave me je klical človek, ki pravi, da že 18 mesecev čaka za sivo mreno,
               pa s Pragerskega me je klical. Ne govorite tega, da so se ne vem kako skrajšali ti
               roki, ker to ni res. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, Jožef Jerovšek. Besedo želi ministrica Zdenka Cerar. Izvolite.</p>
            </sp>
            <sp who="SDZ3:CerarZdenka">

               <speaker>ZDENKA CERAR:</speaker>

               <p>Hvala lepa. Gorje nam, če bi takšni sodili – samo eno stran bi izvedeli, druga bi
               bila vedno neznana, čeprav je bila objavljena v časopisu. Ko je ministrstvo izvedelo
               za napako stečajnih upraviteljev <stage xml:id="Izredna-50-2004-09-01.stage15">(ni se prelil še denar v zasebne žepe, ampak je bil
               posojen)</stage>, je bil takoj odrejen službeni nadzor. Službeni nadzor je bil opravljen in
               ministrstvo je javno sporočilo, da se z ugotovitvami službenega nadzora ne strinja,
               ker ocenjuje, da so bile storjene napake. Predlagalo je tudi odvzem licenc po zakonu
               o stečaju, ki ste ga vi sprejeli. Vi ste dali takšna določila, da je to maksimum, kar
               minister za pravosodje v takšni zadevi lahko ukrene. Maksimalna možnost je bila
               izkoriščena.</p>
               <p>Premalo časa je za dialog, zato nadaljujem na drugem področju sodnih zaostankov.
               Soglašam z ocenami, ki so bile včeraj dane, da so sodni zaostanki ena glavnih ovir za
               hitro pot do pravice, za nezadovoljstvo državljanov in zmanjšanje zaupanja v
               pravosodje. Povedala sem, da je vlada na tem področju nudila sodstvu vse možne
               instrumente, da se stanje izboljša. In ko je včeraj predsednik vlade omenil, da imamo
               tudi načrt, da se bodo sodni zaostanki odpravili, ni imel v mislih načrta vlade,
               ampak načrt sodstva, ki ga je sprejela skupaj z ministrstvom za pravosodje, skupaj z
               menoj. Izvedene so bile številne aktivnosti v zvezi s tem načrtom, osebni pogovori,
               diskusije in intenzivno je vključen v to aktivnost tudi sam predsednik vrhovnega
               sodišča. Lahko vam povem, da so načrti že obrodili prve sadove. Statistika, ki smo jo
               dobili za prvo polletje leta 2004, kaže, da so se zaostanki na splošnem področju v
               sodstvu zmanjšali za 2,4%, na področju pomembnih zadev za 4,5% in predsednica senata
               za prekrške mi sporoča, da so v zadnjih treh mesecih rešili izven rednega pripada
               preko 30.000 zadev. To so rezultati, ki kažejo, da je načrt, ki ga je sodstvo
               sprejelo, pričel funkcionirati. Jaz osebno čutim ne minimalno ampak maksimalno
               odgovornost za to, da bo tako tudi v bodoče.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Besedo dobi Bojan Kontič za svojo razpravo.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa, gospod podpredsednik! Spoštovane ministrice in ministri slovenske
               vlade!</p>
               <p>Tudi poslanci vladajoče koalicije smo časovno omejeni, pa ne samo z mandatom, ampak
               tudi v razpravah, in to povsem na demokratičen način. In ravno zaradi tega kolegu
               Berniku, verjetno še zadnjič v tem mandatu. Govoril je <q>"gorje zmagovalcem"</q>. Jaz
               pravim, da gorje nam, če bi njegovi zmagali v drugi svetovni vojni. Zgodovina se ne
               da popravljati, tudi po vaši podobi ne in tudi po podobi domobrancev ne, dejstva
               ostajajo.</p>
               <p>Vsaka stranka, zastopana v parlamentu, je na volitve odšla s svojim program in svojo
               kadrovsko ponudbo. Rezultat na volitvah 2000, pa ni bil odraz le tega, temveč tudi
               izkušnje tistega obdobja pred štirimi leti. Ljudje so izbirali med takratno trenutno
               oblastjo, ki je imenovala Bajukovavlada, bila pa je v bistvu vlada gospoda Janeza
               Janše, in ponudbo, ki je bila takrat poosebljena z doktor Drnovškom. In kaj je cilj
               opozicije danes? Prikazati nesposobnost te vlade in na izkušnji iz leta 2000
               pridobiti zaupanje ljudi z željo, da je štiri leta dovolj, da volivke in volivci
               pozabijo na obdobje, ko so imeli oblast, pa so jo z nespretnimi potezami
               zaigrali.</p>
               <p>Ni je vlade, ki bi lahko v celoti izpolnila vse zastavljene naloge in dosegla vse
               zastavljene cilje. Nemogoče je namreč natančno predvideti ravnanje vseh dejavnikov in
               zunanji vpliv, na katerega ni moč vplivati. Res je, da bi lahko, če bi odmislili vse
               to, storili več in kvalitetnejše. Toda v danih razmerah je bilo postorjeno veliko
               delo. Pri nekaterih uspehih je sodelovala tudi opozicija. Vse to je bilo danes in
               včeraj že večkrat omenjeno. So pa tudi nedovršena dejanja. Tu, v parlamentu, ne v
               vladi. Govorim o regionalni politiki, o neenakomernem razvoju Slovenije. Moramo
               priznati, da v tem mandatu nismo uspeli spremeniti ustave v členih, ki bi omogočili
               uvedbo pokrajin. Govorilo se je, da je bil vzrok v onemogočanju sodelovanja lokalnih
               skupnosti. Pokrajine so nujne v projektih skladnejšega regionalnega razvoja. V
               razmislek tistim, ki govorijo, da so občine, tudi tiste najmanjše, garant za razvoj.
               Naj omenim le Prekmurje, ki je glede na število in velikost občin najbolj razdeljeno,
               pa ima hkrati največ težav z razvojem. To dejansko kliče po pokrajinah.</p>
               <p>Kljub temu da je bilo o naslednjih temah veliko že povedanega, naj opredelim svoj
               odnos do dveh, po moji oceni, ključnih dosežkov ministrstva za delo, družino in
               socialne zadeve in s tem vlade Republike Slovenije. Uveljavilo se je tudi v praksi
               socialno partnerstvo, ki je postalo kar standard obnašanja. Civilna družba je
               vključena v proces sprejemanja zakonodaje, kar je mnogo bolje, kot zgolj prispevati k
               ustvarjanju pogojev za družbene konflikte. Naj omenim le zakon o delovnih razmerjih,
               pokojninsko reformo, pa tudi urejanje razmerij v javnem sektorju, vključno s plačno
               politiko. Vse to se ureja oziroma se je uredilo s sodelovanjem socialnih partnerjev.</p>
               <p>Drugo področje, ki je zelo občutljivo, je brezposelnost. Kaj pomeni ostati brez dela
               vedo le tisti, ki so to dejansko doživeli. Delo je tisto, ki zagotavlja osebno
               varnost, socialno vključenost. Še posebej je to pomembno pri nas, kjer je delo
               pomembna vrednota. Zavedajoč se težav, ki jih brezposelni imajo, je nujno priznati,
               da je brezposelnost najmanjša vse od leta 1993. Trditev, da smo spremenili sistem
               evidentiranja, drži. A hkrati drži tudi podatek, da je sedaj dejansko zaposlenih
               približno 15 tisoč oseb več.</p>
               <p>Imam analizo gospodarstva v savinjsko-šaleški pokrajini, kjer so ugotovili, da je v
               primerjavi z letom 1997 v letu 2003 v gospodarstvu savinjsko-šaleške regije
               zaposlenih 1878 več, kot sem dejal, leta 1997. To potrjuje, da smo na pravi poti k
               zastavljenemu cilju polne zaposlitve.</p>
               <p>In še nekaj pogledov z lokalnega zornega kota. Ta vlada je bila ena boljših, če že ne
               najboljša po osamosvojitvenem obdobju, in to velja za mnoga področja. Končno imam
               priznano zahtevo po boljši cestni povezavi. Hitra cesta je uvrščena v vse potrebne
               državne programe. Na področju izobraževanja, kulture, športa, sociale smo s
               sodelovanjem vlade in parlamenta, na državni ravni, in občine, na lokalni ravni,
               dosegli sporazumno investiranje mnogih pomembnih objektov. Nekaj je dokončanih, nekaj
               investicij je v teku, nekaj pa jih še skupaj načrtujemo.</p>
               <p>In čisto na koncu naj povem le še to, da v Velenju ne bomo pozabili odnosa desne
               vlade v času, ko je Gorenje, zaradi požara zašlo v težave. Kot sem že v uvodu dejal,
               ni bilo storjeno vse, kar smo želeli, a splošna ocena delovanja v preteklem obdobju
               je dobra.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala kolega Kontič. Anton Butolen dobi besedo za razpravo.</p>
            </sp>
            <sp who="SDZ3:ButolenAnton">

               <speaker>ANTON BUTOLEN:</speaker>

               <p>Hvala za besedo. Lep pozdrav predsedujoči, predstavniki vlade in vsi poslanci in
               poslanke. Delo v parlamentu sem si vedno predstavljal kot resno in garaško delo, ki
               na osnovi argumentov poskuša najti najboljše rešitve za naše državljanke in
               državljanke. Ne rečem, da večina dela v tem času ni bila takšna oziroma je bilo mnogo
               dela tako opravljenega, na žalost pa je bilo tudi preveč nastopaštva in se
               opravičujem besedi, <q>"glumaštva"</q>, v najslabšem pomenu te besede.</p>
               <p>Sam sem se vedno lahko vključil v resno delo, težko se pa vključujem v takšno
               razpravo brez argumentov, kot je bila malo prej, če bi si gospod, ki je govoril, ne
               direktno pred menoj, ampak malo pred menoj, prebral poročilo o državnem tožilstvu, ne
               bi bil govoril tistega, kar je govoril, kar je sama demagogija in pa brez argumentov.
               To govorim zato, ker mi je tuja demagogija in ki mi je tuja diskvalifikacija
               političnih nasprotnikov.</p>
               <p>Želim pa reči nekaj besed o demografiji, ker sam prihajam iz okolja, ker sam prihajam
               iz okolja, kjer je demografija in pa število rojstev izjemno pomembno. Ta zadeva
               oziroma to poglavje je izjemno pomembno za našo državo, kot tudi za celotno evropsko
               skupnost, zato me toliko bolj boli, ko se k temu pristopa poenostavljeno.Že dve leti
               poslušam v tem parlamentu eno osnovno tezo: zaradi revščine število rojstev upada. To
               je seveda notorna neumnost, ki kaže na to, da med 500 strokovnjaki tako imenovane
               vlade v senci ni strokovnjakov za demografijo. Povejte mi prosim eno državona svetu
               iz tretjega sveta, državo, v kateri je največja revščina, kjer je število rojstev v
               upadu. Poglejte si prosim podatke za Bangladeš, pa vam bo vse jasno. Ravno obratno.
               Število rojstev je v upadu v razvitem svetu. To je problem razvitega sveta, toje
               problem Evrope. Zveni žalostno, ampak je resnično. S tem, ko se je ta zadeva pojavila
               pri nas, smo pravzaprav smo vstopili v svet razvitih. To pa seveda ne pomeni, da ta
               problem ni resen in da se z njim ni treba ukvarjati. Sicer lahko, ker mi tu očitajo
               Bangladeš, lahko tudi povem drugače.</p>
               <p>Na našem območju je bila narejena raziskava in v šolskem okolišu na našem območju je
               bilo leta 1896 92 rojstev. Pozneje sem si pogledal podatek za leto 1995 in je bilo
               pet rojstev. Če bi izhajali iz osnovne teze, da zaradi revščine število rojstev
               upada, bi smatrali, da ste se leta 1896 v Halozah cedila med in mleko. Na žalost temu
               ni tako, in so tudi drugi pomembni vzvodi, ki so pripeljali do tega, da smo zdaj tam,
               kjer smo. Problem je v tem, da se takrat nista cedila med in mleko, so še tudi drugi
               podatki, ki jih bom zdaj prebral: od 92 rojstev je 16 otrok v tistem daljnem letu
               umrlo ob rojstvu, 11 otrok je umrlo pred prvim rojstnim dnevom in do 15. leta je
               umrlo še 16 otrok. Skupaj je od 92 rojstev svoj 15. rojstni dan dočakalo 49 otrok, 43
               jih je pa umrlo. To pomeni, da je ta teza, da zaradi revščine število rojstev upada,
               povsem zgrešena. Res pa je, da se je zaradi neperspektivnosti, mogoče tudi revščine,
               povečevalo odseljevanje. In v 50. letih je število občanov v naši občini z 2.700
               padlo na 1.430, na žalost se je to zgodilo. Z veseljem pa moram povedati, da se v
               zadnjih petih letih ta zadeva spreminja na bolje in število več ne upada.</p>
               <p>Kot sem že dejal, je premalo časa, da bi o tem podrobneje razpravljali. Se bo pa
               treba s tem soočiti v celotni Evropski skupnosti, katere člani smo, vendar se je
               treba soočiti na osnovi argumentov. Naša vlada je tudi v tem obdobju sprejela nekaj
               dobrih programov. Ne glede na to, katera vlada bo, se bo morala s tem nenehno soočati
               in sprejemati resne ukrepe in resne programe, da se ta negativni trend upadanja
               števila rojstev upošteva, prav gotovo pa ne na podlagi tako poenostavljenih,
               pavšalnih ocen. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Butolen. Besedo ima Marija Ana Tisovic. Prosim.</p>
            </sp>
            <sp who="SDZ3:TisovicMarijaAna">

               <speaker>MARIJA ANA TISOVIC:</speaker>

               <p>Hvala lepa za besedo, gospod podpredsednik. Pozdravljeni vsi predstavniki vlade,
               pozdravljene kolegice in kolegi! Ker imam zelo malo časa, se bom dotaknila samo ene
               stvari, in sicer resorja šolskega ministrstva.</p>
               <p>V zadnjem času smo sprejeli zakon o visokem šolstvu. V ta zakon je vlada pripeljala
               tudi šolnine za univerzitetni študij. Veliko je bilo povedanega okoli tega, ali so
               šolnine nujne ali ne, vendar zakon je sprejet in šolnine bodo. V naši stranki se
               zavzemamo za to, da se omogoči študij vsem resnimštudentom, ne glede na njihovo
               finančno zmožnost. Ob sprejemu zakona o visokem šolstvu je bilo povedano, da bodo s
               socialnimi transferji pomagali študentom, katerih dohodki na družinskega člana ne
               bodo presegali določenega cenzusa. Vemo, da družine, ki nepresegajo cenzusa, zelo
               težko ali pa sploh ne morejo normalno preživeti iz meseca v mesec, zato ti transferji
               so. Ostaja pa še drug sloj prebivalstva, ki ima dohodke na družinskega člana tik nad
               cenzusom; ti niso upravičeni do nobenih denarnih pomoči, živijo pa dobesedno iz rok v
               usta. Študenti iz te skupine si skoraj ne bodo mogli privoščiti študija. Ker pa je za
               vsako družbo škodljivo, da zaradi tega izgubi kar precejšen del intelektualnega
               potenciala, bi se morala vsaka vlada ob tem zamisliti. Preden jevlada sprejela ta
               zakon ali pa vsaj istočasno bi morala obvezno zakonsko urediti podlage za oblikovanje
               štipendijskih skladov in za ugodne kredite študija. V določenih državah dajo dobrim
               študentom tudi popust pri odplačevanju kredita. Vlada nadalje ni izpolnila danih
               obljub študentom na področju študentskih domov kar tudi omejuje možnost študija
               študentov, ki prihajajo iz tako imenovanega nižjega srednjega sloja prebivalcev s
               slabimi finančnimi možnostmi. Ker smo postali člani EU, lahko prej ali slej
               pričakujemo tudi spremembe na področju študentskega dela, ki bodo prav gotovo
               negativno vplivali na možnost študentskega dela.</p>
               <p>Menimo, da je vlada zaradi neusklajenih potez na področju visokega šolstva naredila
               veliko škode. Bojim se, da bo trend, ki ga je zastavila, da se vpisovanje na visoko
               šolstvo dviguje, naenkrat začel padati. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Besedo dobi Jože Tanko.</p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p>Hvala lepa, za besedo. Vsem lep pozdrav. Najprej bi v uvodu bi se rad odzval na
               razpravo gospoda Pavlihe včeraj, ki pravi, da je v interpelaciji polno enostranskih,
               zavajajočih in neresničnih trditev. Z niti eno besedo pa ni povedal, katere so
               to.</p>
               <p>Kar se tiče kakovosti in pa kvantitete odgovora. Kakovosti verjetno ni posebne,
               kvantiteta pa je izjemno velika in s tem se kvalitete ne da skriti.</p>
               <p>Naslednja stvar, gospod minister pravi, da je ta vlada podedovala nacionalni program
               za avtoceste za leta 1995 in leto 1998. Ni res, prevzela je program iz leta 1998. Ta
               program je očitno bil tako zelo dober, da ga je vladna koalicija vgradila v svojo
               koalicijsko pogodbo, in ta je predvidel, da bodo vse avtoceste končane leta 2004.</p>
               <p>Trditev, da je vlada februarja sprejela nacionalni program, resolucijo nacionalnega
               programa, ni točna, sprejel jo je državni zbor. Ampak je moral pripraviti tisti
               nacionalni program, ki ste ga dali vi v svojo koalicijsko pogodbo in v katerem se v
               okviru šestih let, od leta 1998 do leta 2004, naj bi bila končana, se je ugotovilo,
               da je potrebnih nadaljnjih 9 let za realizacijo tega programa. Toliko o kvaliteti
               vlad in planiranju.</p>
               <p>Govorili ste tudi o številu kilometrov avtocest, ki jih je zgradila ta vlada. Mandat
               te vlade se je začel oktobra 2000, končal se bo oktobra 2004. Do sedaj je bilo
               odprtih 80 kilometrov avtocest in ne 166, kot ste vi povedali. To drži verjetno, če
               upoštevamo leto 1998 kot začetek uveljavitve avtocestnega programa. To so podatki iz
               Darsa.</p>
               <p>Naslednja stvar. Moram reči, da sem zelo začuden, ker ste na soočenju v Odmevih
               povedali, da se vlaga v avtoceste 36 milijard, v državne ceste 30 milijard, in da so
               programi uravnoteženi. Ni res. Po finančnem načrtu za letos bo v avtoceste vloženih
               122 milijard. 7, 8% državnega proračuna. Toliko je zapisano v dokumentu, ki ga bo
               državni zbor, ali pa ga je že sprejel. To se lahko vse preveri.</p>
               <p>Naslednja stvar kar je, gospod minister, resolucije o prometni politiki ta država
               nima. Edini, ki to resolucijo lahko sprejme, je državni zbor. Vse ostalo, kar imate,
               je delovno gradivo ali kakorkoli že temu rečemo. Ta resolucija ni bila nikjer
               objavljena in vlada jo ne more izvajati. Vse, kar počnete na osnovi resolucije o
               prometni politiki, sodi v kategorijo nezakonitosti in vse tiste zadeve, ki so in tudi
               če so finančne, pomenijo kršitve finančnih načrtov.</p>
               <p>Podobno je z nacionalnim programom izgradnje avtocest. Februarja smo ga sprejeli v
               državnem zboru. Bili ste v Prekmurju na pobudo, ne vem, predsednika parlamenta,
               poslancev s tistega območja, in ste zagotovili, da se bodo nekateri cestni odseki
               zgodili in realizirali prej, kot je predvideno. Niste spremenili nobenega finančnega
               načrta, niste popravili nobenih rokov, obljubljate pa, da boste z istimi sredstvi v
               krajšem časovnem intervalu zgradili dvakrat več projektov, kot jih je bila ta vlada
               sposobna do sedaj. Zanima me, če so ti čudeži sploh še možni, in zanima me, koga bomo
               v tej dinamiki oropali za avtocesto. Finančna konstrukcija se v tem delu ni
               spremenila.</p>
               <p>Če že doktor prava tolikokrat zgreši o tem, kaj je sprejeto in kaj ni sprejeto in
               kaj velja in kaj ne velja, potem moram reči, da je to katastrofa. In tisto, kar ste
               izjavili o vozniškem in prometnem dovoljenju, tisto velja verjetno za vladne
               ministre. In občutek imam, da ste opravili samo društveni izpit na LDS-u - in pa tudi
               že kot suveren šofer na tem področju. Skratka, podatki ki jih navajate na tem
               področju, absolutno ne držijo in so vsi zapisani v dokumentih, ki so dosegljivi na
               internetu ali pa kjerkoli drugje. In tudi v državnem zboru so bili predstavljeni.</p>
               <p>Naslednje kar je, moram reči, da je izginilo iz avtocestnega programa 500 milijonov
               evrov sredstev iz namenskih sredstev. Treba jih je nadomestiti, nadomeščamo jih s
               kreditnimi sredstvi in z drugimi oblikami zadolžitve, vendar to je čisto drug
               problem.</p>
               <p>Letos, kar zadeva racionalnost dela, bomo imeli na istem odseku dvakrat otvoritev:
               eno oktobra, drugič pa za rojstni dan enega od izvajalcev. Vlada bo plačala oziroma
               davkoplačevalci bomo plačevali dvakrat odpiranje istega odseka. To je popolnoma
               evidentno, popolnoma jasno.</p>
               <p>Kar zadeva železnice, nima niti smisla kaj dosti govoriti.</p>
               <p>Naslednja stvar, katero bi se rad dotaknil, so nekateri podatki iz interpelacije. V
               tabeli 17, ki govori o celotni zaposlenosti, je med letom 1991 do leta 2002, se
               celotna zaposlenost znižala za 57.000 delovnih mest. Kar zadeva razmerje v tabeli 19
               nad ljudmi, ki so izgubili delo, in tistimi, ki so ga dobili med letoma 1995 in leta
               2003, je v tem času izgubilo delo 557. 600 ljudi, dobilo ga je 504.000. Skratka, manj
               zaposlenih 50.000, 53.000. Podatki so od UMAR-ja, prejšnji od zavoda za zaposlovanje.</p>
               <p>Če gremo naprej. Ves ta priliv, teh 57.000 ljudi, se je zgodil na pokojninski
               lestvici. Med letoma 1996 in 2003 se je število upokojencev povečalo za 54.429.
               Skratka, priliv upokojenci in mislim, da gospodarske rasti ne moremo zagotavljati s
               tistimi, ki so vse svoje že opravili z minulim delom. In še, kar je najhujše, ves ta
               priliv upokojencev so plačali upokojenci sami, ker smo jih vmes oropali oziroma
               predlog vlade decembra leta 2000 za dve pokojnini oziroma za 15%. In ta priliv so
               plačali upokojenci.</p>
               <p>Naslednja stvar, kar je izjemno problematična, je gibanje registrirane
               brezposelnosti - popolna manipulacija z evidencami. 30.000 ljudi približno ni
               vključeno v te evidence in to ne samo tistih 13.000, ki jih je prej omenil, včeraj,
               gospod Drobnič, ampak še vsi tisti, ki so na javnih delih in na usposabljanjih, to
               jih je 30.000. In dejanska brezposelnost je okrog 125.000 ljudi. Skratka, nov mrtev
               kapital, ki ga ima ta država in s katerim ne moremo računati na gospodarski razvoj.</p>
               <p>Naslednja stvar, ki je zelo problematična, pa je tudi priliv mladih iz šol in odliv
               med brezposelne. Med letoma 1995 in 2003 po UMAR-ju je prišlo iz šol 204.000 otrok in
               med brezposelnimi je kar 163.000 oziroma 80% te populacije med brezposelnostjo.</p>
               <p>Lahko omenim še naslednji problem, ki se tudi na ta del nanaša in to je problem
               stanovanjskih gradenj. Ne samo da ne zagotavljamo delovnih mest za mlade, tudi
               stanovanj ni. Po nacionalnem programu iz leta 2000 je bil cilj 10.000 stanovanj,
               minister Gantar je bil predlagatelj, od tega 4.500 socialnih stanovanj. Piše 2.000 do
               2.500 je spodnja meja. Koalicija jih je dala v program 1.500, to se pravi za tri leta
               4.500, zgradila pa 2.200, 15% nacionalnega programa ugotovljenih potreb. Katastrofa!
               In mi na ta način ne moremo popolnoma nič računati.</p>
               <p>In ker ni časa, samo še ena stvar. Koalicija leta 2000 obljubila, da bo v petih
               letih zgradila 5.000 študentskih sob. Zdaj, ko smo skoraj na zaključku mandata, bi
               bilo lepo, če bi gospod Gaber povedal, ali jih imamo 300 ali jih imamo 5.000.
               Naslednje leto jih ne bo zgrajenih 4.000. Skratka, eno sedmine ali pa ene desetine
               tega programa nismo realizirali. In mislim, da manipulacije s temi zadevami so
               katastrofalne.</p>
               <p>In samo še besedo: vse to je možno, ker imamo daleč najnižji delež dnevnikov in
               poročil v javni televiziji - v Sloveniji 4%, na Madžarskem 8%, v vseh ostalih državah
               Evrope pa med 10 in 14%. Skratka, Slovenci smo dva in polkrat manj informirani kot
               vsi ostali narodi v Evropi. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, Jože Tanko. Jerica Mrzel ima besedo.</p>
            </sp>
            <sp who="SDZ3:MrzelJerica">

               <speaker>JERICA MRZEL:</speaker>

               <p>Hvala, gospod predsedujoči. Gospa ministrica in ministri. Drage poslanke in
               poslanci, ljubi ljudje.</p>
               <p>Takole je rekel pesnik, ker imam pač navado, da kaj citiram: <q>"O zgodovina, slepi
               nemir človeštva, nenehno spopadanje dobrega in zlega, padanje trušča v brezdani
               prepad, od jutra do večera ena sama slovesna zmeda. O zgodovina, urjenje pomneža in
               sladkost pozabe."</q> Ljubi moji ljudje, ne gre za podatke, podatke so povedali ministri,
               podatke ponavljajo ljudje tukaj, povedani so 10-krat, 20-krat. Nihče jih skoraj ne
               posluša. Ne gre za podatke. Ko sem gledala pred dvema dnevoma zvečer na televiziji
               Soočenje, najbrž nisem bila edina, ki sem dobila občutek, da gre pri nas za izredno
               stanje. Kot da je naša mlada država napadena - od koga pravzaprav in kako? Zgradili
               smo si prvič v zgodovini svoj dom. Imamo lastno samostojno državo. Kadar se zgradi
               dom - in tisti, ki ga je že delal, dobro ve, kako, se tudi zaveda, da je bilo
               marsikaj narejeno slabo, pa bi bilo treba marsikaj narediti drugače, da bo treba
               marsikaj popraviti, zaveda se tudi, kako bo treba ta dom vzdrževati. Najslabše pa je,
               kadar je treba dom razrušiti. Rušiti tako, da je treba samo zaradi nekega neumnega
               razloga celo zamenjati ljudi, ki prebivajo v njem.</p>
               <p>Danes zjutraj, če je kdo poslušal - oprostite, ali lahko govorim? Danes zjutraj, če
               ste poslušali ob 7.00 drugo jutranjo kroniko, ste slišali, kako se je dogajalo pred
               drugo svetovno vojno. Kakšna propaganda je bila in kako se jih je prepričalo<gap n="..."/></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Kolega Rupar, prosim, ne upadajte v besedo.</p>
            </sp>
            <sp who="SDZ3:MrzelJerica">

               <speaker>JERICA MRZEL:</speaker>

               <p><gap n="..."/> da je narod, ki je potem napadel vso Evropo, ogrožen. In kakor, da smo ogroženi.
               Ti krči slovenstva, moram reči, da ko smo se osamosvojili, me je postalo strah
               protireformacije. Isti ljudje, ki govorijo danes in te dni, kako je vse slabo, kar je
               bilo narejeno po osamosvojitvi, isti ljudje govorijo, kako je bilo vse slabo, kar je
               bilo narejeno po drugi svetovni vojni v socializmu, pa vendar vemo, da so se takrat
               gradili domovi, da so trije sosedje skupaj stopili, kupili material in naredili
               domove. Vemo, da so bile službe, vemo, da so bile narejene bolnice, vemo, da se je
               takrat lahko šolal vsak in zato je nastala kritična masa izobražencev, ki so lahko
               naredili samostojno državo. Isti ljudje poskušajo izničiti narodnoosvobodilno borbo -
               isti ljudje. Isti ljudje poskušajo na piedestal postaviti nesrečno izdajalstvo; isti
               ljudje se ne zavedajo naše zgodovine in ne zavedajo se Cankarja, ki mu je bila
               uničena še Erotika 1911. leta - Cankarja, ki je napisal <q>"Narod si bo pisal sodbo sam
               "</q>, in tudi sedaj si bo seveda pisal sodbo sam. In jaz vabim drage in spoštovane
               volivke in volivce, da premislijo, kako, na kakšen način. Poglejte, snema se film o
               fojbah. Ali se zavedamo tega? Mi pa se prepiramo, kaj je narejenega in česa ne. Vsi
               ljudje v Sloveniji, pa tudi tujci, ki prihajajo k nam, vedo, da se je Slovenija
               razvila, da je zacvetela. Vsi to vemo! In vendar ti prepiri v parlamentu! In vendar
               vsi podatki, ki jih govorijo ministri! In vendar vsi podatki, ki jih pripovedujejo
               drugi poslanci! Ne! Ta krč je neprestan in težak.</p>
               <p>Samo nekaj bi vam še rada povedala, ker bodo za mano govorili še drugi. Razvijale so
               se v zgodovini samo tiste družbe, ki niso imele vojn ali drugačnih drugih stvari in
               hudih pretresov. Samo v miru se lahko dobro razvija družba. Lahko bi vam govorila o
               zgodovini, ker je očitno ne poznate. Lahko bi vam govorila o usodi Prešerna,
               Linharta, Levstika, nesrečnega Trubarja in tistega časa, ki je bil bogat. Lahko bi
               vam govorila o kmečkih uporih. Lahko bi vam govorila o Valhunu, ki je bil - čigav sin
               že, sin Kajtimara. In lahko bi vam govorila <q>"Ne meč, pregnala nas bo sreča kriva."</q>
               Lahko bi vam veliko povedala. Jaz sem zato v tej stranki, ker se zavedam slovenske
               zgodovine in se zavedam, kaj je bilo dobrega narejenega in na čem lahko gradimo
               naprej. Prav gotovo ne na podtikanjih, prepirih in celo lažnih insinuacijah.</p>
               <p>Hvala lepa. Jaz vam želim vsem srečo in predvsem volivkam in volivcem.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. K besedi vabim Geza Džubana. Prosim.</p>
            </sp>
            <sp who="SDZ3:DžubanGeza">

               <speaker>GEZA DŽUBAN:</speaker>

               <p>Hvala lepa, gospod predsedujoči. Po tem nastopu kolegice bi morda bilo pametno, da
               bi končali. Običajno so tovrstni nastopi bili s strani kolega Partljiča, ki nam je
               poskušal zgodbo, ki se je tukaj odvijala, na nenavaden način zaokrožiti. Vendar ta
               poskus politizacije razmer v Sloveniji seveda ne more biti na tak način končan, ker
               imamo še kar nekaj časa na razpolago. 2 uri in pol. Večina ljudi več ne ve, kaj
               počnemo tukaj. Očitno tudi nas, če pogledamo po dvorani, več ne zanima, kaj se tukaj
               dogaja, in je vsako pametno razglabljanje, verjetno, bolj nespametno kot pametno.
               Prikazovanje razmer in želja s strani tistih, ki obtožujejo vlado, ni v tem, da naj
               bi se več zgodilo, pač pa, da naj se ne binič zgodilo.</p>
               <p>Glejte, sem iz ene od regij, ki je zainteresirana - statistične regije - , da bi
               regije imeli. V veliki skrbi zaradi centralizacije. In da bi se zgodila
               decentralizacija, vidimo ob vsakem glasovanju, da ste kolegi glasovali proti
               ustanavljanju regij.</p>
               <p>Imeli smo primer Revoza, kateri nekoga hudo skrbi, da bi ljudje bili tej vladi
               hvaležni za to, kar se je zgodilo. Smo imeli zgodbo tudi v Muri. Takrat, ko se je
               vlada odločila, da se Muri pomaga, smo zelo hitro imeli sklicano sejo odbora za
               gospodarstvo in vprašanja, zakaj in kako Muri takšna in tolikšna pomoč.</p>
               <p>V vseh letih izdelave nacionalnega programa gradnje avtocest so se zadeve po polževo
               premikale. Na eni strani so lokalni politikanti, ki s svojimi predstavniki danes
               tukaj govorijo, kako se počasi ceste gradi, naredili vse, da se avtocesta v Prekmurju
               sploh ne bi gradila. Tudi ob zadnjem sklepu vlade, da se pospeši gradnja z ozirom na
               naraščajoči promet, smo v medijih lahko zasledili ponovno skrb, zakaj pa pospešiti
               gradnjo avtoceste v Prekmurju. Tu danes spet slišimo neko skrb, ko so seveda prisotne
               kamere – zmedeno stanje do nezavesti!</p>
               <p>In seveda zgodbe, kmet in kmetijstvo se zlorabljata na neverjeten način. Izgleda, da
               mnogim hudo ne paše to, kar je vlada izpeljala v zadnjih dneh – pospešeno dokončanje
               sanacije škode po suši in zelo hitro ukrepanje po toči. V zelo kratkem času se je
               marsikaj zgodilo. <stage xml:id="Izredna-50-2004-09-01.stage16">/Oglašanje iz ozadja./</stage> Ja, samo ena vlada ni izvedla zakona o
               sanaciji po suši, to je bila Bajukova, in samo eno vlado je odneslo ministrstvo za
               kmetijstvo, poleg tega milijardo in pol, to je bila Bajukova vlada. Manipulacije,
               kakršne redkokdaj kje kdo vidi.</p>
               <p>In kaj bo? Kako bo? Poglejte, vsak o nekem področju govori, sam pač o kmetijstvu.
               Imamo program, v katerem piše <stage xml:id="Izredna-50-2004-09-01.stage17">(samo dva primera bom navedel)</stage>: <q>"Z različnimi oblikami
               pomoči bomo spodbujali tudi napredek preostalih kmetijskih in gozdarskih podjetij kot
               preoblikovanje naslednic nekdanjih kmetijskih gospodarstev."</q> Vemo, katera so. Jaz bi
               se morda strinjal, ampak na odboru za kmetijstvo smo neštetokrat doživljali zgodbe,
               kako jih je treba likvidirati. V programu piše, da jih boste spodbujali. Morda v
               redu, ampak od kod preobrat? Naprej beremo, kako se bo uvedlo: <q>"Slovenija bo morala
               preiti na sistem direktnih plačil."</q> Upam, da gospoda Buta ne bo zadela kap. Saj imamo
               vendar od tranzicijskih držav najvišja direktna plačila! Pogajalci so celo
               izpogajali, da Slovenija doplačuje iz lastnega proračuna tako, da bo dosegla evropsko
               raven, raven starih članic. Ali ni to podobna zgodba, da je pisal to nekdo, ki je
               podoben tistemu, kot je minister Pavliha rekel – on je sicer rekel, da imajo določene
               dokumente, jaz pa bi rekel, da je vprašanje, če jih imajo. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala Gezi Džubanu. Še nekaj časa ima za besedo na voljo Ivan Mamić. Prosim.</p>
            </sp>
            <sp who="SDZ3:MamićIvan">

               <speaker>IVAN MAMIĆ:</speaker>

               <p>Hvala lepa. Jaz bi rad govoril o naših cestninah in poštenosti, kot pravi naša vlada
               v zvezi s tem.</p>
               <p>Sem globoko prepričan, da od vseh, kar nas je tukaj, nihče ne more razložiti sistema
               plačevanja cestnin na naših avtocestah in hitrih cestah. Namreč, imamo delno zaprt,
               delno odprt, delno z velikim popustom, delno pa brezplačen sistem. Da smo prišli do
               tega, je morala država zapraviti kar nekaj milijard, ker je ob gradnji avtocest in
               hitrih cest bilo treba delati tudi sistem plačevanja, ki ga imamo, istočasno se
               pripravljamo na moderen sistem, tako rečeno <q>"plačaj, kar prevoziš"</q>. Kaj bo z
               infrastrukturo, ki nas je toliko stala?</p>
               <p>Namreč, ena najmanjša cestninska postaja stane okoli 300 milijonov slovenskih
               tolarjev, jih je pa 21, velikih in malih v Sloveniji. Po mojih izračunih in skromnem
               znanju iz matematike je okoli 6 milijard. Nesistematičen sistem, ki ga imamo, nam
               narekuje: Imamo tako drage cestnine, da stanejo toliko kolikor gorivo za enako
               prevožene kilometre. Drugo. Na določenih odsekih mora voznik plačati celo trikratno
               navedeno oceno, in sicer na hitri cesti, ki ni isti standard kot je avtocesta, primer
               je relacija v <gap n="..."/>v Vipavski dolini. Tretje. V osrednjem delu Slovenije na avtocesti
               Slovenije eden prevožen kilometer, na enem delu, se plačuje polovična cena, gre za
               odsek Vrhnika-Ljubljana. Četrto. Vožnja po avtocesti okoli Ljubljane je brezplačna.
               Peto. Če se vrnemo nekaj let nazaj, vemo, da na relaciji Ljubljana-Višnja Gora vrsto
               let ni bilo plačevanja cestnine. Na relacijo od Razdrtega do Podnanosa se je
               plačevalo cestnino tri leta, čeprav hitre ceste niti ni bilo in še danes je ni.</p>
               <p>Za zaključek ugotavljam, da bližje kot si Ljubljani manj plačuješ cestnine, naj mi še
               kdo od vlade ali kdorkoli reče, da v Sloveniji ni centralizma. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Mamić. Franc Pukšič dobi besedo.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa. Kolegice in kolegi. Veliko panike je bilo v zvezi s tem, ali opozicija
               sploh sme govoriti, kaj je v koalicijskem sporazumu ali ne.</p>
               <p>Gospod Drnovšek kot mandatar je 16.11.2000 poslal Borutu Pahorju naslednje pismo, da
               se del koalicijskega sporazuma predloži - torej to želi dr. Drnovšek - poslancu še
               pred obravnavo prve točke. To pomeni, naloga opozicije je, da bdi nad tem, ali se
               izvaja tisto, kar je koalicija obljubljala volivkam in volivcem.</p>
               <p>V 10. točki svojega programa ste zapisali: <q>"Regionalna prihodnost Slovenije, ki bo
               zagotavlja enakomeren regionalni razvoj v izvrševanju življenjskih priložnosti
               državljank in državljanov."</q> To ni res oziroma tega niste izvedli, kar tu piše, ampak
               ste obljubili in zato je naša naloga, da na to opozorimo.</p>
               <p>Na 56. strani te koalicijske pogodbe ste zapisali, da bo celovitost izvajanja
               regionalne politike med drugim temeljila na načelu partnerstva v obliki sodelovanja
               med državo in lokalnimi skupnostmi. 11. marca 2003 je gospod Rop izjavil:
               <q>"Regionalizacija je volilna obljuba LDS-a"</q> - torej, mimo tega ne bomo šli. Sprašujem
               se, zakaj poslanci Liberalne demokracije in Združene liste ter gospod Pohorec niso
               podprli predloga novega zakona o spodbujanju skladnega regionalnega razvoja, ki ga je
               pripravila ministrica, gospa Kovačeva, in je mimogrede eden od boljših zakonov, ki bi
               z nekaj malo amandmaji lahko bil resnično pravi zakon o regionalnem razvoju. Vaše
               podpore ni bilo, ker je bil takšen zakon zelo konkreten, to kar ste že zapisali v
               pogodbo. Ampak ministrica je bila naivna, ker ni bila politična: pa je bila strokovna
               dejansko ena edina v tej vladi, in je napisala v tem zakonu: prvič, da bo takšen
               zakon partnerstvo med vlado in lokalno skupnostjo; da bo takšen zakon predvideval
               pogodbo za razvoj med razvojno regijo in državo; da bo takšen zakon predvideval tudi
               izvedbene načrte. V takšnem zakonu je torej zapisano, da bo to novo partnerstvo
               osnova na podlagi realnih proračunskih sredstev in seveda ne kot sedaj debatni klubi.
               In posamezna ministrstva danes lahko s svojo neaktivnostjo blokirajo uresničevanje
               razvojnih ciljev. Zato torej poslanke in poslanci Liberalne demokracije, Združene
               liste, z gospodom podpredsednikom Pohorcem seveda tega niste podprli, ker ste se
               ustrašili konkretnih zadev. Še več, v tem zakonu je celo zapisano, da bo zakon uvajal
               regionalno štipendijsko shemo, regionalne inkubatorje in tehnološke centre. Kaj je s
               tem narobe? Motilo vas je! Ne želite in nočete tega! In seveda to, kar se seveda
               sedaj dela, je pa daleč od teh podjetnikov v regiji, je daleč od otrok, je daleč od
               potreb štipendij, jedaleč od potreb, ki se iščejo - torej, mladi kadri in tako dalje
               v samih regijah.</p>
               <p>Skratka, to so bili vaši argumenti, zakaj ne zakona, ne pa regionalizacija, sprememba
               ustave in tako dalje in pravite, da mi tega nismo hoteli. Ta zakon je podlaga in
               celo, tako kot sem že omenil, eden boljših sploh v tem mandatu, ampak ni zaživel
               zato, ker je bil resnično strokovno pripravljen.</p>
               <p>Če pogledamo v zvezi z zaposlenostjo in socialnim stanjem na našem področju. Mar
               država zares laže o revnih? V časopisu je zapisano, da je po uradnih podatkih v
               Sloveniji realno revnih 14% gospodinjstev, po neuradnih pa, kolegice in kolegi, celo
               60%. To je produkt vašega dela. Gospa Lidija Apohal je zapisala v časopisu, da se je
               število upravičencev socialnih pomoči povečalo s 35.000na 44.000, da se je sredstev
               za socialo in ogrožene z 10 milijard dvignil na 22 in tako dalje.</p>
               <p>Kolegice in kolegi, to ne pomeni socialne države, to pomeni revno državo na eni
               strani in na drugi strani nekaj bogatinov, ki so seveda ultra, ultra bogati. Kar
               seveda kažejo tudi naslednji podatki zavoda za zaposlovanje, ki govorijo, da od leta
               1991 pa do leta 2002 se je število zaposlenih zmanjšalo od 841.000 na 783.000, ali
               tabela priliva otrok iz šol ter od tam med brezposelne. Leta 2003 je napovedanih
               36.000 priliva iz šol in 18.000 v armado brezposelnih. Zelo pomemben je tudi podatek,
               kolegice in kolegi, o razmerju med ljudmi, ki so delo izgubili, in tistimi, ki so ga
               dobili. Lansko leto oziroma leta 2002 je to bilo: 64.000 jih je izgubilo in 50.000
               dobilo. To pomeni negativno bilanco. Leta 2003 - 62.800 jih je izgubilo delo in
               52.300 delo dobilo. Torej, zopet negativna bilanca v zvezi z zaposlovanjem, ker
               pomemben je podatek zaposlovanje, ne podatek brezposelnosti.</p>
               <p>Razprave, ki so bile v tem parlamentu v zvezi z avtocestami in tako dalje - ja,
               treba je jasno povedati. Sedaj smo dobili tudi pismo Gospodarske zbornice Slovenije,
               z območne zbornice Maribor. Ko se seveda vse institucije sestajajo, se sestajajo tudi
               zaradi nezadovoljstva ljudi, ki živijo ob teh cestah, je treba jasno povedati, da so
               poslanke in poslanci v Liberalni demokraciji in Združeni listi z gospodom Ferijem, ki
               je včeraj tako vehementno govoril o pridobitvah avtocestnega programa v Prekmurju,
               krivi, ker pač tega avtocestnega programa ni v Prekmurju in na Štajerskem. Enostavno
               zato, ker pač ti poslanci, ki ste od tu - in gospa Pozsončeva, niste odločali o tem,
               ampak so pač odločali vplivnejši poslanci in poslanke iz Ljubljane, Liberalne
               demokracije in Združene liste. Zato je takšno stanje, kot je. Nič nimam proti
               obvoznici v Ljubljani, ampak sem prepričan, da ni to prva prioriteta, da je najprej
               treba dograditi avtocestni križ, ne pa seveda najprej obvoznico.</p>
               <p>Gospod Pohorec, jaz sem bil vesel, da je včeraj povedal zelo jasno, sicer ga je malo
               tiščalo pri duši, da DeSUS-u ni šlo za stvar, ampak mu je šlo za oblast. Torej, njemu
               in njim ni šlo za to, da bi obranili tisto, za kar so prišli, pokojnine. S svojo
               prisotnostjo so pravzaprav naredili največ slabega, kar so lahko, prav upokojencem.</p>
               <p>In na koncu. Minister za informacijsko družbo, če bi hoteli, veste, bi lahko v zakon
               zapisali, ne od prve privatizacije, od dobička, od profita boste vrnili tistim,
               kateri so ta Telekom zgradili. Ne. Zopet se vtikate v žepe! Seveda pripravljate tudi,
               verjetno, kaj za volilno kampanjo in tako dalje, ker po podatkih, ki smo jih imeli,
               pač Liberalna demokracija porabi 20-krat več, kot to sme po zakonu. No, in mogoče še
               za konec. Gospa pravosodna ministrica, v ponedeljek smo v časopisu lahko prebrali,
               kako je gospa vrhovna tožilka gradila brez gradbenega dovoljenja. Menda je gradbeno
               dovoljenje na poti. Ni pa čudno, če seveda to dela vrhovno tožilstvo oziroma če to
               delajo tožilke - jezi se na sosede. Ni čudno, saj je tudi v zagovor minister, gospod
               Kopač, leta 2002 povedal v zvezi s svojo domnevno črno gradnjo, in pravi takole: <q>"To
               sicer ne drži. Moje gradbeno dovoljenje je bilo pravnomočno že leta 1989, sprememba
               gradbenega dovoljenja, ki ni nič bistveno spremenjeno, pa res ni pravnomočna."</q> Torej
               to je napotilo za vse ostale. Razen, da seveda takšnim, ki imajo laboratorije, ki
               imajo delovna mesta, zaposlene ljudi in tako dalje, takšnim pa laboratorije rušite.
               Torej - enakost pred zakonom. Pa kje, dragi moji! In seveda o teh zadevah so govorili
               tako opozicijski kot nekdanji pozicijski poslanci. Tudi gospod Kangler je veliko o
               teh zadevah govoril in verjetno ve, saj je bil zraven skoraj vseh 7 let z vami, ko
               ste bili skupaj na oblasti.</p>
               <p>No, in za konec bi vam rad povedal še samo tole, za kar so me prosili oziroma kar so
               mi telefonirali občanke in občani. Po radiu Ptuj je govoril gospod Rop, potem pa so
               me klicali iz boškanjcev, Borovcev, Cirkovc, Juršincev in tako dalje. Rekli so, da je
               gospod Rop veliko stvari povedal, vendar en problemček je pri tem, kar je povedal:ni
               prišel med delavke in delavce in jim povedal, kako naj živijo s 60 ali 70 tisočaki.
               Ni prišel in povedal, kako naj diplomirani inženirji živijo in ustvarjajo družine s
               120 do 140 tisoč tolarji. Povedali so, da smo res na evropskih standardih s cenami
               stanovanj, s prehrano, z bencinom, z vsemi stroški, smo pa seveda na balkanskih
               standardih s plačami. Ali to hočejo državljanke in državljani, bodo odločali čez
               mesec dni. Upam, da nikoli več. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Mojstri znajo sicer vsako izjavo obrniti po svoje in še izrabiti položaj,
               ko mu ne moreš replicirati. Ima pa repliko kolega Kangler.</p>
            </sp>
            <sp who="SDZ3:KanglerFranc">

               <speaker>FRANC KANGLER:</speaker>

               <p>Hvala za besedo, spoštovani podpredsednik. Spoštovane poslanke in poslanci! Poslanski
               kolega Pukšič me je omenil, pa ne vem, če sem ga pravilno razumel: <q>"Tudi poslanec
               Kangler je bil zraven v tej vladi."</q> To je res, vendar bi rad kolegu Pukšiču in vsem
               ostalim, ki so bili v tem času v opoziciji, moja stranka v vladi, da sem bil znotraj
               vlade po svoje tudi upornik, ravno zaradi tega, kot smo nekateri tu spregovorili, ker
               se nismo strinjali ne s centralizacijo, nismo se strinjali z neenakomernim
               regionalnim razvojem in tudi na nekatere druge stvari smo opozarjali. Ne glede na to,
               ali je moja pozicija bila v parlamentu v opozicijskih ali pozicijskih vrstah, in tudi
               v bodoče, če bom dobil mandat, bo moje delo v parlamentu načelno delovanje. Čeprav se
               tam kolegica iz Maribora posmehuje, ko v tem državnem zboru govorim, da ima nekdo
               razpis za 2 milijardi 800, pri čemer pa mariborska univerza dobi 45 milijonov in
               minister za obrambo mi da odgovor – gospod minister za obrambo, jaz se vam
               zahvaljujem glede prvega dela vašega odgovora, da so se določene stvari zgodile v
               Mariboru. Niste mi pa dali konkretnega odgovora na vprašanje, zakaj je mariborska
               univerza dobila samo 45 milijonov od 2,8 milijarde. Vi ste mi dali naslednji odgovor:
               <q>"Univerza v Ljubljani je prijavila 76 vlog, od tega je bilo sprejetih 19, kar
               predstavlja 25% projekta."</q> Mene zanima, koliko je teh 25% projekta, vrednosti od 2,8
               milijarde. Nakar ste rekli: <q>"Univerza v Mariboru je prijavila 19 vlog in dobila
               odobrene 3 projekte, kar predstavlja 16%."</q> Teh 16% pomeni za mariborsko univerzo 45
               milijonov. Kje je ostala razlika do 2,8 milijarde? To me zanima, in mi niste
               odgovorili. Prav tako na to temo - temu novinarju, ki si je upal te podatke zapisati.
               Dekan tehnične fakultete, gospod Tičar, sem povedal, je ugleden profesor, je tudi
               član Liberalne demokracije Slovenije in je član mestne občine Maribor, mestni
               svetnik, in si prizadeva, da bi se te stvari pošteno delile. Pa se niso, na ta način
               se niso.</p>
               <p>Če pa mi dovolite, bi pozval ministra, ker mi ni dal odgovora na včerajšnje
               vprašanje, zakaj je prišlo do razlike pri izbiri izvajalca do 140 milijonov - pri
               izbiri avtomobilov za gašenje v tunelih na slovenskih avtocestah. Trikrat se je
               mariborsko podjetje prijavilo, trikrat je bilo najugodnejše, trikrat je bil razpis
               razveljavljen. V četrti razpis so šli skupaj s podjetjem iz Lenarta oziroma Maribora,
               z Domido. Zaradi administrativnih napak so bili 140 milijonov tudi cenejši od drugega
               ponudnika - bil je drugi ponudnik izbran. 140 milijonov, gospod minister! Za 140
               milijonov niste podjetja iz severnovzhodne Slovenije izbrali. Vam je verjetno -
               vzdihujete vseeno, meni kot državljanu Republike Slovenije, ki prihaja iz tistih
               krajev, pa ni vseeno in to so stvari, ki jih je treba na nek drugačen način
               opravljati. Tako sem tudi danes dobil še eno pismo po elektronski pošti, vam ga tudi
               lahko pokažem, da ne bo kdo mislil, da blefiram, s strani mariborskega novinarja na
               to tematiko, zakaj je mariborska univerza bila deležna samo s 45 milijonov - minister
               za šolstvo, gospod Gaber, temu novinarju ni odgovoril. In na takšen način v tej
               državi ne moremo delati. Oprostite, ne moremo delati, ne gre. Ker v tej državi si
               zaslužimo, da vsi živimo enakomerno, skladno z vsemi predpisi in da imamo kvalitetno
               življenje popolnoma enako. Jaz ne nasprotujem razvoju osrednje Slovenije, samo vi
               morate tudi za to poskrbeti, da bomo enakovredni partnerji. Tudi tistim projektom, ki
               so bili v osredju Ljubljane. In kot sem povedal tudi včeraj, nisem dobil odgovora,
               nisem dobil odgovora, kdo in na kakšen način sedi v teh komisijah, ki odločajo o teh
               razvojnih projektih in investicijskih programih. In v temje problem! In tukaj bi
               morala slovenska politika narediti velik rez, da se prične ta sredstva, ki so
               investicijsko naravnava, ko gre za razvojne projekte, enakomerno razdelijo po vseh
               univerzah, po vseh tistih segmentih, ki so kakorkoli upravičeni.</p>
               <p>Dr. John Lagich, Denis John Lagich prihaja iz Maribora, se je prav tako z nekaterimi
               svojimi projekti prijavil. Nihče ga ne rešpektira! Istočasno pa ga rešpektira
               ameriška vlada. Za ameriško vojsko je pa dober, dober profesor, dober strokovnjak,
               ima programe, ima patentne programe, izgleda, da za njih lahko nastopa, za našo
               slovensko vlado, za slovenske komisije, ki odločajo o tem, kdo naj bo izbran z
               nekaterimi razvojnimi nalogami in investicijskimi projekti, pa ni dober. Verjetno ima
               samo en problem - ta gospod profesor dr. John Lagich, ki ga jaz dobro cenim, tudi
               gospod Tičar: čisto drugače bi verjetno s svojimi projekti in programi <q>"vozila
               skozi"</q>, če bi poučevala na kateri drugi univerzi, kot pa v Mariboru. Tudi ni
               problemov pri teh projekih in teh profesorjih, ki delujejo na teh projektih, ko se
               prijavljajo v Bruslju na nekatere razvojne programe in tudi nekatere sklade. Jih
               rešpektirajo in jim tudi njihove programe revidirajo. Dokler jim bodo pa te programe
               in tudi razpise revidirali tisti, ki istočasno svoje prijavljajo skozi svojo univerzo
               - na ta način pa je to nelojalna konkurenca in na ta način se ne dela. V tem je
               problem. In kot se kaže ta centralizacija monopola na tem področju, izobraževalnem
               področju, se kaže tudi v vseh segmentih bodisi politike, bodisi gospodarstva ali
               vsepovsod v tistem delu, kjer pač odloča vlada in vladne institucije. To bo na nek
               način treba v bodoče - katerakoli vlada bo, kdorkoli bo na oblasti - narediti v
               slovenskem političnem prostoru in zagotoviti enake možnosti vsem, ne glede na to, ali
               prihajajo iz Ljubljane, iz Kopra, iz Murske Sobote ali z mariborske univerze. In to
               je smisel slovenske politike za prihodnost.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Janko Veber.</p>
            </sp>
            <sp who="SDZ3:VeberJanko">

               <speaker>JANKO VEBER:</speaker>

               <p>Hvala za besedo. Interpelacija o delu in odgovornosti vlade Republike Slovenije, ki
               je vložena s strani opozicijskih strank, bi seveda imela kredibilnost, v kolikor ne
               bi poznali dela v tem mandatu in tudi nekaterih korakov, ki smo jih z večino glasov v
               nekem trenutku komajda preprečili.</p>
               <p>V mislih imam predvsem eno zadevo, ki se nanaša konkretno na predlog zakona o
               spremembah in dopolnitvah zakona o kmetijskih zemljiščih. Če se spomnimo teh razprav
               in če se spomnimo dejstev, da se je želelo s spremembo tega zakona onemogočiti
               kmetijska podjetja, da ostanejo še naprej zakupniki ali pa lastniki kmetijskih
               zemljišč, je seveda to eden od neprimerno večjih problemov, kot je, recimo, očitek,
               zakaj je vlada dodelila sredstva Revozu. Namreč v primeru sprejetja zakona, kot je
               bil takrat predlagan od danes opozicijske stranke, bi bilo ogroženih 30 kmetijskih
               podjetij, ki zaposlujejo 3200 delavcev. In če naredimo samo kratko primerjavo. Recimo
               za Revoz, kjer se bo poskušalo zagotoviti 700 novih delovnih mest neposredno v samem
               podjetju in še 500 pri dobaviteljih, je treba pridobiti zunanjega investitorja, ki bo
               zagotovil v tem primeru 400 milijonov evrov - in vlada seveda bo poskušala, oziroma
               Republika Slovenija bo poskušala tukaj sodelovati z 10% nepovratnih sredstev v višini
               40 milijonov evrov. Torej za 1200 delovnih mest bi bilo potrebno milijardo in 200
               milijonov oziroma za 1200 delovnih mest je potrebnih 400 milijonov evrov, in če
               naredimo grobo primerjavo s 3200 delovnimi mesti, ki so bila ogrožena s takratnim
               postopkom sprejemanja zakona, bi potrebovali za razrešitev tega problema milijardo in
               200 milijonov evrov. Skratka, dvakrat več kot je danes potrebno za to, da uspešno
               rešujemo, denimo Revoz. In samo ta podatek dejansko, po mojem mnenju spravi celotno
               interpelacijo na povsem nekredibilen nivo, kajti te težko popravljive posledice ne bi
               mogli odpraviti niti v naslednjem mandatu, kaj šele v tem.</p>
               <p>Zato smatram, da je interpelacija resnično povsem neutemeljena s strani
               predlagateljev in da smo lahko zadovoljni, da smo kot koalicijske stranke obvladali
               razmere na način, da se lahko uspešno razvija in ohranja tudi 3000 delovnih mest v 30
               kmetijskih podjetjih. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima kolega Matjaž Falkner. Ni časa več. Besedo ima kolega Franc
               Sušnik.</p>
            </sp>
            <sp who="SDZ3:SušnikFranc">

               <speaker>FRANC SUŠNIK:</speaker>

               <p>Hvala lepa. Spoštovane<gap n="..."/></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Pardon. Opravičujem se, kolega Sušnik. Naredil sem napako, ki jo moram popraviti.
               Kolega Ljubo Germič namesto Maria Gasparinija. <gap n="..."/><stage xml:id="Izredna-50-2004-09-01.stage18">/Glas v ozadju./</stage><gap n="..."/> Prav.</p>
            </sp>
            <sp who="SDZ3:GermičLjubo">

               <speaker>LJUBO GERMIČ:</speaker>

               <p>Hvala, gospod predsednik, za besedo. Spoštovane ministrice in ministri, kolegice in
               kolegi!</p>
               <p>Pridružujem se mnenju, ki je bilo tukaj že večkrat izrečeno, da seveda interpelacija
               v tem času, v tem predvolilnem času pomeni neko neobičajno zadevo. Kajti, prepričan
               sem, da je predvolilni čas, čas v katerem moramo pred volivce s koncepti, razvojnimi
               pogledi, na osnovi katerih argumentih se potem volivci in volivke lahko verodostojno
               odločijo, komu bodo zaupali naslednji mandat. Seveda tukaj bi želel jasno povedati,
               da se mi interpelacija ne zdi neobičajna, zaradi tega, da bi imel kakršnokoli dilemo,
               da si v mesecu septembru ne bi zaslužili svoje plače z delom in prepričan sem, da
               tako kot to za mene velja, velja tudi za moje poslanske kolegice in kolege iz moje
               poslanske skupine.</p>
               <p>Ko sem pa prebiral interpelacijo, se ne morem znebiti občutka, da je v interpelaciji
               veliko pavšalnih obtožb, netočnih navedb in seveda sem bil zelo zadovoljen, ko sem
               prebiral sicer zelo obsežno gradivo, ki ga je vlada predložila kot odgovor na
               <q>"argumente"</q> <stage xml:id="Izredna-50-2004-09-01.stage19">(v narekovajih)</stage>, ki so bili vloženi v interpelaciji, in seveda
               argumentirano odgovarja, kaj je bilo postorjenega v teh štirih letih. Seveda bi rad
               se v mojem nagovoru dotaknil dveh stvari, ki ju bi želel malo natančneje obrazložiti.</p>
               <p>Najprej bi se dotaknil splošne navedbe ali obtožbe LDS-a, ki je namenjen področju
               klientalizma in korupcije. Zelo me je spodbudilo, ko se je diskusija prelila prav na
               področja, kjer smo nekateri člani nekaterih društev, predsedniki društev, predsedniki
               zvez, torej predstavniki neke civilne družbe. Seveda, zelo pomembno se mi zdi, da je
               civilna družba, kateri pravzaprav pripada vsakdo izmed nas, nek pomemben element
               izgradnje te družbe. In zdi se mi zdelo nekorektno in žalosten sem, da se v to
               civilno družbo vnaša politika.</p>
               <p>Kajti, nikakor ne morem sprejeti te obtožbe, da bi sam kot predsednik strelskega
               društva I. Pohorski bataljon, ki ga vodim 23 let, katerega član sem 35 let,
               obremenjen bil, ko se bom vračal v svoje okolje, da sem to zaradi klientalizma.
               Kajti, bil sem deležen sugestij tako pred letom 1991 in tudi po letu 1991, ko so bili
               tudi predlogi, da naj spremenimo ime tega društva. Seveda sem se in enim in drugim
               odločno upiral.</p>
               <p>Zdi se mi, da so sporočila politike zelo pomembna in seveda dolžnost, ki je v nas in
               pred nami je, da med ljudmi ustvarjamo zaupanje; zaupanje, da smo se med seboj
               sposobni pogovarjati. S tega stališča in s tega mesta se seveda zahvaljujem gospodu
               Janši, ki se je odzval povabilu in se je pridružil prijateljski nogometni tekmi v
               Rušah, kajti vprašanj,ki sem jih bil deležen, kako to, da LDS in vodja opozicije
               lahko skupaj igrata nogomet v eni ekipi. Seveda, zdi se mi, da je to zelo pomembno
               sporočilo, sporočilo, da se lahko med seboj pogovarjamo takrat, ko ne govorimo o
               političnih temah, da smo takrat lahko med seboj prijatelji.</p>
               <p>Ko pa govorim o mojem okolju, se mi zdi izredno pomembno povedati, da seveda smo
               okolje, v katerem smo po osamosvojitvi doživeli kar velike pretrese, saj smo bili
               okolje z veliko stopnjo brezposelnosti. Moram povedati, da smo z ukrepi te vlade
               naredili velike korake naprej, z ukrepi, ki jih je sprejela vlada in potrdil ta
               parlament - recimo, s področja aktivne politike zaposlovanja. Ta parlament je sprejel
               zakone na področju izobraževanja, ki je omogočal investicije v našem okolju, ta
               parlament je sprejel stanovanjsko politiko, ki omogoča izgradnjo več deset stanovanj
               v našem okolju, gradimo ceste, gradimo komunalno infrastrukturo, ki je omogočena
               skozi razpise, ki jih je predlagala ta vlada. In če ugotovimo, da je to možno v
               občinah, kjer noben od županov ni član LDS-a, imamo torej dokaze, da lahko tudi tam,
               kjer ni <stage xml:id="Izredna-50-2004-09-01.stage20">(pod narekovajem)</stage> <q>"te povezave"</q>, da mora samo biti član ali članska izkaznica
               LDS-a zato, da je garancija za neke investicije.</p>
               <p>Drugo področje, na katerega bi se pa želel na kratko obrniti, pa je področje
               zdravja. Torej, v interpelaciji obstaja veliko netočnih navedb, ki kažejo negativno
               sliko v zdravstvu. Govori se o krizi vodenja, pomanjkanju vizije, nezadovoljstvu
               uporabnikov, nezaupanju izvajalcev, delnem razpadu zdravstvenega sistema in tako
               dalje. Seveda obstaja veliko argumentov, da temu ni tako. Podal bom samo dva
               argumenta, torej področje čakalnih dob, ki je bilo tukaj že velikokrat omenjeno. Mi
               smo z racionalizacijo v okviru zdravstvenega sistem, ko smo iz zastarelega sistema po
               oskrbnem dnevu prišli v obravnavo po skupini primerjalnih privarčevali veliko
               sredstev, ki smo jih seveda namenili novim programom. In seveda tukaj bi želel
               ponovno opozoriti, da so se čakalne vrste na operacije - torej, da se je število
               operacij na odprtem sicer skoraj podvojilo operacij sive mrene se je od leta 1999
               potrojilo. In še bi lahko naštevali, na kakšen način so bili doseženi premiki v
               zdravstvu.</p>
               <p>Včerajšnje trditve poslanskega kolega Cukjatija sem ponovno preverjal po vrsti
               slovenskih bolnišnic, ali dejansko držijo dejstva,ki jih navajajo, da so se, recimo,
               povečevale čakalne dobe na področju operacij kile, žolčnih kamnov in tako dalje.
               Seveda lahko rečem, da nikjer v bolnišnicah, preveril sem jih pa najmanj deset, nisem
               dobil takšnega podatka.</p>
               <p>Ko govorimo o povečanju sredstev v zdravstvu, je treba prav gotovo omeniti
               investicije. Investicije so prav gotovo ene izmed uspehov tega ministrstva, kajti v
               tem obdobju je bil dosežen velik zagon, sredstva pa velikokrat povečana v primerjavi
               s preteklimi leti. In seveda sedaj, ko govorimo o konceptih, o katerih bi seveda v
               tem predvolilnem času morali govoriti, lahko seveda govorimo, da hitra primerjava med
               usmeritvami iz bele knjige, ki je bila s strani opozicije seveda vedno in povsod
               kritizirana, in med izhodišči, ki jih ponujate v programu, obstajajo določene
               razlike. V LDS-u nikoli ne govorimo o tem, da zdravstvo ni zahtevno področje.
               Prepričan pa sem, da je samo poskus opozicije očrniti vlogo in pomen dejavnosti
               znotraj ukrepov ministrstva za zdravje brez argumentov,pot, ki ne bo prinesla
               argumentov. Zato sem prepričan, da si zaslužimo naslednji mandat in da izpeljemo
               reformo na področju zdravstva. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Sušnik.</p>
            </sp>
            <sp who="SDZ3:SušnikFranc">

               <speaker>FRANC SUŠNIK:</speaker>

               <p>Hvala lepa. Spoštovane ministrice, spoštovani ministri!</p>
               <p>Še enkrat bom poskusil opozoriti na grozljive alarmantne razmere na področju
               kmetijstva in podeželja. Jaz sem ves mandat opozarjal na stanje v slovenskem
               kmetijstvu, vendar,na žalost je perspektiva vlade, perspektiva večine v tem državnem
               zboru očitno omejena na nek prostor, pogled ne seže v obrobja, ne seže na 75%
               površine Slovenije, kjer se dogajajo grozljive, hude, daljnoročno izjemno usodne in
               nepopravljive napake slovenske kmetijske in regionalne politike.</p>
               <p>Pozivam gospoda ministra Pogačnika, da se zapelje 500 metrov z neke regionalne ceste,
               na primer v šntjursko hribovje ali v zsavsko hribovje, na pobočje Menine planine. Ne
               nazadnje je pa kolega Božič plastično prikazal posledice stanja na področju
               kmetijstva in podeželja tudi skozi vpis v osnovno šolo v Posočju in v dolini Trebuše.
               Vse preveč je praznih in zapuščenih kmetij, ni več obdelanih površin na teh območjih
               in ključen problem in neuspeh slovenske kmetijske politike, na žalost tudi v zadnjem
               štiriletnem obdobju, se kaže v tem, da ta politika ni našla odgovora in načina, kako
               preprečiti nezadržno propadanje slovenskih kmetij in nezadržno propadanje slovenskega
               podeželja.</p>
               <p>V poročilu za leto 2000, ki smo ga obravnavali v državnem zboru, smo ugotovili, da
               je v prvih desetih letih samostojne Slovenije propadlo cca 30.000 kmetij, tako da je
               bilo leta 2000 približno 86.000 kmetij v Sloveniji, od tega je bilo več kot 43.000
               kmetij, ki so gojile dve ali manj glav velike živine, kar kaže na podatek, da so bile
               te kmetije dejansko majhne. In to je po moje tudi bistvo tega problema, da politika
               ni prepoznala, da vlada ni prepoznala slovenske posebnosti, slovenske
               razdrobljenosti, in da ste s tem primanjkljajem spoznanja šli tudi v pogajanja in v
               pripravo številnih podzakonskih aktov in predpisov, ki so bili sprejeti v zadnjem
               štiriletnem obdobju. Pohvalili ste se kar s 24 zakoni in 922 podzakonskimi predpisi,
               ki so praviloma strožji in uveljavljajo nerazumljive in neprimerljive nadstandarde v
               primerjavi z našimi sosedami, Avstrijo in Italijo. Na tak način ste še dodatno
               poslabšali pogoje kmetovanja, predvsem tistih srednjih in malih kmetij, in načrtno
               pospešili propadanje teh kmetij in praznjenje podeželja. Drugače si te stvari ne
               morem razlagati, ker mi je nerazumljivo, da bi kdorkoli, ki bi pripoznal in videl to
               stanje na področju slovenskega podeželja, bi ne mogel naprej uveljavljati te prakse.
               Zato vas, gospod minister, pozivam, da si greste to pogledat; stanja ni zaznalo tisoč
               vaših uslužbencev in še tisoč ostalih, ki so se zaposlili v tem obdobju v ostalih
               institucijah, ki bi se naj ukvarjale s problemom kmetijstva, pa kljub tej množičnosti
               niso našli odgovorov na ključna vprašanja slovenske kmetijske politike. Še
               več!Ključni ljudje, ki so oblikovali kmetijsko politiko v zadnjem obdobju,so skrbeli
               bolj ko ne za svojo osebno promocijo in uveljavljali, še enkrat poudarjam,
               uveljavljali rešitve, ki so v celoti neprimerljive z rešitvami v sosednji Avstriji in
               v Italiji.</p>
               <p>Jaz vas sprašujem, če imate evidenco, koliko kmetij je propadlo v zadnjih štirih
               letih, koliko domov se je spraznilo. Pa še drugo, ker, mislim, da bi morali tudi
               odgovoriti. Zaradi brezizhodnosti in vse težjega ekonomskega položaja slovenskega
               kmeta je vse več kmetij, kjer gospodarji ne morejo in ne uspejo dobiti gospodinje,
               ostareli, tam proti abrahamu in še naprej se mučijo na kmetijah brez vsake
               perspektive, brez vsake perspektive in vse te kmetije so obsojene na propad. Obsojene
               so na propad tudi zaradi tega, ker niste uspeliuveljaviti posebnosti slovenskega
               kmetijstva v fazi vključevanja v Evropsko unijo. To bi morali. To je bila ključna
               naloga in izziv slovenske politike na področju kmetijstva, ki je na žalost popolnoma
               zatajila.</p>
               <p>Govorili bi lahko še o celem nizu problemov, jaz jih namenoma ne bom navajal,
               namenoma jih ne bom navajal, ker je bilo o problematiki na področju kmetijstva
               povedano izjemno veliko v zadnjem obdobju, izjemno veliko. Na žalost pa vse besede
               niso naletele na ušesa, ki bi prisluhnila, ki bi znala prisluhniti problemu
               slovenskega podeželja in slovenskega kmetijstva.</p>
               <p>Nekaj upanja je vlilo imenovanje posebnega ministrstva za regionalni razvoj, vendar
               ko smo sprejemali tisto goro predpisov in vse reforme, povezane z ustanovitvijo
               novega ministrstva, mi je bilo že takoj jasno, da iz te moke ne bo kruha. Nobenega
               premika v smer, ki bi zaustavila izrazito negativne trende na tem področju. Jaz
               mislim, da bi na vsak način morali imeti pripravljen program sanacije na področju
               kmetijstva, vendar ob takih in podobnih programih ni ne duha, ne sluha. Neizprosno
               uveljavljate svoj cilj, to je imeti pet tisoč kmetov, vse ostalo ste se pa vede, in
               to je najbolj hudo, odločili, da boste razglasili za rezervat za medveda in za divje
               zveri. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod minister, dr. Pogačnik.</p>
            </sp>
            <sp who="SDZ3:PogačnikMilan">

               <speaker>DR. MILAN POGAČNIK:</speaker>

               <p>Spoštovani gospod predsednik, spoštovane poslanke in poslanci. Gospod Sušnik,
               spoštujem vas, zato ker ste zelo dober poznavalec kmetijstva in me malo čudi, da
               potem tako izjemno črnogledo gledate na prihodnost slovenskega kmetijstva. Rekel bi
               naslednje. Da bi kljub vsemu morali ugotoviti, da so se ob vstopu Slovenije v
               Evropsko unijo določene stvari spremenile in da se je Slovenija relativno dobro
               pripravljala v okviru možnosti, pripravljala tudi na področju kmetijstva. Strinjam se
               z vami, absolutno, da je problem razdrobljenosti še vedno tista zadeva, katera tare
               slovensko kmetijstvo, in na katerem je treba veliko delati. Pa se mi zdi zato zelo
               pomembno, da pravzaprav ugotavljamo - res je to, kar ste rekli, v zadnjih šestih
               letih se je število kmetijskih gospodarstev z 90 tisoč zmanjšalo na 77 tisoč. Vendar
               to samo v kategoriji kmetij do 5 hektarov. Od leta 1997 se jeta odstotek zmanjšal in
               je približno v tej kategoriji nižji. Vendar pa lahko spodbudno gledamo na druge
               kategorije, to so kategorije od 5 do 10 hektarov, kjer se je že povečal delež
               kmetijskih gospodarstev, še več pa v kategoriji 10 do 20 hektarov in 20 na 50
               hektarov. Res pa je, da je v prvi kategoriji 50%, približno 50% slovenskih
               kmetij.</p>
               <p>Torej, prihaja do prestrukturiranj, s katerimi so se pravzaprav srečali vsepovsod v
               Evropski uniji, in seveda tudi pri nas.</p>
               <p>Rekel bi še to, da podatki kljub temu niso tako slabi, saj se je povprečna velikost
               slovenskih kmetij povečala kar za 23% od leta 1997 in znaša sedaj 6,3 hektara. To je
               1,5 hektara več kot leta 1997. To izrazito kaže na prestrukturiranje in to je tisto,
               kar se mi zdi najbolj pomembno, to se pravi trendi gredo navzgor. Zgodila so se
               predpristopna pogajanja in rekel bi, da smo izkoristili vse možnosti, katere je
               Slovenija dala. Poleg tega pa moram reči, da sta tudi ta državni zbor in vlada
               Republike Slovenije oblino pripomogla k temu, kajti prispevala je kar 60% sredstev iz
               nacionalnega proračuna za podpre v kmetijstvu, ki znašajo sedaj 85% tistih, ki jih
               dobivajo stare članice Evropske unije. To so dobri trendi.</p>
               <p>Ravno tako pa je obdobje po 1. maju. Tu je bilo treba veliko dela podelati, vendar
               smo uspešno pravzaprav pripravili program razvoja podeželja 2004-2006, ki je vreden
               323 milijonov evrov, od tega 281 milijonov evropskega denarja, ki bo bistveno
               pripomogel ravno k tem regijam, o katerih vi govorite. Ni nepomembno, da je Slovenija
               v 85% država, ki ima nizke proizvodne zmogljivosti, vendar to ni ravno zasluga
               pogajalskih izhodišč. Vsekakor so bili materiali strokovno dobro pripravljeni. To je
               pač preprosto dejstvo, da je Slovenija geografsko zelo različna in seveda tudi
               klimatsko zelo različna in da je to tisto, kar nam je omogočilo vstopiti v to
               kategorijo. In pomembno je v skrbi za slovensko kmetijstvo, da pravzaprav resnično
               izkoristimo vse možnosti, ki nam jih na tem področju Slovenija daje. 
                   In v dokaz, in da zaključim, ker čas mi je zelo omejen, bi 
               rekel takole. Da se pravzaprav obseg kmetijskih zemljišč v uporabi ni zmanjšal.
               Če je bilo to leta 2000 424 tisoč hektarov, je v letu 2003 465 tisoč hektarov
               kmetijskih zemljišč v uporabi. To se pravi, obseg uporabe kmetijskih zemljišč se ne
               zmanjšuje. Slovenija skrbi za kmetijske površine. Res pa je, da prihaja do
               prestrukturiranja. In strinjam se z vami, da je potrebno najti program dopolnilnih
               dejavnosti za tiste manjše kmetije, pri katerih bi mogoče z dopolnilnimi dejavnostmi
               to pomenilo preživetje.</p>
               <p>In še glede nadstandardov. Pri nadstandardih seveda smo se intenzivno potrudili, da
               smo vse nadstandarde, tiste, ki so omejevali kmetijsko proizvodnjo, spravili v okvire
               Evrope, in zadnji tak pravilnik bo izdan septembra, ki bo omogočil klanje na domu in
               uporabo predelave, pridelave mesa na domu v obliki, kakršno Evropska unija dovoljuje.
               Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Aurelio Juri.</p>
            </sp>
            <sp who="SDZ3:JuriAurelio">

               <speaker>AURELIO JURI:</speaker>

               <p>Hvala, predsednik. Kolegice in kolegi, spoštovana vlada, vsi, ki nas spremljate preko
               TV ekranov in radia, vsem lep dan, dežju in nam poslancem navkljub! Na vse resne
               očitke, ki jih vsebuje interpelacija, so bili dani odgovori in to ne na splošno,
               ampak argumentirani, opremljeni s konkretnimi podatki in dokazi, verjamem, da tudi
               odgovori, ki so bili razumljivi in prepričljivi vsakomur, ki zna in hoče
               poslušati.</p>
               <p>Za nami je mandat, katerega bilanco tudi sam ocenjujem kot zelo pozitivno, pa čeprav
               me vstop v Nato, kot veste, ni posebej navdušil, in če je bil kakšen minister v tej
               vladi slab, ga danes ni več v vladi, ampak krepi in plemeniti vaše vrste, spoštovani
               interpelatorji. Zame osebno je bil najslabši člen te vlade tisti, ki je ves čas
               svojega ministrovanja vse prej kot blestel pri urejevanju razmer z Hrvaško, in kar je
               še huje zame, navijal za poteze, ki bi Sloveniji lahko povečale to, čemur pravite,
               mednarodno težo, ampak le ob boku prvi svetovni velesili in kot njena služabnica.
               Izmed očitkov, ki jih naslavljate vladi, v poglavju Obramba, če ste prebrali, je
               namreč tudi ta, da bi se, citiram: <q>"Premalo, odločno in jasno odzivala na nove pobude
               in možnosti, ki bi lahko okrepile položaj Slovenije v mednarodni skupnosti."</q></p>
               <p>Teh novih pobud in možnosti ne eksplicirate, a upoštevajoč vaše poglede in odzive na
               najbolj aktualna mednarodna vprašanja, še posebej na dogajanja na kriznih žariščih,
               vaše stališče konkretno ob ameriškem zavezniškem napadu na Irak, vaše zagovarjanje
               slovenskega pristopa k vilenski izjavi tudi, ko se je izkazalo, da je temeljilo na
               lažeh, vaše siceršnje simpatije do vsega, kar počnejo Združene države Amerike, me
               sili k sklepanju, da leti očitek s tega naslova na vlado predvsem zato, ker se
               Slovenija ni umestila v skupino tako imenovanih <q>"bojnih držav"</q> in je v Iraku ni.
               Slednje pa je okoliščina, ki jo za razliko od vas osebno štejem kot enega od
               največjih uspehov te vlade. Mimogrede, ko ste ploskali odločitvi predsednika Amerike,
               da obračuna s Sadamom Huseinom, bi morali vedeti, da bo ta zgodba vplivala tudi na
               to, da bo to začutilo svetovno gospodarstvo in da bo tudi pri nas manjša gospodarska
               rast, kot je bila načrtovana leta 2000. Danes pa pripisujete odgovornost seveda
               vladi. To da nas v iraškem kaosu ni, je <q>"vis-a-vis"</q> trenda, ki smo mu bili priča ob
               vilenski izjavi in drugih željah Busheve administracije, poseben dosežek. Zelo
               pomembno je, da javnost izve, da naše volivke in volivci vedo in razumejo, kaj to
               pomeni. Morda razočaranje odhajajočega ameriškega veleposlanika, nekoliko pogojno
               povedano, manjša mednarodna teža, kot jo pojmujete interpelatorji, kakšen denarček iz
               Washingtona manj, a veliko več miru, veliko več varnosti in veliko več mednarodnega
               ugleda. Poglejmo Italijo, poglejmo Španijo, preden se je odločila, da bo umaknila
               svojeenote, Korejo, Filipine, Nepal, Turčijo in tako naprej. No, če je moje sklepanje
               napačno, povejte, da ste tudi vi veseli dejstva, da Slovenija ni voljna in da naših
               fantov ni v Iraku.</p>
               <p>Na koncu še pohvala, vendarle, ker ste se spomnili drugega tira in obalne straže,
               ampak to je projekt, ki smo ga vodili že takrat, ko o njem niste niti razmišljali, še
               manj ga podpirali.</p>
               <p>Tako da si ta vlada zasluži polno podporo za delo, ki ga je opravila, in vaša
               interpelacija je bila brezpredmetna. Hvala.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Janez Janša, kot prvopodpisani predlagatelj.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Rad bi odgovoril na nekatere navedbe, ki so bile tu podane, zelo na kratko.</p>
               <p>Kar se tiče obalne straže in drugega tira, mi lahko samo razmišljamo o tem in
               predlagamo, vi, ki ste na oblasti, pa bi to morali narediti. To ste obljubili pred
               štirimi leti in nič od tega ni bilo narejenega, kot smo ravnokar slišali, o tem še
               vedno razmišljate. Mislim, da vas niso volili zato, da bi razmišljali, ampak da bi
               kaj naredili.</p>
               <p>Kar se tiče vilniuške izjave, predlagam poslancem vladne koalicije, da vprašajo
               predsednika vlade - če je vlada tu ravnala tako v redu ali pa napačno -, kaj je počel
               na sestanku te skupine v Beli hiši 29. marca 2004. Gospod Rop je šel v Belo hišo na
               obisk v okviru vabila, ki so ga dobili člani vilniuške skupine <stage xml:id="Izredna-50-2004-09-01.stage21">(tam so bili samo
               predstavniki teh držav)</stage>, in se je veselo slikal v tej skupini. In nismo slišali
               nobenega iz Združene liste, da bi pri tem protestiral.</p>
               <p>Predlagam tudi poslancem vladne koalicije, da vprašajo predsednika vlade, gospoda
               Ropa, kaj je obljubil predsedniku danske vlade ob svojem zadnjem obisku na Danskem.
               Gospod Rop je tam namreč obljubil predsedniku danske vlade, da bo Slovenija poslala
               svoje vojake v Irak v okviru danskega kontingenta, takoj ko bo sprejeta ustrezna
               resolucija v Združenih narodih. Resolucija je bila sprejeta, predsednik vlade je dal
               obljubo na uradnem obisku in ne vem, kaj je zdaj s tem. Tu vladni poslanci govorijo,
               kako so veseli, da vojaki niso v Iraku, ampak predsednik vlade je to obljubil ob
               obisku na Danskem. Torej, ali bodo tja poslani, glede na obljubo predsednika vlade,
               ali pa imamo predsednika vlade, ki v uradni mednarodni javnosti trosi lažne obljube,
               ki jih potem država ne izpolni, in si s tem zapravljamo kredibilnost. Torej
               naslavljam vprašanje na predsednika vlade, kaj je s to obljubo, ki jo je dal
               predsedniku danske vlade, da bo Slovenija v Irak poslala vojake v okviru danskega
               kontingenta.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Replika, kolega Juri.</p>
            </sp>
            <sp who="SDZ3:JuriAurelio">

               <speaker>AURELIO JURI:</speaker>

               <p>Na kratko replika glede obalne straže in drugega tira.</p>
               <p>Glejte, to je projekt, ki je vendarle bil postavljen s strani te vlade med
               prioritetnimi nalogami. In to je velik dosežek po letih, ko nihče ni ničesar storil.
               Res, da je oba projekta pokrivala Ljudska stranka, ki je vse doslej pokrivala promet
               in pomorstvo. Konkretni rezultati pa nastajajo od tistega trenutka, ko se je Ljudska
               stranka pridružila opoziciji, kajti sedanji minister je končno nakazal dinamiko,
               načine in poti realizacije teh dveh projektov. Hvala.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Maks Lavrinc.</p>
            </sp>
            <sp who="SDZ3:LavrincMaksimilijan">

               <speaker>MAKSIMILJAN LAVRINC:</speaker>

               <p>Hvala lepa, gospod predsednik. Kolegice in kolegi! Za iztočnico sem si zapisal nekaj,
               in to naj bi veljalo za vse, ki so govorili pred menoj, in tiste, ki bodo govorili
               tudi za menoj: tisoč modrecev ne more odgovoriti na eno samo neumno vprašanje. In ker
               se te dni ljudje predvsem sprašujejo, tako tisti, ki pišejo, kot tisti, ki berejo in
               poslušajo, zakaj ta interpelacija. Odgovora, ki ju jaz vidim sam, sta dva, eno je
               načeti ugled vlade, če pa že to ne, potem pa vsaj <q>"zagravžati"</q> politiko ljudem do te
               mere, da bodo rekli <q>"saj so pravzaprav vsi isti, ne gremo volit"</q>. To je drugi učinek,
               ki bi ga želela opozicija v tem primeru doseči. Ampak, jaz sem prepričan, da ste se
               ušteli. Zakaj? Zato ker, to je že Nietzsche rekel: <q>"Težava, ki te ne zlomi, te
               okrepi."</q> In jaz sem prepričan, da bo koalicija po tej seji okrepljena.</p>
               <p>Ko sem te dni pripravljal neke vrste inventuro o svojem delu in sem upošteval
               oziroma pisal, kaj se je vse to počelo in kje sem sodeloval zraven, seveda se nisem
               mogel otresti občutka, da se preveč hvalim. In sem se spomnil tega slovenskega reka:
               <q>"Lastna hvala se pod mizo vala"</q>. Prav zaradi tega, ker je to tako in ker smo vsi
               Slovenci, po mojem na podobnem kopitu narejeni, kar se tega tiče, vam moramo biti,
               vsi ki želimo dobiti kompetentno vlado, interpelatorjem hvaležni, saj ste dali
               možnost vladi, da se, torej kompetentno spoprime z vašimi pavšalnimi ocenami. Celo
               več je, jaz sem prepričan, da so vas v nekaterih ocenah dobesedno povozili.</p>
               <p>Meni res ne morete očitati, da sem nekritičen do vlade, še manj do posameznih
               ministrov. Navsezadnje se lahko spomnite, da takrat, ko je magister Rop predlagal
               vlado, potem ko je odšel predsednik Drnovšek na drugo mesto, sam tiste vlade nisem
               podprl. Čeprav bi mu bil kot Kamničan dolžnik in sem mu še dolžnik. Namreč, osebno je
               zagotovil, da smo takrat, ko so bile poplave v Kamniku, popravili in sanirali dom
               starejših občanov, da 480 ljudi v livarni Titan ni ostalo brez posla, ko so to
               zahtevali lastniki. In da bo ZUIM recimo v prihodnjih letih doživel svojo celovito
               obnovo.</p>
               <p>Toda, ker sem menil, da ni mogoče sprejeti opravičila ministrice oziroma kandidatke
               za ministrico za gospodarstvo, da objektivno ni odgovorna za stvari, ki so se
               dogajale v ELAN-u, šlo je za tiste nore nagrade, če se spomnite, sem ravnal po svoje.
               Tej vladni garnituri, pa moram reči, da zaupam, saj ve, da ni verjeti ekonomskim
               čarovnikom, ki menijo, da bi Slovenija lahko živela le od tega, da preklada solde iz
               enega žepa v drug žep oziroma iz ene firme v drugo in podobno. Problemov srednjega
               sloja takšna ekonomija ne bo rešila.</p>
               <p>Gradnja proizvodnih zmogljivosti, kjer bodo delali tisoči, je tisto, kar lahko
               prinese več možnosti za zaposlitev temu sloju, s tem pa tudi možnosti za njihovo bolj
               brezskrbno prihodnost. Nobena družina ne bo bolj številna, nobena osebna stiska, ki
               se konča s samomorom, preprečena zato, ker mi tukaj nekaj govorimo. Še manj, če o tem
               razpravljaš ob partiji golfa na Mauritiusu recimo. Boljše zaposlitvene možnosti,
               večje možnosti pridobiti stanovanje in podobne ugodne okoliščine, te pa lahko
               pripeljejo do tega, da bodo ljudje v stiskah vedeli, da niso sami.</p>
               <p>Zdaj pa, da opozorim še tiste, ki to poslušajo ali pa gledajo in vas tukaj na enega
               od segmentov našega dela. Tukaj popljuvate, denimo, plačni sistem v javnem sektorju.
               Nasprotno, vreden je vse pohvale, ampak to zares vse pohvale. Vreden je pohvale zato,
               ker se lahko ozremo, kako je nastajal. Nastajal je v dogovarjanju s socialnimi
               partnerji, dogovarjal se je sindikat, vlada in nastajal je tu v parlamentu. Sram vas
               je <q>"žiher"</q>, to bom rekel naravnost, da vas je bilo oziroma da nas je bilo na javni
               predstavitvi mnenj, takrat, ko smo ta zakon obravnavali, samo pet, da ne bom
               našteval, kdo. In naslednje, bom rekel, da sodstvo, kjer imate največ pripomb z menoj
               vred, tudi to se spreminja in spreminja se na bolje.</p>
               <p>In če zdaj rečem tako še za zaključek, koliko ste pravzaprav pretkani ali pa koliko
               slabo opravljate svoje delo. Poglejte, dr. Bernik je na straneh od 1-13, boste našli
               ta njegov magnetogram, govoril o tem, da ni nihče nič naredil v zvezi z izvensodnimi
               poboji. Sram ga je lahko, od strani 28 do strani 33 poročila, to je skupnega poročila
               o delu državnih tožilstevza leto 2003, lahko natančno prebere, kaj vse je narejeno,
               koliko ekshumacij in tako naprej. To je prvo.</p>
               <p>Drugo, poglejte Pukšiča, kaj je govoril danes. Govoril je o socialnih pravicah in
               podobne stvar. Po drugi strani pa seveda pledira za slovaški način kapitalizma, da
               tako rečem, za čarobnih 3 krat 19. Veste, kaj bi to pomenilo: prvič, plačevali bi
               manj tisti, ki so bolj bogati, še manj bi plačevali v skupno kaso, dražje bi se
               plačevala hrana in tako naprej. Zato sem rekel, bom povedal še en primer, kakopovršen
               je lahko gospod Pukšič pri svojem delu, reče, da je bila vrhovna sodnica, ki je brez
               gradbenega dovoljena delala, ne, pardon tožilka, bila je sodnica in da je zakon enak
               za vse, pove tudi to, da se zoper njo že ukrepa. Predsednik je že ukrepal. Inše nekaj
               bom rekel. Za zaključek, kako dvolični ste, ko te stvari počnete, pove tudi to, če je
               eden od LDS-a v nekem časopisu omenjen, da ga je policija kazensko ovadila, seveda je
               to korupcija, klientelizem in vse sorte podobne <q>"svinjarije"</q>. Če pa nekoganekajkrat
               kazensko ovadijo, kazensko ovadijo nekajkrat - tukaj pred seboj imam anonimko in jaz
               sem prepričan, da bo imela kranjska policija še veliko dela, pa tožilstvo tudi -
               takrat gre pa za grdo in zlobno podtikanje, to je vsa štorija. Hvala lepa. S tem sem
               zaključil.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Replika, kolega Pukšič.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Edina navedba, ki jo je gospod Lavrinc povedal, je točna, da je to bila vrhovna
               sodnica gospa Miroslava Belič, ki je zaposlena na upravnem oddelku vrhovnega sodišča
               in seveda tukaj se postavlja vprašanje morale. Kaj ste okoli tega naredili? Zaenkrat
               verjetno nič.</p>
               <p>Kar pa seveda ni res, pa ni res to, kako dobro in odlično živijo danes ljudje v tej
               državi. Skratka, tako slabo kot velika večina ljudi na demografsko ogroženih območjih
               v Slovenskih Goricah, na Štajerskem in v Prekmurju živi, še pač ni živela. In to je
               rezultat vašega dela. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Janez Janša, ki ga ne vidim. Naslednji ima besedo kolega
               Miran Potrč.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! Predvolilni zbor, ki ga je sklical gospod
               Janez Janša s podpisniki, se počasi zaključuje. Zato mi dovolite, da povem nekaj
               besed za zaključek, preden bosta najbrž govorila še predstavnika podpisnikov in
               predstavnik vlade.</p>
               <p>Najprej naj povem, da kar zadeva izjave, ki jih je včeraj dal gospod Kelemina v zvezi
               z ustavo in v zvezi s koalicijo, niso resnične. Verjamem pa, da je gospod Kelemina
               prepričljivejši s pestmi kot z besedami in da mu ljudje v glavnem niso verjeli.
               Vendar tudi Združena lista je bila v ustavni komisiji, ki je leta 1990 sprejemala
               novo slovensko ustavo, jaz sem bil pa njen podpredsednik.</p>
               <p>Kar zadeva pa delovanje koalicije, rekel je 12 let je ta koalicija na oblasti. Naj
               pregleda, kdo je vse v tem času bil. 8 let Slovenska ljudska stranka, 4 leta tudi
               Slovenski krščanski demokrati, pa še kdo, ki je kasneje iz vlade izstopil zato, ker
               je vojska posegala v civilno sfero. Tako da čisto poenostavljeno lagati ne kaže.</p>
               <p>Drugo, kakšna je verodostojnost pri najenostavnejših stvareh. Poglejte, gospe in
               gospodje, tisto kar znajo računati prvošolčki, mislim da v drugem polletju, se pravi
               seštevati dvomestna števila, niste znali sešteti in ste trdili, da ste imeli
               predstavniki interpelacije manj časa za razpravo kot predstavniki koalicije in vlade.
               To enostavno ni res. Seštejte. Tudi če vštejemo vse, ki jih vi nimate za opozicijo,
               pa so, ste imeli pol ure skupno več časa. To je, upam da znate seštevati in boste to
               naredili.</p>
               <p>In tretje kar bi rad rekel, ta razprava je pokazala, kakšen je nivo in kakšna je
               raven diskusije, kadar govori opozicija in kadar govori vlada in njeni predstavniki.
               Eni natolcujete, obtožujete posameznike, govorite neresnico. Nasprotniki, ki so
               napadeni, govorijo z dejstvi in z argumenti. Mislim, da je v 16-urni razpravi ali
               kolikor je trajala, ta slika jasna. In mislim da bo jasna tudi vsem, ki so na vašo
               zahtevo sklicani predvolilni zbor spremljali. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima kolegica Cveta Zalokar Oražem.</p>
            </sp>
            <sp who="SDZ3:ZalokarOražemCveta">

               <speaker>CVETA ZALOKAR ORAŽEM:</speaker>

               <p>Hvala lepa. Spoštovani zbor, spoštovani predstavniki vlade! Mogoče najprej tudi z
               moje strani ena krajša pripomba. Nekateri kolegi iz Slovenske ljudske stranke so se
               danes tu predstavljali kot uporniki. Žal pa so bili uporniki samo takrat, ko je bilo
               potrebno rušiti koalicijsko pogodbo in dogovore. Ko pa je bilo treba lobirati in
               vleči ministre iz koalicijske vlade za rokave in prositi za denar, so pa se
               predstavljali kot predstavniki vladajoče koalicije.</p>
               <p>Sama sem ena izmed tistih, ki spadamo v županski lobi v državnem zboru. In moram
               reči, da sem vesela, da nam je pravzaprav uspelo v tem mandatu zadržati to, da bodo
               županja in župani lahko kandidirali tudi na teh volitvah in imeli možnost biti
               izvoljeni v ta državni zbor. Predvsem zato, ker se mi zdi, da so tisti, ki zaradi
               velikega poznavanja lokalnih interesov in neposrednega stika z državljani in
               državljankami lahko ohranjajo in zagovarjajo te interese.</p>
               <p>In želela bi spregovoriti o lokalni samoupravi. In sicer v zvezi s tem, da sem
               vesela, da je državni zbor in vladajoča koalicija v tem mandatu uspela ustaviti
               neracionalno ustanavljanje novih in novih občin. Tudi takšnih s samo nekaj 100
               dušami, oziroma takšnih, ki ne morejo uresničevati in izpolnjevati vseh svojih
               pristojnosti. Tako je bila v tem mandatu ustanovljena samo ena nova občina, in to je
               občina, ki je izpolnjevala vse zakonske kriterije. Pri tem se mi zdi pa zanimivo, ker
               gledamo tudi v prihodnost, da je v programu Slovenske demokratske stranke eksplicitno
               zapisano, da bodo podpirali ustanavljanje novih občin, če bo tov interesu
               prebivalstva in bodo zagotovljene vsaj minimalne možnosti za normalno delovanje. No,
               in prav ta minimalizem me skrbi in se mi zdi nevaren, saj bi nadaljnja drobitev
               lokalne samouprave le-te, torej občine, samo še bolj oslabila.</p>
               <p>Želela pa bi spregovoriti še o odnosu, dialogu in sodelovanju med vlado in občinami.
               Gospod Podobnik je včeraj pozival vlado in ji polagal na dušo, da naj bo več tega
               sodelovanja. Menim, da se je to sodelovanje bistveno spremenilo, in to na bolje, tu
               je napredek. Občineso prvič dobile pod Ropovo vlado možnost neposrednega in zakonsko
               predpisanega sodelovanja pri nastajanju zakonskih in podzakonskih aktov. To je dobro;
               sicer še ni idealno na vseh ministrstvih, a napredek je očiten. Tudi obe združenji,
               združenje občin Slovenije in skupnost občin Slovenije, sta postali resna partnerja v
               zakonodajnem postopku. Predsednik vlade mag. Rop je oblikoval tudi poseben
               posvetovalni organ, v katerem je udeleženih več kot 30 županj in županov ter
               predstavnikov združenj. Letos smo se na zelo dinamičnih, kreativnih in za obe strani,
               se mi zdi, zelo pomembnih srečanjih srečali že dvakrat. Poleg tega pa so tudi redna
               vsakomesečna srečanja vodstva skupnosti občin Slovenije, ki združuje več kot 110
               slovenskih občin, s posameznimi ministri. Skupaj bomo na tem nivoju lahko razrešili
               veliko problemov in težav. In če zaključim, mislim, da je odnos vlade in mag. Ropa do
               občin in njihovih združenj dosegel velik napredek in kaže na resno željo po
               sodelovanju, kooperativnosti, upoštevanju lokalnih interesov in je pomembneje boljši,
               kot je bil v preteklih letih. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Replika, kolega Podobnik.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala. V tem mandatu se občine počutijo pastorke v slovenski politiki. In da ne bo
               nesporazuma, ni zasluga mag. Ropa, da lahko občine sodelujejo pri spremembi
               zakonodaje. To je sprememba, ki je bila zapisana v zakonu o lokalni samoupravi
               bistveno bistveno prej, kot je vlado vodil mag. Rop. Ta navedba kolegice Oražmove ni
               bila točna. Hvala.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Pavel Rupar.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Hvala lepa, gospod predsedujoči. Kolegice in kolegi! Maks Lavrinc mi je dal čudovito
               iztočnico glede anonimk, ki menda krožijo tudi v vaših vrstah. To bi rad navezal na
               neenakopravnost, ker je omenil, da bodo imeli kriminalisti ogromno dela s tistimi, ki
               so v teh anonimkah omenjeni. Vendar naj povem, da sem z vsebino teh seznanjen in da
               me čudi, kako Maks Lavrinc lahko opozarja na hitro intervencijo kriminalistov pri
               enih, poznamo pa anonimke, recimo Jelku Kacinu in drugim, ki so tudi krožile po celi
               Sloveniji, tudi tu, pa do danes nisem slišal niti ene besede, ne tožilcev ne
               policije, da bi se kdo bavil s temi zadevami, ki so bile omenjene, so pa drastično
               hujše od tistega, kar je mislil povedati Maks Lavrinc. Pa to ni edina enakopravnost v
               tej državi. Pred zakonom, pred drugimi tudi bonitetami ali karkoli že želite, so
               Slovenci neenakopravni, torej povsod tam, kjer nimajo zveze z vladajočimi strankami.</p>
               <p>Nekaj primerov vam bom navedel. Recimo ta sprenevedanja in ta blefiranja predvsem
               Liberalne demokracije včasih res presegajo razumne meje. Neenakopravne so tudi
               občine. Me veseli, da je predhodnica govorila ravno o občinah, kako se morajo
               nekatere truditi, da pokažejo, da naredijo tisto, kar si ljudje želijo, pravzaprav,
               kar potrebujejo, v primerjavi z nekaterimi, ki to lahko naredijo, pravzaprav jih
               vehementno z levo roko. Recimo v mislih imam občino Muta, kjer naj bi v prihodnjih
               dneh menda položili zopet en temeljni kamen za šolo in jaz sem zelo vesel, kajti
               devetletka mora biti za vse, dobra šola za vse. Vendar je pa problem, ki se mi pa
               poraja, problem financiranja. Namreč to šolo boste prvi v Sloveniji gradili na
               leasing, na leasing, z vsemi žegni in odobritvami ministrstva za finance, kar seveda
               pomeni, da so vse ostale občine, ki so morale malo manj kot gotovino pokazati, da so
               gradile te šole, bile v neenakopravnem položaju in občino Muta boste s tem za
               naslednjih 25 let zadolžili do grla, zaradi tega projekta. Vse te podatke imam in so
               lahko preverljivi.</p>
               <p>Seveda to ni edini temeljni kamen, ki ga boste vgrajevali. V Liberalni demokraciji
               in vladi je zmanjkalo projektov, ki bi jih odpirali tik pred zdajci, tako kot ste
               pred štirimi leti sredi lepe ravnine v Prekmurju odprli skorajda, bom rekel,
               neuporabno avtocesto, pa ne prej in ne kasneje niti enega metra več. Takih projektov
               vam je zdaj zmanjkalo in zdaj ste se seveda omislili, da boste sadili te kamenčke
               oziroma te temeljne kamne - sem bral nedavno, gospod Rop je posadil enega v nekih
               termah, v občini Kamnik in tako naprej.</p>
               <p>Torej, v glavnem zmanjkalo vam je argumentov oziroma dejstev, s katerimi bi lahko še
               govorili, kako uspešni ste. Seveda tam, ko vam kakšne stvari ne pašejo - imate
               izreden instinkt, strahotno dober, izurjen vonj za javno mnenje - tam, kjer vam
               zasmrdi kakšna zadeva, jo hitro umaknete. V mislih imam zakon o Triglavskem narodnem
               parku, ki bi pravzaprav naredil katastrofo bisera Slovenije, pa ste ga tik pred
               zdajci v zadnjem branju spretno umaknili, celo soočenje, ki naj bi bilo na eni od
               vaših plačanih televizij med dvema poslancema, ki se stalno nekaj borita za to
               zadevo, je bilo preklicano oziroma ga sploh ni bilo, čeprav smo bili v studio
               povabljeni. Ravno tako recimo, fantastičen blef Bleda, Bled in Brje, ali pa Berje,
               kot vi pravite, Gorenjci pravimo drugače, ko bi ga morali potopiti, uničiti, torej
               čudovito naravo nič koliko milijard let oblikovano, da je to tam postalo, kjer je
               seveda občina Bled, prebivalci so samoiniciativno zbirali podpise, ste zavohali, da
               to morda le ne bi bilo ta trenutek pametno potopiti in nekako uničiti, je celo
               podpise eden izmed liberalcev nesel na občino, češ poglejte, tukaj jih imamo, pa jih
               ni on zbiral, samo postavil se je pač tam zraven. Tisti, ki ste sprejeli tam akte
               liberalci, za potopitev tega področja, ste sedaj na svoje sprejete akte zahtevali
               ustavno presojo, torej, blef od blefa, nekaj takega. Veste, to me zelo spominja na
               eno investicijo v občini Tržič, ki jo je nedavno izvedlo podjetje Ultra, gospod
               Golobič, liberalec, ki ga poznate, ki je vaš predsednik sveta, je tam direktor, je v
               Tržiču postavilo bencinsko črpalko brez osebja, torej, to je prva črpalka v Evropi na
               tak način. Dolgo časa smo se vsi skupaj z občino vred in upravno enoto trudili, da bi
               to črpalko postavili in poglejte, res so jo, sicer z dovoljenjem, ki ni imelo
               soglasja požarnega inšpektorja, ker je na urgenco nekoga iz vlade pozabil v zakonskem
               roku, zakonitem roku dati soglasje, in seveda, če po izteku tega soglasja ne dobi,
               avtomatsko velja,kot pozitivno in ta črpalka je zrasla. Dolgo časa je rasla in dolgo
               časa se ni tam v bistvu nič premikalo, v enem tednu marca meseca pa v treh dneh in
               treh nočeh od tepihov, trave, do lončnic napisov semaforja, čudovita zadeva. Jaz sem
               rekel, Grega Golobič, kapo dol. Do nedavnega, torej napisali so ceno nafte, še včeraj
               je pisalo, da je to 200 tolarjev za bencin in dizel 170, vmes ste že 20-krat bencin
               podražili pa spustili pa spet gor in dol, ampak bencin tam ne teče, še vedno ne teče,
               niti eden iz te velike firme, ki je dobila na desetine milijonov nepovratnih sredstev
               od vlade, ni zaprosil niti za dovoljenje, za uporabno dovoljenje. Črpalka je danes
               tam, sicer lepa na pogled, stoji brez funkcije. Podoba Liberalne demokracije. Lepa
               kulisa, Potemkinova vas, vse lepo izgleda, vendar funkcionira ne.</p>
               <p>Sam sem pregledoval delo in pa področje notranjih zadev. Naj povem, da je minister
               korektno odgovoril na 4% vseh zastavljenih očitkov, ki jih naj ne bi vlada naredila.
               4% je odgovoril na tisto, kar je bil vprašan. 8% je krivdo za neizpolnjene zadeve
               ministrstva za notranje zadeve prevalil na nekoga drugega, češ, drugi so krivi. Torej
               vse sorte. 7% odgovorov je povsem nevezanih na očitke. Kot na primer bi vam
               branjevka, pri kateri ste naročili solato, vam zatrjevala, da je zelje popolnoma ista
               zadeva in da kar zelje kupite, približno tako to zgleda. 81% tega skoraj centimeter
               debelega pisanja je v zvezi s tem, o čemer torej nihče ni povprašal, po tistem, kar
               je tu notri napisano. Torej gre za popolno sprenevedanje in pa za zelo slab, slab
               očitek. Pa vendarle, ti procenti niti niso tako pomembni, veste, pomembno je, tudi
               številke ne kdo ve koliko, pomembno je nekaj. Pomembno je, da vprašamo ljudi, ne vem,
               ali so zadovoljni s ceno učbenikov - šola se je začela danes. Ali so zadovoljni
               otroci, ki prihajajo iz šole obremenjeni z nalogami in sistemom, ki ga imajo skupaj s
               starši? Bistvo vsega je, da vprašate mlade družine, kako se počutijo, ko se jim rodi
               otrok, pa nimajo kam iti stanovat. To je bistvo, veste, ljudi moratevprašati, če so
               zadovoljni v zdravstvenih domovih, v bolnišnicah, ko čakajo bolni in onemogli na
               tisti pregled oziroma na zdravniške usluge. Vprašajte delavce, ali so zadovoljni s
               plačami upokojence, ali so zadovoljni s pokojninami, glede na to, kar so leta in leta
               vlagali v pokojninske sklade. Vprašajte njih, kakšno je njihovo zadovoljstvo.</p>
               <p>Pa potem študentje, kje se namestijo, v katerih centrih, kje spijo v Ljubljani
               oziroma Mariboru ali v Kopru v času bivanja, v času študija. Ali se jim ne zdijo
               privatne najemnine teh stanovanj predrage? Katera vlada jim je omogočila, da živijo
               bolje? Pa ne nazadnje vprašajte ljudi, če se še spomnijo, kaj so bili certifikati po
               podelitvi premoženja državnega. Kdo jim jih je pobral za majhne denarje. Ne nazadnje
               vprašajte kmete, če so zadovoljni. Ne vem, vprašajte enostavno ljudi, ali se
               strinjajo s to vlado ali ne. Vse številke, vse ostalo je pa čisto navadno blefiranje
               in pošteno in prav je, da smo jim to povedali, ker je treba povedati, tako enim in
               drugim. Zdaj jih pavprašajte točno po teh, koliko so zadovoljni in kako se počutijo
               ob vladavini Liberalne demokracije. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Rudolf Moge.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Hvala lepa. Spoštovane poslanke in poslanci!</p>
               <p>Tudi sam bi kot doktor Mramor to stvar po strokovni plati ocenil z negativno oceno.
               Za opozicijo, po politični plati pa z oceno odlično. Govorim namreč za stvari, ki so
               napisane napisane zelo pavšalno in neprimerno. Kot primer, ker imam zelo malo, časa
               navajam samopodročje kulture, 2,9. Celotni kulturi so namenjeni trije stavki. Zadnji
               stavek govori: <q>"Slaba kulturna politika na področju naravne kulturne dediščine in
               neučinkovito sodelovanje ministrstva pa se kaže, da tudi v primeru Kobilarne Lipica,
               ki je že vse odosamosvojitve, še posebej v zadnjih letih, sramotno propada."</q> Dejstva,
               prvič, leta 2002 je bil sprejet zakon o živinoreji, ki je lipicance opredelil kot
               slovensko avtohtono pasmo domačih živali, ki je pod posebnim varstvom države. Drugič,
               Kobilarna Lipicaje v skladu z navedenim zakonom pridobila status priznane rejske
               organizacije, ki vodi izvorno rodovniško knjigo za lipicance. Tretjič, Kobilarna
               Lipica statusno priznana organizacija je pričela opravljati javno službo, strokovne
               naloge v konjereji tudi za lipicance v zasebni reji. Četrtič, takoj po vstopu
               Republike Slovenije v Evropsko unijo je bila Kobilarna Lipica pri evropski komisiji
               uvrščena na seznam rejskih organizacij, ki vodijo izvorno rodovniško knjigo za konja
               lipicanca. Naprej, da sramotno propada, vlada je na šesti redni seji uvrstila s
               sklepom številka ta in ta program varstvenega razvoja Kobilarna Lipica. Rezultati
               poslovanja javnega zavoda so bili do leta 2002 pozitivni.</p>
               <p>Leto 2003 pa je na poslabšanje poslovnih rezultatov vplival predvsem izpod
               koncesijske dajatve od posebnih iger na srečo. Vsakdo, ki je šel gledat, je videl, da
               se je vlada na 25. redni seji seznanila z analizo poslovanja, zadolžila javni zavod,
               da pripravi poslovni načrt za naslednje dvoletno obdobje, ki ga je ta naredil in je
               vlada s sklepom dala temu javnemu zavodu 122 milijonov tolarjev. Tako da, kolikor jaz
               vem in ko sem jo obiskoval, ta kobilarna je vrhunska in smo lahko na njo ponosni.</p>
               <p>Na koncu pa še to, v letih 2001 do 2004 je javni zavod Kobilarne Lipica prejel 1
               milijardo 322.000 sit. In če si niti teh podatkov niste mogli pridobiti - takšne
               neresnice pišete, kup jih je tukaj noter - je za nas zelo veselo, da lahko te reči tu
               pripovedujemo. Davkoplačevalcu pa davek ostane, tako da po moji oceni je ta
               interpelacija malo nemarno, poredno napisana in da bo še koga zaradi te interpelacije
               glava bolela, davkoplačevalce bo pa stala.</p>
               <p>Ker sem že star poslanec, bi vam pa rekel, če bi bil pa sam v opoziciji, bi pa vlado
               na javni seji vprašal, <q>"vlada, zakaj vi trdite, da je bilo trgovine z orožjem samo
               10.000 nemških mark, ko pa vendar Madonova komisija v letih 1992-1996 ni končala
               svojega dela, komisija, v kateri sem bil od 1996-2000, ni končala svojega dela, ko
               Jerovškova komisija 2002-2004 ni končala svojega dela in ko jetrgovina z orožjem, ki
               dela vsaj strankam in ugledu Slovenije veliko škodo, to, da je "</q>perpetuum mobile<q>"
               vsakih volitev."</q> Poglejte to: v eni noči sem preštel kar 17 milijonov mark! To je v
               časopisu. In <q>"perpetuum mobile"</q> se odpira. Kaj smo mi, spoštovane poslanke in
               poslanci, od tega imeli? Govorili smo tu. Kaj so javni fakti? Vlada, 10.000 nemških
               mark, ta pravi 17 milijonov nemških mark in stoji za tem. Kar je povedal gospod
               Pajnkiher takrat, ko so izginili magnetogrami, da je sam štel denar – spomnite se na
               tiste vsote! Povedal je, kdo je imel to blagajno, povedal je, komu je predal to
               blagajno. In naprej, povedal je tudi to Jelinčič, kdo je nosil vrečko z denarjem v
               kabinet ministra. Spoštovane kolegice in kolegi, če nekdo misli s temi
               manipulacijami, da smo mi voli, pa vam zagotavljam, da volivke in volivci niso. In
               enkrat bo moral ta državni zbor zbrati toliko poguma in enkrat bo morala javnost
               vedeti, kaj se je na tem področju dogajalo. In zato, vlada, vas jaz krivim, da ste pa
               na tem področju slabo delali. Če bi rekli, da je bila dokumentacija uničena, če bi
               rekli, da nimate ničesar, bi rekel, hvala lepa! Tako vam pa, vlada, vaši lastni
               ljudje – vi nam govorite o 10.000 nemških markah, vaši lastni ljudje, ki so pa notri,
               delajo pa te stvari pišejo. Into še ni vse. In zaradi tega mislim, da bi bilo enkrat
               dobro za naš interes, da bi se tu res o konkretnih rečeh pogovarjali, da bi te stvari
               do konca po mojem mnenju razčistili.</p>
               <p>Rekel bi še naslednje, da kdor uči in vzgaja, mora biti vzgojen. In pričakujem od
               našega velikega profesorja, ki nas tu o moralnih vrednotah poučuje, naj to stvar tudi
               v svojih nastopih upošteva. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Bogomir Zamernik.</p>
            </sp>
            <sp who="SDZ3:ZamernikBogomir">

               <speaker>BOGOMIR (MIRKO) ZAMERNIK:</speaker>

               <p>Hvala lepa, gospod predsednik. Težko razumem taka razburjanja, ki prihajajo iz ust
               spoštovanih kolegov z moje desne strani, ne samo slednjega, tudi nekaterih
               predgovornikov. Kajti če bi bilo to res, česar se nekako, kot vseskozi izražate,
               bojite, da bi se ljudem priskutilata politika, potem je ta seja za vas lahko kvečjemu
               dobra stvar. Kajti če vsa ta leporečna iteracija, ki je je tu notri ogromno, v tem
               špehu, ki se imenuje odgovor na interpelacijo, drži, potem ljudje to itak vedo.
               Povejte jim, stopite pred ljudi, vse je v najlepšem redu, vi živite – tako kot je
               bilo, mislim, da včeraj rečeno – v Indiji Koromandiji, vse je v najlepšem redu,
               opozicija se naj pa zaletava po svoje in naj opozarja na stvari, za katere se jim
               zdi, da niso pravilne; mi pa trdimo, da so, ljudje to itak vedo in zato ni nobenega
               razloga za skrb z vaše strani. Tako da najbrž nas lahko povabite na pijačo in rečete,
               hvaležni smo vam, da ste to naredili. Ampak ne vem, zakaj toliko razburjanj ob tem.
               Kajti, kot sem rekel, tu notri se ne prizna ničesar, da je karkoli narobe, vse je v
               najlepšem redu.</p>
               <p>Jaz ne vem, ali živim v drugačnem okolju, ali živim med drugačnimi ljudmi. K meni
               prihajajo ljudje, ki se s tem v celoti ne strinjajo, ne v celoti, sploh se ne
               strinjajo. In mi pošiljajo, že odkar sem vodil to komisijo, nešteto pisem, pozivov,
               apelov za delovanje pravne države, ki žal ne deluje. No, pa vendarle potem včeraj
               dočakam govor predsednika vlade, ki je pa vendarle priznal in bom prebral, ker to
               mislim, da mora iti v anale, v zgodovino njegovih izjav, ker take izjave so zelo
               redke in pravi: <q>"Na področju pravosodja z marsičem nismo zadovoljni in smo to
               nezadovoljstvo tudi večkrat izrazili. In moja ocena je, da imamo program, kako
               zagotoviti večjo pravno varnost in večjo učinkovitost pravosodja."</q> To so besede
               prvega ministra gospoda Ropa. Zelo pohvalno. Če se ne bi potem oglasila nekaj ur za
               njim njegova ministrica in ga v celoti demantirala. Pa bom prebral zdaj še pa njene
               besede, tako da očitno v tej državi pa res nekaj škriplje, in ker je kolega Janša
               včeraj prinesel VD 40, bi mogoče bilo dobro, če bi našli tukaj kakšen VD 40 in
               popravili to škripanje v pravosodnem sistemu in v sami vladi. Kajti predsednik vlade
               pravi, da marsikaj ni v redu, tako kot bi moralo biti. Kaj je ta <q>"marsikaj"</q>, veliko
               ljudi ve,in če bi imel čas, bi te primere navajal. Njegova ministrica ga pa praktično
               v istem dnevu, v istem večeru demantira s tem, spet berem njen magnetogram: naj vas
               spomnim na zakon o sodiščih, zakon o sodniški službi, zakon o notariatu, zakon o
               odvetništvu, ne bom vsega bral, tega je ogromno, našteva tudi 7 400 kvadratnih metrov
               novih prostorov, ki so jih sodišča dobila - ja, zelo pomembno za ljudi, ki bi jim naj
               ta sodišča služila, ki ne pridejo desetletja do svoje pravice. Pojdite jim to
               povedat. Poslušajte mi smo zagotovili 7 400 kvadratov za delovanje sodišč, zdaj se pa
               vi ne ozirajte na to, če sodišča ne delujejo. Mi smo sprejeli zakone o notariatu, o
               sodniški službi, o ne vem še čem, ampak vi svojo pravico pa vseeno zahtevate - pa
               kakšni ljudje ste, zamenjati bi vas bilo treba.</p>
               <p>Ker sem rekel, da je teh primerov zelo veliko, bi navedel samo enega, ker vidim, da
               še imam minuto časa in potem bom prepustil besedo še kolegu Siniši. Na mene se je
               obrnil eden od državnih uslužbencev, ki ga je zelo spodbudila izjava pravosodne
               ministrice, ko je pozivala ljudi, naj se ne obračajo na sodišča. Pravi, kako naj se
               ne obračam na sodišče, če pa si drugje pravice ne morem dobiti? On je moral tožiti
               državo, da mu je izplačala to, kar mu je po zakonu pripadalo. Ampak vemo način
               delovanja, ki se je preveč ukoreninil v našo državno upravo: dobiš odločbo, potem se
               pa pritoži na njo, pritožba se pa tako ali tako rešuje zelo dolgo, na sodišču tudi
               deset let in več. In tak način razmišljanja, izdajmo odločbo, potem pa se naj
               pritožijo, je preveč ukoreninjen. In ta pravi, ko sem že prišel praktično do končne,
               se pravi preko prve stopnje, preko druge stopnje, sem šel k temu organu, ki je napako
               naredil in rekel, zdaj pa izplačajte, da bo stalo manj državo. Izplačajte pobotno.
               Ne, toži do konca. Seveda davkoplačevalci so plačali zaradi tega več denarja. To ni
               edini primer, takih primerov je več, ampak kot sem rekel, nimam časa, da bi našteval,
               ker kolegi Siniši Germovšku ne želim, da bi šel skozi kalvarijo tudi njegov konec, se
               pravi Bovško, tako kot je šla Savinjska dolina, kjer se od leta 1990 12-letna
               vladavina LDS-a še vedno pozna, tako da še vedno niso urejene cestne povezave po
               katastrofalni poplavi leta 1990. Ampak o tem kdaj drugič. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Jože Avšič.</p>
            </sp>
            <sp who="SDZ3:AvšičJože">

               <speaker>JOŽE AVŠIČ:</speaker>

               <p>Kolegice, kolegi! Moj spoštovani kolega, Maksimiljan Lavrinc je sicer navedel dva
               možna razloga, zakaj je sploh prišlo do te dvodnevne seanse v državnem zboru, ki se
               imenuje interpelacija proti Vladi Republike Slovenije. Še eden je, zelo pomemben.</p>
               <p>To je predvolilni nastop posameznih poslancev, ki so tukaj pred nekimi minutami
               nekateri celo javno klofutali tiste svoje poslanske kolege, recimo s Štajerske, s
               katerimi bodo neposredno tekmovali na bodočih volitvah. Tudi kolega Pavle ni mogel
               mimo gospoda Vučka, čeprav ga ni imenoval. Tudi to je eden od bistvenih razlogov za
               to, da smo danes dva dni tukaj. Sicer pa je ta interpelacija zares neka čudna zadeva
               in seje tudi čudno začela.</p>
               <p>Mislim, da nisem edini, ki je zelo presenečeno včeraj gledal gospoda Janšo, kako z
               VD 40 mašira proti govornici. Jaz sem osebno mislil, da nas bo malo naoljil, da bi to
               kolesje tega parlamenta dva dni bolje teklo, pa ne, to je bil eden tak dokaj mizeren
               poizkus prikaza klientelizma v Republiki Sloveniji, na nekem artiklu, ki se imenuje
               VD 40. Ta poizkus seveda mislim, da ni uspel, je pa uspelo nekaj drugega. Izredno
               veliko reklamo, brezplačno temu artiklu, ki ga proizvaja sicer ameriška firma. Morda
               je celo muho, dve muhi na eden mah dosegel ta njegov nastop. Danes na vseh
               naslovnicah dnevnih časopisov je VD 40 glavna atrakcija obtožbe proti slovenski
               vladi. Zanimiva zadeva.</p>
               <p>Ko smo pred nekaj meseci govorili tudi o klientelizmu in korupciji, je bilo nekako
               čisto preslišano, vsaj iz tistih, ki nas nenehno obtožuje za to, da takrat, ko je
               bil, sicer danes pravi gospod Janša po napaki imenovan za direktorja Telekoma gospod
               Podobnik, da je njegov brat oziroma firma v lasti njegovega brata poslovala z nekimi
               <gap n="..."/><stage xml:id="Izredna-50-2004-09-01.stage22">/Nerazumljivo./</stage><gap n="..."/>, to pa ni bil klientelizem. Pa mislim, da res ni bil. Kajti,
               Slovenija je tako majhna in vsi moramo nekaj delati in vsi smo si skoraj da z vsemi
               že v sorodu, da bomo naenkrat imeli en sam klientelizem, če bomo natak način seveda
               obtoževali eden drugega, na račun VD 40, ki je res artikel, ki ga vsako gospodinjstvo
               in vsak šofer potrebuje, vendar pa to res ne more biti predmet obtožbe proti naši
               slovenski vladi.</p>
               <p>Kako se pravzaprav lahko počutijo kolegi poslanci iz nekdanje koalicije, iz vrst
               SLS, ko jih sedanja opozicija, sedanji kolegi nenehno obtožujejo za napake v
               pravosodju, v prometnem ministrstvu, v kmetijstvu. Nič ne velja v teh resorjih, ki so
               jih ja vodili vaši poslanci, katerih domena ne samo en mandat, tudi v Bajukovem času
               in še prej je bila v rokah SLS. Naenkrat to nič ne velja in vsega so krivi ti naši
               kolegi, ki dva meseca zasedajo in so zapolnili vrzel po izstopu teh poslancev. Torej
               nesmiselne obtožbe, nesmiselne potem, ko se je res marsikaj premaknilo.</p>
               <p>Nihče ni povedal, recimo, da je v vsej zgodovini slovenskih vlad obrambni minister
               gospod Grizold edini, ki je dokončal svoj mandat in da je to morda temelj temu, da se
               je toliko stvari v Slovenski vojski premaknilo na bolje. To trdijo tudi uniformirani
               uslužbenci Slovenske vojske, ne samo mi civili v slovenskem parlamentu.</p>
               <p>Ali pa to, da je gospod Pavliha v dveh mesecih pripravil prometno politiko, ki je res
               šla samo skozi vladni resor, da pa je menda strokovnjak, ki je, ko je zasedal
               sekretarski položaj v prometnem ministrstvu, napisal ta del interpelacije in gladko
               napisal, prometne politike ni. Verjetno se ni zavedal, da je bil vsaj nekaj časa on
               odgovoren za to, da bi jo napisal. Bom končal, tudi jaz bom pustil še čas svojim
               nekaterim kolegom.</p>
               <p>Zaključil bi pa tudi tako, kot ste šli vsi v svoje vloge in na svoja območja.
               Nekorektno in nefer je in mislim, da boste plačali ceno za tiste napade na novomeški
               Revoz, ki ima vpliv tako na Belo krajino, Dolenjsko, kot na Posavje. Ker tudi v
               Brežicah pričakujemo velik razvoj v eni od teh firm, ki deluje na področju
               proizvodnje avtomobilskih delov in tako dalje. Hvala za poslušanje. Ni vam bilo
               potrebno tega.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Siniša Germovšek.</p>
            </sp>
            <sp who="SDZ3:GermovšekSiniša">

               <speaker>SINIŠA GERMOVŠEK:</speaker>

               <p>Hvala, gospod predsednik. Spoštovani predstavniki vlade, kolegice in kolegi! Jaz imam
               kratek čas, zato bom kar direktno nadaljeval tam, kjer je končal gospod Božič. S
               povsem odvečnim upanjem, da bo minister preganjal odgovorne za obnovo iz leta 1998 po
               potresu. To se zagotovo ne bo zgodilo, ker zdaj, kar dela, dela, da zakriva te napake
               in da pokriva tiste odgovorne, ki so ogoljufali in ne nazadnje okradli prizadete v
               tem potresu. Vse to, kar se zdaj dela, ti delni programi pravzaprav so v tem namenu,
               da se do 3. oktobra ne pokaže vsa resnica in zato tudi ni bilo analize in zato tudi
               ni bilo poročila. Ljudje pa pravijo, kot pravi občan, vem samo to, da so mi zaradi
               poloma te obnove, zaradi napačne obnove uničili dom in da imam v <q>"kasi"</q> pajka, se
               pravi denarja nima več. Dogaja se zdaj samo za nekatere, tiste, ki imajo teh pet hiš,
               medtem ko seveda drugi čakajo do konca septembra. In na Brdu 32 je gospa po petih
               tednih le dočakala komisijo, ki je potem ugotovila, da hiša je vendarle nevarna za
               bivanje. Ampak, potemko so pregledovali dokumentacijo, je gospa ugotovila, da so
               streho zaračunali dvakrat. Se pravi, plačala je streho pri obnovi leta 1998 dvakrat.
               In jaz samo upam, da pravzaprav to ne sodi v tisto področje, da je lahko svinjarija,
               tudi velika, vendar ni nujno, da je kaznivo dejanje.</p>
               <p>Skratka, če gremo dalje, kaj se dogaja? Pravzaprav, dogaja se popolna zmeda in kaos
               in ljudje samo gledajo. In ugotavljajo, da so vse zadeve bistveno slabše kot leta
               1998. Namreč, denarja za odpravo posledic naravnih nesreč ni. Niti prebitega tolarja
               ni in seveda zdaj iščejo druge vire. Leta 1998 so iznašli posočnino, ki je šla za
               krpanje proračunskih lukenj, medtem ko so iz socialne banke iz Pariza podelili ljudem
               kredite, zaradi katerih so v bankrotu in zaradi katerih so pravzaprav na robu
               preživetja. In plačila teh obrokov so res grozljiva.</p>
               <p>No, in zdaj nekaj montažnih hiš – letos so iznašli donatorje. Seveda, donatorji
               postavljajo pogoje in rušili bodo tudi hiše, ki so obnovljive, ki so dokaj v redu in
               ki jih ne bi bilo treba rušiti. Vendar, ker so pogoji donatorjev taki, da imajo pri
               tem tudi promocijo, izbirajo hiše z večjimi družinami in nihče tam pri nas ne ve, po
               kakšnih kriterijih se to dogaja. Ljudje imajo občutek, da gre za neke vrste loterijo.
               Namreč, pri eni hiši, ko so odklonili, ker so rekli, da se da hiša popraviti, so šli
               k sosednji. In ta sosednja je bila najprej ugotovljena, da je v redu. Tudi vmes so
               popravili že dva dimnika, se pravi, iz tega programa, ki je bil razvpit kot hitra
               pomoč – dobro je, da veste, da bodo te dimnike potem zaračunali v kasnejših
               postopkih, čeprav je bilo najavljeno, da bodo zastonj. In v tej hiši so popravili dva
               dimnika v vrednosti milijon tolarjev. Zdaj pa bodo donatorji porušili in bodo
               naredili novo. To je pač za ilustracijo, kakose dela pravzaprav kaotično, popolnoma
               dezorganizirano in ljudje se seveda čudijo, so zelo zaprepadeni in presenečeni, kako
               je možno, da se to dogaja.</p>
               <p>Namreč, kot sem omenil, denarja ni, sistemskega vira ni. V proračunski rezervi so
               mogoče neke številke, vendar likvidnostno, vemo, da jih ni in da so porabljene
               pravzaprav že nekaj proračunov vnaprej, če bi hoteli vse te nesreče, kjer ljudje
               čakajo, da bodo dobili zakonsko določeno odškodnino. Zdaj seveda, kot smo rekli,
               donatorji, potem bodo vzeli ljudem zavarovalnino oziroma odračunali od škode, ki jim
               bo pripadala, potem elektro <gap n="..."/><stage xml:id="Izredna-50-2004-09-01.stage23">/Nerazumljivo./</stage> verjetno bodo preusmerili. Ampak vse
               to ne bo zadostovalo za dogodke po 3. oktobru, se pravi, ko ne bo denarja in ko so
               ljudje zelo zelo zaskrbljeni, kaj se bo potem zgodilo s tistimi, ki nimajo te
               loterije, se pravi, ki niso prišli med teh pet objektov in ki zdaj v tem prvem valu,
               ki ima namen predvsem prikriti polom obnove iz leta 1998 in polom državne tehnične
               pisarne. V nadaljevanju pa zakon, ki je tako popravljen pravzaprav samo zato, da se
               lahko stoodstotno popravijo napake iz leta 1998, in drugim ne zagotavlja veliko
               oziroma bistveno manj oziroma celo nekateri posamezniki, ki jim pripada po zakonu
               samo 35 kvadratnih metrov, za tiste je že tako rečeno, da <q>»vam se pa slabo piše
               oziroma ne bo nič«</q>. Prepričan sem, da tudi preiskave, ki kažejo, in tudi za laika so
               zelo zgovorne, ko se raziskujejo načini kreditiranja in se ugotavlja, da se
               obnavljajo brez temeljev, in nekateri statiki in komisije, ko ocenjujejo, rečejo,
               kako je to mogoče – seveda, v poročilu tega najbrž ne bo.</p>
               <p>Ampak jaz se nadejam pravzaprav, da nekateri po službeni dolžnosti se bodo morali
               polotiti te zadeve, kajti tega, kar ne morejo odkriti, je bilo pa zaračunano 100% po
               tekočem metru. In zdaj je tudi tak občutek, da prehod, kot je minister rekel, na drug
               sistem, da se zdaj pa več ruši, ni samo zaradi spregleda tega, da take konstrukcije,
               ki so zelo slabe, se ne da popravljati, ampak da bi se čim več porušilo tudi
               materialnih dokazov slabe obnove iz leta 1998. In sem prepričan, da je kar v nekaj
               primerih to možno dokazati. Vendar sreča v nesreči je tudi ta, da vsega se ne da
               porušiti in da pač dokazi bodo ostali, čeravno je težko dobiti strokovnjake, ki se
               upajo podpisati pod nekatera objektivna dejstva, ker posredno ali neposredno pridejo
               v kontakt z državno tehnično pisarno oziroma z vsemi službami, ker nasprotovati
               pomeni mogoče ogroziti lastno prihodnost.</p>
               <p>Skratka, področje, na katerem pa ni dvoma, da ta resor in ta vlada zasluži veliko
               grajo in negativno oceno, je pač področje odprave posledic naravnih nesreč, kjer
               pravzaprav namesto solidarnosti in vsaj malo sočutja prevladuje, da se pravzaprav
               protežira posel, velik posel, ki ga morajo plačati prizadeti, ki pa tega potem ne
               zmorejo in jih je zdaj veliko, veliko v težavah, na katere pa se nihče ne ozira in
               nihče ni niti približno – ker ta analiza bi bila potrebna ne 30. septembra in neko
               poročilo, ampak temeljita analiza, ki bi ugotovila, da je treba tudi za nazaj
               marsikaj korigirati. Vendar se to v teh okoliščinah zagotovo ne bo dočakalo.</p>
               <p>In državna tehnična pisarna, če beremo v nekem intervjuju, da je minister navil ušesa
               vodji državne tehnične pisarne, naj bo bolj prijazen, to se v bistvu zagotovo ne bo
               zgodilo. Za ilustracijo. Ko so komisije civilne zaščite prihajale ugotavljat, ali so
               objekti vseljivi ali niso vseljivi, je bilo prvo vprašanje, <q>"čigavi ste, od kje ste,
               a ste iz DTP,"</q> in so se čudili, zakaj, <q>»a, če ste iz DTP, ne boste prestopili praga.«</q>
               Od civilne zaščite pa so jim seveda dovolili, da so potem ocenili, ali je hiša
               nevarna za bivanje ali ne, to so bile te prve komisije. Skratka, to je samo
               ilustracija, kakšen sloves ima državna tehnična pisarna. Tudi predsedniku republike
               sem predlagal, da se ustanovi, zagotovijo finančna sredstva, dosti močan strokovni
               tim, sestavljen iz pravnika, finančnika in gradbenika, ki bo branil prizadete pred
               državno tehnično pisarno, ki naj bi jim pomagala. Kajti vsiljevanje in prisiljevanje
               v podpis pogodb, ki jih ne poznajo, ki nimajo niti vseh elementov, da bi se z njimi
               seznanili, je pač praksa, ki potem v nadaljevanju pomeni, da se ljudje samo zgrozijo,
               ko ugotovijo, kaj jih je doletelo. In, seveda, to je zelo paradoksalna in absurdna
               situacija, da bi rabili tako pomoč, ker prizadeti, če poleg tega ni pravno pismen ali
               kako drugače gradbeniško usposobljen, je potem lahek plen državne tehnične pisarne,
               in to je pravzaprav več kot žalostno.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega mag. Blaž Kavčič.</p>
            </sp>
            <sp who="SDZ3:KavčičBlaž">

               <speaker>MAG. BLAŽ KAVČIČ:</speaker>

               <p>Vse države tega sveta se soočajo s problemi, s tehnološkim ekonomskim in družbenim
               razvojem se del problemov razrešuje, pojavljajo pa se novi problemi. To preprosto
               dejstvo velja izpostaviti zato, ker bi človek ob tej interpelaciji ob izvajanjih
               opozicije lahko dobil občutek, da se s problemi sooča samo Slovenija, v neki
               imaginarni tujini, pa se cedita med in mleko. Res pa je soočenje s problemi v
               posameznih državah lahko bolj ali manj uspešno in prav je,da politična opozicija
               opozarja na stvari, ki po njenem mnenju niso v redu in na stari, ki bi se jih dalo
               napraviti bolje. Interpelacija, ki jo obravnavamo, pa je nekoristna, ker njeni
               predlagatelji poskušajo vsiliti vtis, da je v Sloveniji vse narobe. Toenostavno ni
               res in tak način kritiziranja tudi ne pomaga pri razreševanju problemov, ampak zgolj
               prispeva k zaostrovanju odnosov, k usmerjanju pozornosti na neprava področja in
               verjetno tudi prispeva k temu, da se pri državljanih do politike ustvarja negativen
               občutek in zmanjšuje pripravljenost za udeležbo na volitvah in na referendumih.
               Tisto, kar je za ljudi dejansko pomembno, bolj pomembno od takšne ali drugačne
               interpretacije, trendov, obrestne mere ali javnofinančnega presežka ali
               primanjkljaja, je kakovost življenja. Kakovost življenja pa je v Sloveniji po
               osamosvojitvi stalno napredovala in je na visoki ravni. Ob numeričnih podatkih, ki to
               potrjujejo, so dovolj povedali predstavniki vlade. Morda pa še več pa lahko pove
               vpogled v življenje in delo povprečne nemške družine, povprečne latvijske družine ali
               družine, v katerikoli drugi evropski državi. Govoriti na primer o visokih plačah v
               Nemčiji, pa nič povedati o višini najemnine za stanovanje in o drugih življenjskih
               stroških, to ni nič drugega kot demagogija. Kdorkoli si je nabral nekaj konkretnih,
               osebnih primerjav s tujino, le ta bo lahko preprosto priznal v Sloveniji večini
               državljanov gre dobro. Žal ni države na svetu, kjer bi vsem državljanom šlo dobro.
               Tudi v Sloveniji so ljudje in družine, ki se težko preživljajo. Njihovega problema pa
               ne moremo reševati z iskrenimi ali zaigranimi čustvenimi razpravami, ampak je
               potrebno še naprej krepiti socialno politiko v smeri partnerskega odnosa, ki bo
               spodbujal in podpiral državljane.</p>
               <p>Ena od najpomembnejših sestavin kakovosti življenja državljanov je zagotavljanje
               kakovostnih zdravstvenih storitev na način, ki odraža vrednote pravičnosti in
               solidarnosti. Če pa proučimo kritiko zdravstvenega sistema njegovega delovanja, v
               interpelaciji lahko ugotovimo, daje velik del kritike usmerjen v domnevno prepočasno
               in ne dovolj obsežno privatizacijo zdravstvenega sistema. Stališče ministrstva za
               zdravje osebno razumem kot naklonjeno vse večjemu vključevanju privatnih sredstev v
               zdravstvo, vendar ne na način, ki bi ogrožal doseženo raven zdravstvenih storitev za
               starejše in za ekonomsko šibkejše. Prav je, da vlada odkrito ne pristaja na tak način
               privatizacije o zdravstvu, ki bi povzročal delitev državljanov na dve skupini, na
               bogatejše in na revnejše. Kritika zdravstvenega sistema je pomanjkljiva tudi v tem,
               da ponuja kot alternativo vrsto rešitev, ki so po eni strani neustrezne, po drugi
               strani pa so si med seboj v nasprotju. Lahko je pavšalno ponujati krajše čakalne dobe
               in druge izboljšave, pri tem pa ne povedati,od kod denar. V svojem programu SDS na
               primer govori o potrebi po povečanju sredstev za zdravstvo, a dejansko namenja
               zdravstvu manjši delež v bruto družbenem proizvodu, kot pa ga uspeva zdravstvu
               namenjati sedanja vlada. Pravijo, da bi zdravstvu namenilisedem odstotkov bruto
               družbenega produkta iz javnih in 1,2% iz zasebnih sredstev. To pa je kar eno odstotno
               točko manj, kot je sedanje stanje. Lahko je obljubljati znižanje davka na dodano
               vrednost za zdravstvo, zdravila in tehnične pripomočke, ob tem pa ne povedati, kako
               nadomestiti izpad proračunskih sredstev. To pa je kar 1 odstotno točko manj, kot je
               sedanje stanje. Lahko je obljubljati znižanje davka na dodano vrednost za zdravstvo,
               zdravila in tehnične pripomočke, ob tem pa ne povedati, kako nadomestiti izpad
               proračunskih sredstev. Lahko je operirati s polresnicami s področja izgradnje cestne
               infrastrukture. Minister je izjavil, da bo 166,7 kilometrov avtocest zgrajenih do
               konca mandata te vlade, ne pa da so te ceste že zgrajene. Odsek Klanec-Ankaran ima v
               resnici dve etapi in bosta dejansko dve ločeni predaji v promet. Torej Klanec-Socerb
               in pa Socerb-Ankaran.</p>
               <p>Cestnine. Višina cestnin. Vsi si želimo čim nižje, ampak priznati je treba, cestnine
               so od slovenskih nižje samo še v Grčiji. Hrvaške na primer so 20% višje od naših.</p>
               <p>Minister je pravilno navedel podatek, da je v proračunu za avtoceste namenjenih 37
               milijard tolarjev, razliko do očitanih 122 milijard tolarjev iz Darsovega programa pa
               predstavljajo neproračunski viri.</p>
               <p>Slovenskih priložnosti ne velja iskati z zlobnim brskanjem po domačem dvorišču,
               ampak na področju sodelovanja pri vsestranskem mednarodnem uveljavljanju.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima minister, magister Kopač.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Gospod Germovšek je prej povedal toliko natolcevanj pa tudi laži, da moram na par
               stvari vseeno odgovoriti.</p>
               <p>Poglejte, v popotresni obnovi iz leta 1998 je bilo obnovljenih 1447 objektov visoke
               gradnje. Od teh jih je v tokratnem potresu 6 utrpelo konstrukcijske poškodbe, kakršne
               ne bi smelo biti. To pomeni 4 promile približno vseh teh objektov.</p>
               <p>Jaz sem skupaj z županom občine Bovec, ki je iz iste stranke, iz katere prihaja
               gospod Germovšek, naročil poseben strokovni nadzor, ki analizira, kaj se je zgodilo
               na teh objektih, pa ne samo na teh, še par več sva jih dala analizirati. Kajti vsem
               nam, tako lokalni skupnosti, kot državi je v interesu, da se razčisti, ali je bilo
               morda pri kakšnem objektu pri popotresni obnovi tudi kaj narobe. In seveda bomo
               podatke tudi javno objavili.</p>
               <p>Večkrat je gospod Germovšek rekel, kako državno-tehnična pisarna prisiljuje ljudi v
               različne stvari. Državna tehnična pisarna nikogar v nič ne prisiljuje. Tam je zato,
               da ljudem pomaga in proces popotresne obnove po mojem mnenju tudi organizacijsko in
               strokovno čisto dobro vodi.</p>
               <p>Slišati je bilo od gospoda Germovška grožnjo. On sploh zelo rad grozi ljudem,
               predvsem v svojem lokalnem okolju, češ, kakšni monstrumi smo tukaj v Ljubljani. Pri
               tem moram povedati, da sem pravzaprav tudi jaz Čezsočan, da so to moji ljudje, moji
               sosedje, ki imajo podrte hiše, in bom jaz z njimi živel celo življenje, kolikor dolgo
               bom še živel, in sem jaz z njimi bolj povezan, z mnogimi, kot pa gospod Germovšek. In
               sem seveda njim odgovoren in njim zavezan.</p>
               <p>Mi smo v noveli popotresnega zakona zapisali kot pravico, da vsakdo, ki je imel
               poškodbe leta 1998 in jih ima sedaj znova, dobi 100% stroškov sanacije povrnjenih iz
               državnega proračuna. To je pravica, ki je navsezadnje iztožljiva. Zato groziti, češ,
               aha, sedaj se trudijo, res so učinkoviti, hitro so organizirali popotresno obnovo po
               letošnjem potresu, po 3. oktobru vas bodo pa pozabili, tako nekako je bilo razumeti,
               je iz trte izvito. To so stvari, ki so z zakonom zagotovljene in bodo veljale v
               katerikoli vladi, naši ali pa kakšni drugi. Seveda sem pa prepričan, da če bo naša,
               bo popotresna obnova funkcionirala tako učinkovito, kot funkcionira ta hip.</p>
               <p>Naj povem, da sem se sedaj vrnil, zato sem bil nekaj časa odsoten, slovesnega
               dogodka, ki je bil zelo prijeten, kjer smo podpisali 7 pogodb za nove hiše, ki jih
               bodo plačali različni donatorji, slovenske firme in seveda bo v prihodnjih dneh še
               več takih dogodkov. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima, kolega Jožef Kavtičnik.</p>
            </sp>
            <sp who="SDZ3:KavtičnikJože">

               <speaker>JOŽEF (JOŽE) KAVTIČNIK:</speaker>

               <p>Hvala lepa. Bom kar prešel, zaradi tega ker je časa premalo. Evidentno je, da gre v
               Sloveniji Slovenkam in Slovencem boljše, da bi lahko bilo in da bi lahko šlo to
               hitreje, tudi je evidentno in tudi vlada je to priznala. Da bi pa lahko šlo slabše,
               je pa tudi možno in seveda tega se zavedamo vsi.</p>
               <p>Poglejte, kar tako povprek in počez brez argumentov obtoževati je zadeva zelo
               občutljiva in lahko besede, ki jih izrečejo politiki, še kako resno vzamejo občanske
               in občani oziroma državljanke in državljani.</p>
               <p>Govoriti o preobremenjenosti otrok v šoli je zelo nevarno. Hitro lahko starši
               oziroma otroci to vzamejo zares in imajo občutek, da delajo oziroma se učijo preveč,
               če se zavedamo, da je znanje tisto, ki nas bo, Slovence in Slovenke, pripeljalo v
               svet in Evropo, da bomo lahko le z znanjem konkurirali proti številčno močnejšim
               državam in narodom.</p>
               <p>Poglejte. Primerjalni podatki kažejo, gre tukaj za 13-letnike, to je za učence in
               učenke 7. razreda, in to so primerjalni podatki mednarodnih raziskav, da so naši
               učenci med tistimi, ki najmanj časa preživijo pri pouku, manj ur pouka imajo
               13-letniki le na Madžarskem in v Islandiji, enako število ur pouka imajo na
               Norveškem, v državah kot so na primer, Češka, Portugalska, Grčija, Anglija, Belgija,
               Francija, Nizozemska, Irska pa so učenci pri pouku dlje časa. Seveda se zavedamo, da
               ni samo število ur pouka tisto odločilno. Oomembna je kvaliteta pouka, pomembne so
               vsebine. Tudi na vsebinah se veliko dela od leta 1990 in prenova šolstva je od leta
               1990 kvalitetna, kar nenazadnje kažejo tudi podatki. Poglejte, od leta 1991 je bilo v
               Sloveniji 4.3% ljudi z visokošolsko izobrazbo, leta 1992 7.9%, da je bilo v letu 1991
               33 tisoč študentov, da je sedajvpisanih preko 80%. Za takšno število študentov in
               dijakov je zelo težko zagotavljati vsem najboljše in najustreznejše pogoje. Se pa
               tudi na tem področju izredno vlada zavzema. Glede na odgovore, ki jih je vlada
               dajala, se skoraj nam, poslankam in poslancem, ne bi bilo treba oglašati in jih
               zagovarjati, kajti odgovori, ki so jih dali, so tako kvalitetni, da ni potrebno, da
               jih zagovarjamo tudi mi. Pa vendar, vaše govoričenje včasih presega tudi
               potrpežljivost. Sami me poznate, da sem bil potrpežljiv in da nikoli nisem nikogar
               žalil in sem mu tudi prisluhnil, pa sem se tu moral oglasiti. Pustil bom čas še
               ostalim.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Časa ni več dosti, vendar nekaj minut ga je še. Janez Komljanec ima besedo.
           </p>
            </sp>
            <sp who="SDZ3:KomljanecJanez">

               <speaker>JANEZ KOMLJANEC:</speaker>

               <p>Hvala lepa, predsednik. Tudi jaz se bom ustavil pri šolstvu, ker se mi zdi pravzaprav
               zelo neodgovorno in banalno, da se govori predvsem o teži nahrbtnikov, šolskih
               torbic, o obremenitvi otrok. Mislim, da je največja vrednota tam, kjer si otroci
               lahko pridobijo znanje. In to se je v nekaj zadnjih letih bistveno spremenilo. Bom
               konkreten in bom govoril o Koroški, glede na to, da ni veliko časa.</p>
               <p>Leta 1990 je na Koroškem manj kot 60% osnovnošolcev lahko šlo v srednje šole. Danes
               več kot 97% obiskuje srednje šole, in to vsi, ne tako kot je bilo pred desetimi ali
               petnajstimi leti, ko jih 20% sploh ni šlo v srednje šole. Na Koroškem obiskuje več
               kot 97% srednje šole. Imamo tudi višje strokovne šole, imamo tudi visokošolsko
               središče in v kratkem pričakujemo tudi, da bomo lahko pridobili tudi kakšen
               visokošolski program. Namreč, znanje je tisto, ki bo edina konkurenčna sposobnost
               držav in narodov v tej skupni Evropi. Mislim, da smo ravno na tem področju naredili
               zelo, zelo veliko. Sam sem imel priliko pred nekaj dnevi gledati hrvaško televizijo,
               kjer je naš minister sedel ob hrvaškem ministru in še tremi drugimi. Poslušal sem to
               debato in mislim, da bom rekel prav, da mu je bilo na koncu že skoraj nerodno, da je
               vzel malo v bran svojega kolega hrvaškega ministra. Prikazano je bilo tako, kot da
               tam nič ni urejeno, pri nas pa vse. Vključili so nas kot enega najbolj urejenih
               šolskih sistemov v Evropi, in mislim, da to tudi smo. Lahko tudi zagotovim, da imamo
               danes na Koroškem zelo šolano mladino, ki je vključena tako v gimnazijske programe,
               kjer skoraj že dosegamo tudi 40% osnovnošolske populacije, kar je bilo nedaleč nazaj
               komaj 22%. In seveda imamo tudi mi vse možnosti, da bi ulovili korak z drugimi
               regijami, in znanje je za to edini način, in se tudi hitreje razvili. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Glede na to, da se je čas iztekel, ne morem dati besede prijavljenim kolegicam
               in kolegom za naprej. Proceduralno, kolega Pucko.</p>
            </sp>
            <sp who="SDZ3:PuckoCiril">

               <speaker>CIRIL PUCKO:</speaker>

               <p>Hvala lepa, gospod predsednik. Glede na to, da je poslanski Liberalne demokracije
               Slovenije 90 minut svojega časa odstopil vladi, najavljam, da bom svojo razpravo
               predložil za magnetogram v pisni obliki. Hvala lepa. <title>Pisna razprava k obravnavi
                  interpelacije o delu vlade Republike Slovenje - EPA 1460-III .</title>
               </p>
               <p>V svojem nastopu se nameravam dotakniti:</p>
               <p>1. samih netočnih in zato zavajajočih podatkov v skoraj vseh tabelah, ki jih navajate
               v interpelaciji, ki pa prav zato zavajajo javnost.</p>
               <p>Že na 4. strani pod točko 3 gre za napačen podatek o višini stopnje inflacije.</p>
               <p>Očitno vam dejanska inflacija, objavljena v mesecu juliju, na letni ravni v višini
               4,2% ne sodi v kontekst bistva interpelacije. Na isti strani so netočni podatki v
               tabeli št. 1 o rasti BDP. Pravilni podatki so:</p>
               <p>leto %</p>
               <p>2000 30,9</p>
               <p>2001 2,7</p>
               <p>2002 3,4</p>
               <p>2003 2,3</p>
               <p>2004 <stage xml:id="Izredna-50-2004-09-01.stage24">(1.-3.)</stage> 3,7</p>
               <p>Če bi bili navedeni točni podatki, bi tudi vaša zgodba o nižji gospodarski rasti ne
               vzdržala.</p>
               <p>Pri tabelah 2. in 3. manjkajo podatki za leto 2004 <stage xml:id="Izredna-50-2004-09-01.stage25">(stopnja inflacije v mesecu juliju
               na letni ravni - 4,2%)</stage> in 6,7% stopnja brezposelnosti v letu 2004. Ker bi takšni
               ugodni kazalci zavrgli že tako majavo interpelacijo jih namerno ne navajate.</p>
               <p>Pri tabelah 4. in 5., na strani 5, so vzeta za izhodišča tista leta, ki
               predlagateljem ustrezajo, ne pa obdobje, o katerem govori interpelacija, to je od
               leta 2000 - 2004, in edino to bi bilo logično. Pravite tudi, da se konstantno
               povečujejo odhodki za plače v javnem sektorju. To je ob realni letni rasti plač ob
               enakem številu zaposlenih povsem razumljivo. Še posebej zato, ker ste tako v pisni
               kot ustni obrazložitvi navedli, da so plače v Sloveniji prenizke. In če bi bilo tako,
               kot navajate vi, bi plače v Sloveniji v javnem sektorju v minulem 4-letnem obdobju
               realno padale. Pa to seveda ni res. Govoriti o tem, da bi morali izdatki za plače v
               javnem sektorju v skupnem znesku padati, neto plače pa rasti, je popolno zavajanje
               javnosti, ker to preprosto matematično ni možno. In prav to trdite vi, spoštovani
               predlagatelji. Naj razume, kdor more.</p>
               <p>Prav tako ne drži zapisana trditev pod tabelo 8 na strani 7, da se izdatki za
               pokojnine zmanjšujejo, čeprav se je število upokojencev bistveno povečalo. Številke,
               ki ste jih navedli v tabeli, govorijo ravno nasprotno, da so zaradi večjega števila
               upokojencev tako v absolutnem kot tudi v realnem smislu pokojnine rasle v minulem
               4-letnem obdobju. Čeprav ste navedli, da so ti podatki v tabeli 8 v % BDP, tega v
               tabeli ni moč zaslediti.</p>
               <p>V tabeli 9 na isti strani so netočni podatki o stanju dolga R Slovenije za leta 1995,
               1999 in 2003 <stage xml:id="Izredna-50-2004-09-01.stage26">(čeprav ste enkrat v uvodu že navajali drugo številko, ki pa prav tako
               ni bila točna)</stage>. Ali gre za prepisno napako ali namerno netočno navajanje podatkov
               prepuščam vsakemu izmed nas.</p>
               <p>Pri tabeli 10 na strani 8 manjka tabela o neto zadolževanju R Slovenije, iz katere bi
               bil viden trend oz. bi sklepali o dejanski višini zadolževanja.</p>
               <p>Tudi tabela 11 ima enako zavajajočo značilnost - upoštevano je namreč le bruto
               zadolževanje države brez dejanskih odplačil oz. salda zadolževanja.</p>
               <p>V poglavju 1.3 BDP - ni podatkov o rasti BDP, temveč govorite le o % BDP po kupni
               moči na prebivalca posameznih držav EU, glede na povprečje vseh držav EU.</p>
               <p>Pri tabelah 15 in 17 ste celo primerjali podatke o registrirani brezposelnosti oz.
               celotni zaposlenosti z letoma 1988 oz. 1987. Enačiti celotno število zaposlenih z
               delavno aktivnim prebivalstvom pa je popolnoma neresno in je lahko samo posledica
               neznanja in prav to ste naredili v tabeli 17 na strani 12.</p>
               <p>Davek na plačilno listo je bil uveden leta 1996 in ne leta 1994 <stage xml:id="Izredna-50-2004-09-01.stage27">(stran 13)</stage>.
               Zavajajoče pa je tudi besedilo, da tega davka druge zahodne države ne poznajo. Še
               posebej zato, ker vi sami svojo prejšnjo trditev zanikate na strani 15 v tabeli 22, v
               kateri so navedene države, ki takšen davek poznajo. Ta tabela pa je že sama po sebi
               brez kakršnekoli vrednosti, saj ne vemo: za katero leto gre, kaj predstavljajo
               številke v njej <stage xml:id="Izredna-50-2004-09-01.stage28">(ni znana enota mere)</stage> in gre v bistvu za primerjavo - uporabo
               popolnoma neprimerljive metodologije.</p>
               <p>2. Nekaj besed namenjam še zakonu o dohodnini.</p>
               <p>Ta vlada je sprejela in predlagala v sprejem DZ davčno reformo in v okviru tega tudi
               razbremenitev oz. enakomernejšo porazdelitev davčnega bremena med davčne zavezance v
               zakonu o dohodnini. Tako se bodo dohodki zavezancev s povprečno plačo  povečali
                za slabe 4%, vsem davčnim zavezancem z dohodki do 3 povprečnih plač pa za slaba
               2,5%. In takšnih je kar 82% vseh davčnih zavezancev. Gre torej za naše razmere
               občutno razbremenitev dohodkov davčnih zavezancev.</p>
               <p>Še nekaj o davku od katastrskega dohodka.</p>
               <p>Od okrog 500.000 zavezancev za davek od katastrskega dohodka prejema dohodkovne
               subvencije le okoli 100.000 zavezancev ali 58.602 kmetij. 94% le-teh prejema
               subvencijo v višini do 500.000 tolarjev, kar je manj kot znaša splošna olajšava -
               591.900 tolarjev. To pomeni, da je splošna olajšava posameznega davčnega zavezanca
               višja od celotne prejete subvencije. Pri tem je bistveno, da se bo šele v letu 2005 v
               dohodninsko osnovo vštevalo četrtino takšnega plačila 125.000 tolarjev. To je 4-krat
               manj, kot znaša povečana splošna olajšava. V celoti bi se takšno plačilo vštevalo v
               dohodninsko osnovo šele leta 2008, ko bodo naši kmetje že prejeli 100% subvencije
               glede na pravila EU. Vsi izračuni kažejo, da glede na povečano višino splošne
               olajšave 90% kmetov ne bo plačevalo iz tega naslova niti tolarja dohodnine.</p>
               <p>V zvezi s celotno problematiko obdavčevanja kmetijstva v novem zakonu o dohodnini pa
               je potrebno povedati za točno informacijo, da so bile upoštevane vse želje in
               zahteve, tako KGZS kot Sindikata kmetov Slovenije o novem načinu obračunavanja
               katastrskega dohodka že v letu 2004, saj je DZ že sprejel te spremembe.</p>
               <p>Zelo pa sem presenečen da danes nihče ni poslušal radijskih poročil in omenil
               pomembnega povečanja vseh tistih plač do višine 165.000 tolarjev <stage xml:id="Izredna-50-2004-09-01.stage29">(gre za slabih 40%
               vseh plač)</stage> ki so se povečale, če ste že pozabili, da smo pred dobrim mesecem
               spremenili zakon o davku na plačilno listo.</p>
               <p>3. In še nekaj o izgradnji avtoceste na odseku MB - madžarska meja.</p>
               <p>Popularno in populistično je zavajanje javnosti o pripravi dokumentacije za te
               odseke, ob tem pa pozabite povedati, spoštovani kolegi iz SLS in NSi, da so posamezni
               župani v minulem obdobju šli celo tako daleč, da so najprej poizkušali odkupovati
               zemljišča od kmetov na predvideni trasi AC, ko pa jim to ni uspelo, ali so jih
               nekateri celo nagnali iz svojih dvorišč, pa so dajali vedno nove pobude za nove
               variante posameznih odsekov. Leta so tekla in tako je šele letos prišlo do dokončne
               določitve poteka trase avtoceste na nekaterih izmed teh odsekov. Tudi to je eden
               izmed bistvenih razlogov za kot navajate, zamude pri izgradnji AC. Pozabite pa
               povedati oziroma ni vam všeč, da je vlada tako hitro odreagirala na zelo povečan
               tovorni promet na tej cesti in v skladu s procedurami in zakonodajo pospešila
               izdelavo dokumentacije in najhitrejšo možno izgradnjo tega dela slovenskega AC križa.
           </p>
            </sp>
            <sp who="SDZ3:MaršičDorijan">

               <speaker>DORIJAN MARŠIČ:</speaker> 
               <stage xml:id="Izredna-50-2004-09-01.stage30">(Pisna razprava k obravnavi interpelacije o delu vlade
               Republike Slovenje - EPA 1460-III .)</stage>

               <p>Ena od bistvenih trditev v interpelaciji, ki jo navaja opozicija na obrambnem
               področju, je navedba, da vladna koalicija ni pripravljena, da bi vzporedno s
               članstvom v Natu in EU, ki sta spremenila slovensko varnostno realnost, izvedla tudi
               temu primerno korenito in celovito reformo celotnega sistema nacionalne varnosti.</p>
               <p>Navedena trditev pomeni lahko dvoje: ali pisci interpelacije zavestno nočejo priznati
               dejanskega stanja in dogajanj v minulih štirih letih ali pa poskušajo s takimi
               trditvami zavajati javnost.</p>
               <p>V obravnavanem obdobju so bile namreč začete in so v teku radikalne, obsežne in
               vsebinske reforme na obrambnem področju. Dejstvo je, da te reforme potekajo zlasti v
               obrambnem sistemu in ne v vseh delih sistema nacionalne varnosti, ki jo pri nas
               pojmujemo v širšem smislu, tako kot smo jo opredelili v resoluciji o strategiji
               nacionalne varnosti Republike Slovenije, ki jo je parlament sprejel leta 2001. V
               začetku obravnavanega obdobja so bile narejene celovite analize stanja na obrambnem
               področju in na tej podlagi smo z resolucijo o strategiji nacionalne varnosti v letu
               2001 opredelili strateške cilje, konceptualne rešitve kot tudi razvojne usmeritve na
               vseh področjih nacionalne varnosti. Po tem smo uveljavili sodobno razumevanje
               nacionalne varnosti, to je nacionalna varnost v širšem smislu. Povsem nerealno bi
               bilo zato istočasno začeti reforme v obrambnem sistemu, v varnostnem sistemu, v
               sistemu varstva pred naravnimi in drugimi nesrečami, v zunanji politiki in na drugih
               segmentih nacionalne varnosti. Takšen pristop bi bil že v naprej obsojen na neuspeh.
               Zato je bistveno, da smo reforme izvajali postopno, načrtno in zato so tudi uspešne.</p>
               <p>V minulem obdobju smo prav zaradi takega pristopa, ki je bil rezultat skupnega
               nastopa pozicije in opozicije tudi v državnem zboru, čeprav se slednja temu sedaj
               očitno odreka, zagotovili med drugim tudi kredibilnost naše države v procesih
               vključevanja v severnoatlantske integracije. Namesto neprestanih sprememb pri
               izvajanju reform na obrambnem področju, previsoko in nerealno zastavljenih ciljev, je
               tedaj večji del obveznosti do zavezništva ostal nerealiziran in prav to smo
               vobravnavanem obdobju spremenili. Pomemben delež pri tem ima tudi državni zbor. Tako
               smo skoraj soglasno sprejeli že omenjeno resolucijo o strategiji nacionalne varnosti
               RS 2001, splošni dolgoročni program razvoja in opremljanja Slovenske vojske 2001,
               spremembe in dopolnitve zakona o obrambi 2002 in 2004, spremembe zakona o vojaški
               dolžnosti 2002 in tudi spremembe zakona o zagotavljanju sredstev za temeljne razvojne
               programe obrambnih sil 2001. Še posebej opozarjam na spremembe zakona o obrambi, za
               katere je potrebna kvalificirana večina v državnem zboru. V navedenih dokumentih so
               urejena vsebinska, materialna in druga vprašanja obrambnih reform, določena je
               dinamika izvajanja reform in podobno. Na koncu mandata smo sprejeli na podlagi
               strateškega pregleda obrambe 2002/2003 tudi resolucijo o splošnem dolgoročnem
               programu Slovenske vojske, ki po vstopu v Nato in EU ter doseženem stanju pri
               izvajanju obrambnih reform določa usmeritve in rešitve za nadaljnjo izvajanje teh
               reform zlasti v zvezi s preoblikovanjem Slovenske vojske. Ta program je usklajen z
               Natom in je sestavni del razvoja zavezniških obrambnih zmogljivosti. Tudi to
               resolucijo smo v državnem zboru sprejeli skoraj soglasno.</p>
               <p>Če pogledamo vsebinsko, pa lahko ugotovimo, da smo z navedenimi dokumenti, če
               upoštevam tudi različne doktrinarne in druge dokumente ter izvedbene predpise,
               oblikovali celovit, konsistenten in racionalen obrambni sistem, usklajen s potrebami,
               ki izhajajo iz varnostnega okolja ter materialnimi in drugimi možnostmi države.
               Posamezni deli tega sistema se sedaj udejanjajo in ti reformni procesi so jasno
               začrtani do 2015. leta. So del tudi razvoja sistema kolektivne obrambe po
               polnopravnem članstvu naše države v Natu in EU.</p>
               <p>Določena je nova organizacija in struktura vojske. Uveljavlja se nov sistem
               popolnjevanja vojske. Določena je dinamika zmanjševanja vojne sestave in spreminjanja
               strukture ter organizacije vojske. Določeni so prednostni programi opremljanja in
               posodabljanja. Vzpostavlja se povezljivost s standardi Nato in podobno. Spremembe so
               tudi na področju civilne obrambe, kjer pa bodo bistvene novosti uveljavljene šele v
               prihodnjem obdobju. Začete so tudi priprave za dopolnjevanje sistema kriznega
               upravljanja po načelih, ki veljajo v Nato in EU oziroma bodo vključena v temeljne
               rešitve, ki bodo sprejete v Nato predvidoma še v tem letu. Pripravljajo se tudi
               spremembe sistemske in področne zakonodaje, ki ureja sistem varstva pred naravnimi in
               drugimi nesrečami. Z njimi se bo omogočilo nadaljnje razvijanje tega področja,
               izboljševanje učinkovitosti in racionalnosti, kot smo določili v nacionalnem programu
               varstva pred naravnimi in drugimi nesrečami, ki smo ga sprejeli 2002. Izvajajo se
               tudi spremembe na posameznih delih varnostnega sistema in tudi druga področja
               nacionalne varnosti bo v naslednjem obdobju treba postopno spreminjati in
               dopolnjevati.</p>
               <p>Prepričan sem, da le takšen postopen in načrten pristop zagotavlja rezultate in
               obenem zagotavlja tudi ustrezno uresničevanje aktualnih nalog in interesov na
               področju nacionalne varnosti. Radikalne, istočasne reforme na tem področju niso možne
               in takih prijemov se nismo lotevali niti v obdobju osamosvajanja, ko so bile
               varnostne razmere neprimerljive z današnjimi. Zato je očitek o nepripravljenosti
               vladne koalicije neutemeljen, neargumentiran in ne odraža dejanskega stanja, niti ne
               prispeva h krepitvi nacionalne varnosti države.</p>
               <p>Avtorji interpelacije so v delu, ki se nanaša na obrambo, zapisali tudi trditev, da
               je sedanji sistem zaščite in reševanja še naprej slaba kopija bivše civilne zaščite
               in da v primeru kompleksnih asimetričnih groženj, ki jih poosebljata mednarodni
               terorizem ter orožje množičnega uničevanja, ni pričakovati, da bi brez korenite
               prilagoditve opravil poslanstvo za katerega je postavljen.</p>
               <p>Mislim, da je vlada na navedeno trditev odgovorila celovito in argumentirano.
               Primerjati sedanji sistem varstva pred naravnimi in drugimi nesrečami z
               organiziranostjo nekdanje civilne zaščite je nemogoče kdorkoli le malo pozna ureditev
               v preteklosti in današnje stanje. Sedanji sistem je postavljen organizacijsko,
               tehnično in funkcionalno za delovanje v primeru naravnih in drugih nesreč in ne le za
               vojno. Civilna zaščita pa je le manjši del tega sistema.</p>
               <p>V obravnavanem obdobju je bil zagotovljen načrten in usklajen razvoj varstva pred
               naravnimi in drugimi nesrečami. Sprejet je bil nacionalni program <stage xml:id="Izredna-50-2004-09-01.stage31">(2002)</stage> in doktrina
               zaščite, reševanja in pomoči <stage xml:id="Izredna-50-2004-09-01.stage32">(2002)</stage>. Sprejeti in dopolnjeni so bili državni načrti
               zaščite in reševanja dodatno tudi za primer živalskih bolezni. Pripravljata pa se
               tudi načrt za primer uporabe orožij ali sredstev za množično uničevanje in načrt za
               primer velikega požara v naravnem okolju. Uveljavlja se direktiva SEVESO II <stage xml:id="Izredna-50-2004-09-01.stage33">(nevarne
               snovi v industriji)</stage>. V sistemu deluje preko 40.000 prostovoljcev zlasti gasilcev,
               okoli 2.300 jepoklicnih reševalcev, nekaj nad 10.000 je dolžnostnih pripadnikov. 44
               gasilskih enot izvaja reševanje ob prometnih nesrečah in nesrečah z nevarnimi snovmi.
               Primerjati takšno organiziranost z nekdanjo za vojno organizirano civilno zaščito je
               nesmiselno.</p>
               <p>V teku so programi za izboljšanje pripravljenosti za požare v naravnem okolju, za
               primer onesnaženja morja, za posodobitev gasilske in reševalne tehnike in podobno.
               Skupaj z vojsko se izvaja projekt nudenja nujne medicinske pomoči ob nesrečah ter
               vzpostavitve mobilne bolnice <stage xml:id="Izredna-50-2004-09-01.stage34">(ROLE II)</stage>. Zagotovljena je pripravljenost državne enote
               za hitre intervencije in 13 regijskih RKB enot. Republika Slovenija aktivno sodeluje
               v mehanizmu civilne zaščite EU in podobnem sistemu, ki ga razvija Nato. V letu 2004
               je začeto vključevanje v mirovne operacije.</p>
               <p>Začet pa je tudi proces noveliranja normativne ureditve, da bi se zagotovil nadaljnji
               razvoj sistema s ciljem povečevanja učinkovitosti in racionalnosti. Na tej podlagi se
               bodo dopolnili tako področni zakoni, ki urejajo gasilstvo, varstvo pred požari, pa
               tudi krovni zakon o varstvu pred naravnimi in drugimi nesrečami, ki ga je treba
               uskladiti tudi z obrambnimi reformami še posebej v delu, ki ureja državljanske
               dolžnosti.</p>
               <p>Že v vladnem odgovoru je jasno zapisano, da je v teku razdelava celovitega koncepta
               odzivanja in ukrepanja v primeru uporabe sredstev ali orožij za množično uničevanje
               ali RKB terorizma. Gre za problematiko, s katero se ukvarjajo danes vse države in ne
               samo naša, pri čemer pa je treba upoštevati realno ogroženost naše države, ki je
               sorazmerno nizka. Vlada je lani potrdila koncept odzivanja na tem področju. Letos se
               ta koncept udejanja preko medresorske delovne skupine, pri čemer pa ne gre samo za
               naloge zaščite in reševanja temveč tudi za naloge na drugih področjih, kot so
               zdravstvo, varstvo živali in rastlin, jedrska varnost, policija in podobno. Prav
               medresorski pristop zagotavlja, da bodo uveljavljene rešitve celovite in usklajene.
               Del teh nalog bodo prevzele reševalne sestave in službe, ki delujejo v okviru varstva
               pred naravnimi in drugimi nesrečami. V delovanje pa se bodo vključili tudi že
               obstoječi nadzorni sistemi rednih dejavnosti. Sprejet bo tudi poseben državni načrt
               zaščite in reševanja.</p>
               <p>Glede na navedeno je zahteva v interpelaciji za bistveno spremembo sistema varstva
               pred naravnimi in drugimi nesrečami neutemeljena, glede odzivanja na grožnje z orožji
               ali sredstvi za množično uničevanje pa pretirana in jo je treba uskladiti z dejansko
               ogroženostjo države, pripravljenostjo, pa tudi aktivnostmi, kiso v teku za še večjo
               pripravljenost na tem področju.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Besedo dajem predlagatelju. Kolega Doktor Bajuk, izvolite.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Zelo na kratko. Včeraj v svoji predstavitvi sem
               obrazložil, zakaj v opoziciji menimo, da je vlada zavajajoče, zavestno zavajajoče
               predstavila zadolževanje Republike Slovenije. Odgovor s strani strokovnjakov vlade je
               bil, da seveda obstajata dve metodologiji, po eni se tako poroča, po drugi se pa
               drugače poroča Seveda ti dve poročili sta po svojem bistvu drugačni, ker en zunanji
               dolg je skoraj za eno tretjino večji od tistega, s katerim se vlada hvali. Povedali
               smo tudi in dokazali, da to, da se je zunanji dolg ustalil, je dejansko samo neka
               želja. Nič se ni ustalil, od leta 2000 se veča, od 35,1% bruto domačega produkta do
               vsaj 38,7. Torej, se veča. Če se bo ustalilo, ja upajmo, da se bo, ampak zaenkrat
               takšnih dokazov ni bilo.</p>
               <p>Sicer pa bi se vrnil k vprašanju metodologije in vprašam gospoda predsednika vlade in
               celotno vlado, ali bodo slovenski davkoplačevalci tudi imeli opcijo, da bodo plačali
               po eni metodologiji ali drugi? Ali ni dokončno res, da ne glede na to, kako se je
               vlada danes odločila, kaj bo poročala in kaj bo resnično povedala slovenskim
               državljanom in državljankam, da te opcije, da bi plačali samo tisti dolg, s katerim
               se vlada hvali, ne bo. Vprašanje ni o metodologijah, vprašanje je o verodostojnosti,
               o zaupanju ljudi do svoje lastne vlade, ki ima škarje in platno v rokah, da v
               njihovem imenu razpolaga s sredstvi, ki jih zaupamo.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala kolega, doktor Bajuk. Besedo ima kolega Janez Janša.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Naj vam povem, da na večino stvari ni možno odgovoriti, glede na to, da smo
               predlagatelji dobili 70 minut manj časa kot vlada in vladne stranke. Kljub temu pa bi
               rad pokazal enega od grafov, ki zelo demantira te napovedi včeraj, ki jih je dala
               vlada o tem, kako je Slovenija že razvito okolje in kako so stvari pri nas urejene
               tako, da vlada neko ravnotežje. Problem, na katerega opozarjamo že nekaj časa, je, da
               je davčni primež v Sloveniji daleč največji med večino primerljivih držav, večji kot
               v Franciji in Nemčiji, na Švedskem, Avstriji, Litvi, Poljski, Danski, Norveški in
               tako naprej. Se pravi, skupni odstotnidelež davkov in socialnih prispevkov s stroški
               dela, ki jih mora pri nas delodajalec izplačati na zaposlenega plus neto plača, je
               takšen, da je Slovenija prav na vrhu te lestvice in bo na vrhu tudi po tej tako
               imenovani davčni reformi, ko bo s 1. januarjem naslednjega leta začel veljati nov
               zakon o dohodnini. To je nestimulativno okolje za gospodarstvo. In dokler tega ne
               bomo uredili, zadeve ne bodo šle pozitivno naprej.</p>
               <p>Kot drugo bi rad opozoril na protislovje, ki je bilo izraženo. Tukaj je vlada
               trdila, prvič, da smo dobro vladali, in da je Slovenija že med najbolj razvitimi.
               Nekaj časa nazaj, manj kot en mesec, smo poslušali v Cankarjevem domu predsednika
               druge največje vladne stranke, Združene liste, gospoda Pahorja, ki je dejal
               naslednje: <q>"Slovenija bo v naslednjem mandatu zaradi problemov, ki so se nakopičili v
               težkem položaju. Naslednja vlada bo morala sprejemati zelo nepopularne ukrepe.
               Naslednja vlada ne bo imela celega mandata."</q> Torej, po eni strani trdite, da ste
               vladali najbolje, da je vse v redu, po drugi strani predsednik druge največje vladne
               stranke trdi, da so problemi tako veliki, da jih bo zelo težko odpravljati, da bo
               treba sprejemati nepopularne ukrepe, in da bo naslednja vlada imela krajši mandat.</p>
               <p>Opozoril bi tudi na to, da danes in na tej seji kaj veliko o tem, kako si vlada
               predstavlja, da bo naredila tisto, kar je obljubila že za ta mandat, pa tega ni
               storila, kako bo to naredila v prihodnosti, če bo seveda še naprej vladala, kaj
               veliko tega nismo slišali. Je pa nekaj tega napisanega v tem osnutku strategije
               razvoja za naprej, ki ga je vlada tudi naročila v izdelavo med tem mandatom. Jaz
               moram reči, da je v tem osnutku strategije razvoja, ki je davkoplačevalce stal 40
               milijonov tolarjev, veliko dobrih stvari. Zelo veliko ugotovitev,ki zanikajo to, kar
               je vlada trdila včeraj in danes. Med drugim ta strategija razvoja, ki jo je plačala
               vlada, pravi, da je eden bistvenih problemov v tem trenutku v Sloveniji slaba
               kakovost vladanja. To piše v osnutku strategije, pod katero je podpisana vlada. Tukaj
               strokovnjaki, vi ste jim naročili to študijo, pravijo, da je eden od ključnih
               problemov v Sloveniji slabo vladanje. V vladnem dokumentu to piše.</p>
               <p>Sta pa tukaj tudi dve stvari, ki sta po mojem mnenju izjemno problematični. Če bo
               oblast tudi v naslednjem mandatu še vedno v rokah in se bo ravnala po tem osnutku,
               potem bo ta oblast avtomatsko pristala na trende zmanjševanja avtohtonega
               prebivalstva in na imigracijsko politiko. V tem osnutku namreč piše, da bomo v
               prihodnjih letih na veliko uvažali ljudi v Slovenijo. In nič ne piše, kaj bi morali
               narediti za to, da se avtohtono prebivalstvo povečuje. V tem osnutku tudi piše, da bo
               potrebno s finančnimi vijaki tako pritisniti male občine, da se bodo združevale - pod
               pritiskom. Kar seveda pomeni, da bonekdo prikrajšal ljudi v občinah na podeželju z
               manjšimi dotacijami, kot bi jim pripadale, da se bodo združevale v večje, ker so
               večje lažje obvladljive. To direktno piše v tej vaši strategiji na strani 93. Rad bi
               rekel tudi to, da smo v dveh dneh slišali moram reči, kar nekaj žalitev na račun
               tistih, ki so pripravili interpelacijo. To oceno stanja so v veliki meri ali pa
               pretežno pisali ljudje, ki za to niso bili nič plačani. Vsi so tukaj napisani v
               programu, ki je tudi na internetu in v oceni stanja javno podpisani z imeni in tudi
               akademskimi naslovi. To so naredili zastonj, brez tega, da bi karkoli stalo
               davkoplačevalce. Slišali pa smo, da nimajo kvalifikacij, razen vozniškega in
               prometnega dovoljena, da ne znajo pisati in tako naprej. Sprašujem vlado, ali je en
               sam stavek v tem vašem odgovoru na 300 straneh, ki ga je kdo napisal brezplačno, ne
               da bi za to morali kaj plačati iz davkov. Ste to ministri naredili v popoldanskem
               času? Nihče. Primerjate, žalite ljudi, ki so bili tukaj pripravljeni žrtvovati svoj
               čas za skupno dobro in pripravljati oceno stanja in alternativni program. Lahko je
               žaliti in govoriti, ob tem, ko imaš pač dobro plačo, ko si plačan za to. Jaz sem
               pričakoval na tej razpravi, da bo potekalo tako kot je bilo najavljeno s strani
               predsednika vlade, ko je rekel, da se bo nastopalo z argumenti. Zdaj pa ravno vladni
               poslanci tukaj zganjajo pravi sejem, da se sploh ne sliši nič v tej dvorani, da ne
               govorim o tem, kakšna je bila razprava.</p>
               <p>Tukaj se soočamo, izrazita manjšina opozicije, kjer nas je malo več kot 20, dvakrat
               več vladnih poslancev, celotna vlada, tisti, ki so pripravili oceno stanja, tukaj ne
               morejo biti, ne morejo tega zagovarjati, dali ste nam 70 minut manj časa in ob tem
               smo še poslušali žalitve. Jaz mislim, da je zaključek s strani predlagateljev lahko
               takšen, da pritegnemo anketi, ki je objavljena na spletni strani Dnevnika in poteka
               danes. Vprašanje je, kdo vas je ob interpelaciji prepričal v razpravah in z
               argumenti, na Dnevniku, ki najbrž ni opozicijski časopis, ali Ropova ministrska četa,
               ali opozicija, opozicija 77%, vladajoča koalicija 12%, nihče 11%. Tako na spletni
               strani Dnevnika. Jaz mislim, da je to še en argument za to, da vsi skupaj rečemo, da
               v prihodnosti potrebujemo takšno upravljanje za državo, ki bo boljše in tudi bolj
               pošteno. Oboje potrebujemo: boljše upravljanje za državo in bolj pošteno razpolaganje
               z davkoplačevalskimi sredstvi. Potrebujemo takšno upravljanje z državo, da bomo sadov
               napredka deležni vsi, ne pa samo nekateri. Potrebujemo takšno upravljanje zdržavo, da
               bodo sposobni in najbolj produktivni motivirani za svoje delo, ne pa šikanirani od
               oblasti. Hvala lepa.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo dajem predsedniku vlade mag. Antonu Ropu.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Spoštovani poslanke in poslanci. Lepo pozdravljeni. Morda najprej komentar te slike,
               ki je bila tukaj predstavljena, tako da bo seveda tudi vsem gledalkam in gledalcem
               pred televizijskimi ekrani jasno, kaj je prikazovano. Prikazovala je davčno
               obremenitev najbogatejših. In drži, najbogatejši v Sloveniji, tisti, ki imajo
               najvišje plače, tisti so relativno zelo močno davčno obremenjeni. V tem smislu je
               Slovenija v vrhu tistih, ki najbolj obremenjuje davčno bogate, in na dnu tistih, ki
               obremenjujejo tiste, ki imajo nizke plače. V Sloveniji imamo progresivno davčno
               lestvico, in to vsi vemo. Če bi pa pogledali povprečno davčno stopnjo in jo
               izračunali, izračunali na osnovi podatkov in na osnovi nove dohodnine, bi ugotovili,
               da kljub temu, da smo znižali davčno stopnjo, dohodninsko, kljub temu da smo znižali
               davek na plačno listo, smo še vedno pri obremenitvi dela relativno visoko, skratka,
               okrog povprečja Evropske unije. Pri davkih – in to je bilo prikazano na ekranih -,
               pri vseh pobranih davkih in davčni obremenitvi v celoti pa je Slovenija že pod
               povprečjem Evropske unije.</p>
               <p>Tu je bilo danes prikazano tisto, kar dejansko drži, in o tem se lahko pogovarjamo.
               In v tem smislu bi dal vse priznanje tem ljudem, ki so se potrudili in napisali
               program opozicije, program SDS, v katerem zelo nazorno piše, kako si predstavljajo
               davčno politiko. Sicer pravijo zraven, da bodo še proučili, vendar ni kaj proučiti,
               ker vsi vemo, kaj pomeni uvedba enotne davčne stopnje. Pomeni, da seveda ne bo več
               takšnega grafa v Sloveniji. Pomeni, da bogati ne bodo več tako davčno obremenjeni, da
               bo njihova davčna obremenitev bistveno nižja in da bodo imeli bistveno večje neto
               prejemke. Ampak o tem nekaj kasneje, ko bom prišel do tega poglavja.</p>
               <p>Za nami je dolga diskusija o vloženi interpelaciji. Slišali smo veliko argumentov za
               in proti. Jaz tudi obžalujem, da ni bilo več argumentirane razprave, da ni bilo več
               umirjenosti. Moram reči, da smo slišali, kot že velikokrat doslej na izrednih sejah,
               veliko pavšalnih, večkrat povedanih obtožb, diskvalifikacij in slikanja
               katastrofalnega stanja v Sloveniji. Zato tudi ni čudno, da vse raziskave javnega
               mnenja, če že govorimo o njih, kažejo, da velika večina Slovenk in Slovencev ne
               podpira te diskusije in izredne seje tik pred volitvami, ker stanje ni izredno, so
               pač normalne demokratične volitve in vsi bomo imeli zelo veliko možnosti znotraj
               volilne kampanje v naslednjem mesecu, da bomo predstavljali svoje programe, da bo
               vsak od nas predstavil, kako si predstavlja Slovenijo v prihodnosti. Nobenega dvoma
               ni, da je bila ta gorečnost, morda tudi pretiravanje posledica te predvolilne
               vročice, morda tudi nervoze koga izmed tu prisotnih. Vendar vse to, kar je bilo
               povedano – in to bi rad tu ponovil -, ne more izničiti tistega, kar smo v Sloveniji v
               minulem mandatu naredili, tistega, kar smo vsi skupaj storili. Ne more izničiti
               tistega, kar je zapisala in pravi evropska komisija. Ne more izničiti tistega, kar je
               zapisala in v pogajanjih tudi prepoznala Evropska centralna banka. Ne moreizničiti
               poročila Evropske banke za obnovo in razvoj. Ne more izničiti poročil Svetovne banke
               in dejstva, da nas je Svetovna banka uvrstila med najbolj razvite države sveta. Ne
               more izničiti tega, da so nas tudi tiste najbolj ugledne svetovne rating agencije, ki
               so popolnoma neodvisne, ki delajo za cel svet primerjavo med državami in na osnovi
               katerih potem privatne banke po celem svetu obračunavajo obresti in riziko za naložbe
               in kreditiranje posameznih držav. Da so nas s tem najbolj ugledne, svetovne,
               neodvisne rating agencije uvrstile in premaknile bistveno naprej po teh rating
               lestvicah in da smo daleč prehiteli vse druge tranzicijske države, vse druge države,
               ki so se včlanile v Evropsko unijo, tudi tiste, s katerimi se nas poskuša tukaj
               primerjati, intudi tiste, s katerimi bi nas očitno nekateri na osnovi politike, ki jo
               predlagajo, radi izenačili.</p>
               <p>Vsi ti, tu ni nobenega dvoma, in mnogi drugi vidijo Slovenijo kot relativno uspešno
               državo, uspešno gospodarstvo in pa razvojno perspektivno družbo. Prav nobenega dvoma
               ni, in to seveda smo tudi tukaj priznali v teh diskusijah, da resnica ni samo
               enoznačna. Prav nobenega dvoma ni, da nekatere stvari niso najboljše. Prav nobenega
               dvoma ni, da lahko nekatere stvari še bistveno izboljšamo in da bi morda v nekaterih
               primerih lahko tudi v preteklosti še izboljšali. Vendar prav nobenega dvoma tudi ni,
               da smo v minulem mandatu dosegli izjemno pomembne zgodovinske uspehe na političnem
               področju. Naredili smo pomembne korake naprej na področju gospodarstva, na področju
               socialne države, na področju kulture. Podatki sami zase govorijo. Imamo, kakorkoli
               lahko tukaj govorimo, lahko govorimo 10 dni, 20 dni, imamo uspešno gospodarsko rast,
               relativno bolj uspešno in bolj uravnoteženo kot večina evropskih držav. Lahko
               povemo,kar hočemo, vendar lahko pogledamo podatke o inflaciji. Inflacijo imamo
               najnižjo doslej. Pa lahko o njej govorimo ure in ure. Tudi zadnje poročilo, včeraj je
               izšlo, Urada za statistiko, govori o tem, da je inflacija še dodatno padla. To je
               dosežek. To je dosežek Banke Slovenije, to je dosežek seveda tudi vlade in
               koordinirane politike. Vsi vemo, in nobenega dvoma ni, da so se obrestne mere in
               obrestne marže znižale, in da to omogoča hitrejšo gospodarsko rast. Vemo, in to je
               seveda napačno navedeno v interpelaciji, da imamo padajoči zunanji dolg, kar je
               posledica ugodnih gibanj, izvoza in uvoza, kar je posledica uspešnosti slovenskih
               firm.</p>
               <p>Ko govorimo o deležu javnega dolga, lahko govorimo o dveh metodologijah, da po eni
               metodologiji se še nekaj všteva v javni dolg, v drugi pa ne. Vendar če pogledamo
               trende, po eni ali drugi metodologiji smo stabilizirali javni dolg in relativno se je
               znižal. O tem govorijo številke in vsakdo si lahko pogleda poročilo evropske
               komisije.</p>
               <p>Vsi vemo, da imamo največje število študentov doslej, in da smo bistveno povečali
               obseg diplomantov.</p>
               <p>Vsi vemo, da je delež izdatkov za raziskave in razvoj v zadnjih letih narasel. Vsi
               vemo, da smo sprostili proračun za te razvojne namene.</p>
               <p>Vsakdo si lahko pogleda podatke o tem, da je investicij v zdravstvu v tem momentu
               toliko, kot malokdaj doslej.</p>
               <p>Tudi podatki o stopnji tveganja revščine so dostopni in si jih lahko vsakdo pogleda,
               ki želi govoriti o tem, kaj smo v Sloveniji dosegli.</p>
               <p>Vsi tudi vemo, da imamo najnižjo stopnjo brezposelnosti doslej, registrirano
               brezposelnost in tudi anketno brezposelnost. Ti podatki so bili izdani in jih je
               objavil Urad za statistiko.</p>
               <p>Izpolnjujemo maastrichtske kriterije, po vseh treh kriterijih, kar nekaj je evropskih
               držav, članic Evropske unije, ki jih ne. In seveda začenjamo prevzemati evro. Včeraj
               sem govoril o tem, kaj smo morali izpolniti in kako nas je evropska centralna banka
               preverjala in preverila, da smo lahko vstopili v njihov menjalni mehanizem in da bomo
               lahko tudi pri nas imeli evro.</p>
               <p>Slovenija je uspešna kljub problemom, ki jih nedvomno ima. V razpravah smo večkrat
               slišali, da vlada ne odgovarja na očitke, ki so v interpelaciji in da govori samo o
               dobrih stvareh. Vendar smo ravno o teh, ki so, in ko so predlagali interpelacijo,
               rekli, da si želijo razgovora o bilanci. Če si želijo razgovora o bilanci, potem je
               seveda popolnoma normalno, da govorimo o tem, kakšno je stanje v Sloveniji in da
               prikažemo tudi tisto, kar je dobro. Mislim, da je dobro, da govorimo tudi o tem, kar
               je dobro v Sloveniji Občutek je seveda, da se želi prikazati, da kadar se karkoli
               pozitivnega zgodi, potem vlada seveda s tem nima popolnoma nič in se po krivem kiti
               za rezultat. Ravno prvaka opozicije smo pred leti poslušali, kako je doktorja
               Drnovška kritiziral zaradi inflacije. Večkrat mu je postavljal poslanska vprašanja,
               če se spomnite, in ga kritiziral in ga spraševal, zakaj imamo tako veliko inflacijo
               in govoril, kako je vlada za to odgovorna. Zdaj, ko je inflacija nizka in smo jo
               uspeli skupaj z Banko Slovenije znižati, tudi, da s tem vlada nima nič in da je Banka
               Slovenije storila sama po sebi. Če bi bilo temu tako, potem ne bi sprejemali skupnega
               programa, potem ne bi storili in delali vsega tistega, kar smo seveda na tem področju
               morali in veliko tega je bilo.</p>
               <p>Prav je seveda, da se govori tudi o slabih stvareh in o tistih stvareh, kjer ni bilo
               zadosti narejeno. Mi se tega razgovora ne bojimo. Mislim, da je dobro, da o tem
               govorimo, ker vsem daje to osnovo za to, da opredeljujemo svoj program dela in svojo
               pot za naprej, za prihodnost, za tiste stvari, ki jih je treba še izboljšati.</p>
               <p>Vendar bi rad tudi to povedal, da si zaslug nihče v Sloveniji za to, kar smo storili
               in za ta uspeh, ki ga imamo v tem mandatu, ne more prilastiti sam. Nedvomno je
               največja zasluga za to, kar smo dosegli, pri državljankah in državljanih, pri
               Slovenkah in Slovencih. Oni so tisti,ki so na koncu storili tiste nujne potrebne
               premike, oni so tisti, ki delajo v podjetjih, in ne nazadnje, oni in vsi skupaj z
               njimi smo, ko smo šli na to pot osamosvojitve in preobrazbe družbe, spremenili način
               življenja pa tudi razmišljanja. In to je na koncu dalo tisti nujno potreben rezultat,
               ki je seveda dober. Tukaj imajo svojo vlogo tudi podjetniki, učitelji, znanstveniki.
               Ne pozabimo tudi na uradnike. Tudi oni so opravili, ne glede na to, da jih številni
               kritizirajo in govorijo samo o tem, da jih jepreveč, naredili so veliko delo v
               pristopanju k Evropski uniji. Ogromno število zakonov je bilo treba pripraviti in iti
               skozi ves ta labirint zakonodaje. In uspeli smo in dobro smo pripravili Slovenijo.
               Svojo vlogo pa je pri tem odigrala tudi vlada in še kako tudi bivši predsednik vlade
               doktor Drnovšek. Njegova zgodovinska zasluga je tukaj jasna in jaz mu jo seveda še
               kako priznam in sem ponosen, da sem lahko prevzel delo vlade za doktorjem Janezom
               Drnovškom.</p>
               <p>Trditve, ki so tukaj bile dane, postavljene iz konteksta, iztrgani citati, obtožbe,
               diskvalifikacije, takšno uspešno Slovenijo nedvomno ne gradijo, niti ne ustvarjajo.
               Samo nekaj takšnih trditev naj navedem.</p>
               <p>O inflaciji sem že govoril, zato seveda ne bom govoril, bi pa rad povedal še nekaj o
               davkih. Davek na enotno davčno stopnjo, danes je bilo tukaj namreč povedano, da je
               dobro, da povemo in da smo zelo malo slišali tega, kar planiramo za v naprej in o
               tem, kaj bomo v prihodnosti ponudili državljanom. Če primerjamo to, kar ponujamo, in
               povedali smo v teh razpravah, da menimo, da je treba znižati davčne obremenitve dela,
               da menimo, da je potrebno davek na plačno listo odpraviti v naslednjem mandatu, da pa
               je potrebno ohraniti progresivno davčno stopnjo, da je potrebno ohraniti tudi dve
               davčni stopnji pri davku na dodano vrednost, da moramo imeti po eni strani nižjo
               davčno stopnjo za otroško hrano, za obleke, za zdravila, da menimo, da je to dobra
               rešitev, ki jo imamo, da je to pridobitev socialne države, potem pa povejmo, pa
               mogoče pomagajmo tistim, ki so si dali enotno davčno stopnjo, ta davek v svoj
               programski cilj pa so zraven še povedali, da bodo to sicer še proučili. Kot mi je
               bilo povedano v razgovoru, so to že proučili v neposrednih razgovorih, na primer z
               ministrom za finance Slovaške, pa da jim pomagamo, da bodo to dali ven verjetno iz
               programa. Če se bo takšna davčna stopnja uvedla, potem se bodo vse cene vseh zdravil,
               otroške hrane, vse te cene se bodo takoj in nemudoma povečale. Davčna stopnja se bo
               lahko v tem primeru, ta izračun je narejen, znižala iz 20% na 19%, ampak zato se bodo
               cene vseh teh izdelkov nemudoma v Sloveniji podražile.</p>
               <p>Vsi tisti, ki so bili tukaj navedeni, in je bil to dan kot očitek vlade, z najvišjimi
               plačami v Sloveniji se bodo lahko veselili, njihove neto plače bodo večje. Uvedena bo
               enotna davčna stopnja, ta bo verjetno 19%, morda bo 29%, torej bodo plačevali samo
               20% davka, ne bodo plačevali tisti v najvišjem dohodkovnem razredu 50%, bistveno se
               jim bo znižala davčna obremenitev, seveda bodo pa vsi plačevali ta davek. Možno je,
               da bodo uvedli tudi to, kar so na primer na Slovaškem, da bodo nekatere izvzeli iz te
               davčne stopnje, morda tiste z najnižjimi plačami, vendar bodo potem tisti od tiste
               točke plačevali bistveno več. To pomeni tisti z nižjimi plačami in tisti, ki imajo
               srednje velike plače. To je alternativa. O tem se pogovarjamo in mislim, da je zelo
               dobro, da imamo o tem možnost tudi tukaj danes govoriti.</p>
               <p>Ko govorimo o tujih investicijah, smo videli zelo različna stališča. Na eni strani
               zavzemanje in očitek, da je premalo tujih investicij, na drugi strani pa eksplicitno
               na tiskovni konferenci nasprotovanje, najprej nasprotovanje udeležbi države pri
               Revozu, udeležbi pri regionalnem razvoju na Dolenjskem. Ko se je ugotovilo, da to
               morda ni najboljše in da ne gre samo za 700 delovnih mest, ampak da gre za 3300
               delovnih mest, so se popravili in so rekli, da so samo alternativo predstavili, in so
               povedali, da so alternativa inkubatorji. Ko se je ugotovilo, da inkubatorji niso
               alternativa, so se popravili, pa so se izgovarjali na profesorje, vendar so nekaj
               predlagali, nekaj so dali kot svojo programsko usmeritev. Treba se je zavedati, kaj
               pomenijo takšne programske usmeritve in kakšne posledice imajo za prihodnost, za
               tisto, kar smo dobrega v Sloveniji že storili, in tisto, kar velja nedvomno ohraniti.
               In to je dobro, da o tem diskutiramo.</p>
               <p>Ko smo govorili o socialnih pomočeh, smo bili priče najprej obtožbam. Rečeno je
               bilo, v Sloveniji se je revščina izjemno povečala. Zakaj se je povečala? Zato, ker
               imamo 60.000 prejemnikov socialnih denarnih pomoči. Kasneje smo manj tega slišali, ko
               smo izvedeli ali pa smo povedali – in verjamem, da so tudi predlagatelji to vedeli -,
               ko smo povedali, da imamo 60.000 prejemnikov socialnih denarnih pomoči, ker smo se
               odločili, da dvignemo cenzus za socialne denarne pomoči, da povečamo število
               prejemnikov in jim ponudimo večjo socialno zaščito.Ravno obratno smo dosegli, kot je
               bilo povedano. Če je predlog, da število socialnih denarnih pomoči v Sloveniji
               zmanjšamo, potem je morda tudi o tem zelo dobro govoriti.</p>
               <p>Spoštovani! Pred nami je še veliko nalog, za katere sem prepričan, da jih lahko
               učinkovito rešujemo in da jih tudi bomo učinkovito reševali v prihodnje. Prav nič ne
               dvomim in ne zanikam, da je treba še veliko narediti na področju regionalnega
               razvoja, da je to eno tistih področij, kjer bo treba še bolj odpreti vrata za tuje
               investicije;da je to eno tistih področij, kjer bo treba še več delati s skladom za
               regionalni razvoj, kjer bo treba delati še boljše programe in kjer bo verjetno treba
               sistem tudi nadgraditi z regionalizacijo in decentralizacijo Slovenije. To je ena od
               tem, o katerihse je veliko govorilo v državnem zboru. Meni je seveda zelo žal, da do
               te decentralizacije, da do spremembe ustave nismo uspeli priti. Upam, da bo v
               naslednjem mandatu več volje, več pripravljenosti, da bomo ta projekt potem tudi
               izpeljali.</p>
               <p>Ena od prioritet, ki so pred nami, kjer smo naredili nekatere korake naprej, pa je
               storiti še bistveno več, je na področju znanosti, raziskav in razvoja. Te izdatke smo
               povečali, vendar vsi vemo, da smo še pod lizbonskimi cilji, zato se pripravljamo in
               zato bomo nivo teh izdatkov v bodoče dvignili.</p>
               <p>Posebej občutljiva tema je pravna država, je pravosodje, so sodni zaostanki. Kljub
               temu, da lahko ugotovimo, da so se nekateri sodni zaostanki zmanjšali, kljub temu, da
               vemo, da smo nekatere ukrepe naredili, na primer informatizacijo sodstva in podobno,
               mislim, da velja skupno mnenje in stališče, da nismo zadovoljni s stanjem v
               pravosodju, da nismo zadovoljni z zaostanki v sodstvu in da bo tu treba še bistveno
               več narediti, zlasti s pozitivno prakso.</p>
               <p>Gospodarstvo je nedvomno eno tistih področij, ki je najbolj pomembno in na katerem
               smo veliko naredili. Seveda ne zanikamo, da je treba še bistveno več narediti za to,
               da bo več naših firm bolj konkurenčnih, da bodo lažje prodirale na zahodnoevropske
               trge. Za to jim je treba ustvariti pogoje. Tisto, kar lahko država naredi, je
               stabilno makroekonomsko okolje, ker delamo preko nižje inflacije in ostalih pogojev.
               Po drugi strani pa seveda jih vključiti v spodbujevalne mehanizme, ki nam jih nudi
               Evropska unija, strukturni skladi in s temi projekti smo že začeli, in jaz verjamem,
               da bodo seveda dali rezultate.</p>
               <p>Nikoli končana zgodba je seveda učinkovita socialna država, kako obseg socialnih
               transferjev, ki jih imamo, kako vse te naložbe, ki jih dajemo, oblikovati in jih
               potem tudi namenjati bolj učinkovito tja, kjer dajo največji efekt. To je velika
               naloga, ki je pred nami vsem.</p>
               <p>Če počasi zaključim, naj povem, da smo očitno v teh dveh dneh vsi dobili priložnost
               in možnost, da smo temeljito predstavili svoje poglede, nekatere stvari so se seveda
               ponavljale, nekatere stvari smo morali večkrat ponoviti. In v tistem delu, kjer smo
               govorili o dejstvih, v tistem delu, kjer smo govorili o tistem, kar dejansko je, jaz
               ocenjujem, da je bila diskusija dobra. Tam, kjer pa smo slišali že stokrat ponovljene
               obtožbe in diskvalifikacije, tam pa po mojem si nismo naredili usluge sami sebi.
               Nihče od tistih, ki je to delal, ne v opoziciji, ne v poziciji, in smo naredili
               medvedjo uslugo slovenski politiki v celoti. Vendar to je pač način funkcioniranja
               delapolitike. Glede na to, da je to verjetno ena zadnjih sej in da sem verjetno v tej
               sestavi zadnjič tukaj, naj na koncu se še vsem zahvalim za sodelovanje v tem mandatu.
               Mislim, da smo kljub vsemu naredili skupaj veliko dobrega in da bomo še veliko
               dobrega naredili tudi v prihodnje. Najlepša hvala. <gap n="..."/><stage xml:id="Izredna-50-2004-09-01.stage35">/Aplavz./</stage><gap n="..."/></p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala, predsednik vlade mag. Anton Rop. S tem zaključujem razpravo o vloženi
               interpelaciji. Planiran čas je tudi potekel. Dvignjene roke pomenijo, da želi kdo
               dati proceduralni predlog. Dr. Bajuk.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala lepa, gospod predsednik. V imenu predlagateljev imamo še skoraj tri minute in
               jaz bi rad, če mi dovolite, bi rad naredil en komentar na določene predstavitve
               gospoda predsednika vlade.</p>
            </sp>
            <sp who="SDZ3:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Kolega dr. Bajuk, vrstni razprav je bil določen, tudi sklepni del, kjer ste imeli
               najprej besedo predstavniki predlagateljev in potem je imel besedo predsednik vlade
               mag. Anton Rop, tako kot je to običajno, in s tem je razprava zaključena. Tudi skupni
               čas, ki je bil planiran za to točko, je potekel. Če nekdo kakšne minute ni izkoristil
               prej, ko jo je imel na razpolago, ne moremo zdaj vračati razprave nazaj.
               <gap n="..."/><stage xml:id="Izredna-50-2004-09-01.stage36">/Oglašanje iz klopi./</stage><gap n="..."/> Kolega Janša, to je druga zadeva. Kakšni so bili
               predlogi, kolegij je odločil o času tako vlade kot predlagateljev, kot tudi poslancev
               oziroma poslanskih skupin. Ker niso<gap n="..."/></p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Bomo podali izjavo javnosti. Ampak to ne bo ostalo tako.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p><gap n="..."/> Predlogi sklepov glede na 253. člen<gap n="..."/></p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Oprostite predsednik, predsednik. Vladi ste dali 150 minut za zaključno besedo,
               opoziciji, ki jo je itak manj, ste dali 60 minut. Od tega smo porabili 57 minut in
               pol. Prosim, da nam daste še ti dve minuti pa pol vsaj. Res. Menda vlada ni tako
               slaba, da bi se sedaj bala še teh dveh minut?</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Kolega Janša, s tem bi kršil pravila, ki so običajna in tudi zapisana v poslovniku
               za vodenje razprave o interpelaciji.</p>
               <p>Zaključujem obravnavo te točke dnevnega reda.</p>
               <p>Prehajamo na naslednjo točko, to je 1.b točka. Vsem se zahvaljujem za sodelovanje
               pri tej točki.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke, spoštovani poslanci, lepo prosim za pozornost, ker nadaljujemo.</p>
               <p>Prehajamo na <title>1.B TOČKO DNEVNEGA REDA - MANDATNO-VOLILNE ZADEVE</title>, in sicer na obravnavo
                  <title>PREDLOGA SKLEPA O SPREMEMBI ODLOKA O USTANOVITVI USTAVNE KOMISIJE DRŽAVNEGA ZBORA REPUBLIKE SLOVENIJE</title>
               </p>
               <p>Predlog je v obravnavo zboru predložila poslanska skupina Združene liste socialnih
               demokratov.</p>
               <p>Besedo dajem predstavniku predlagateljev za dodatno obrazložitev predloga sklepa.
               Gospod Samo Bevk, izvolite.</p>
            </sp>
            <sp who="SDZ3:BevkSamo">

               <speaker>SAMO BEVK:</speaker>

               <p>Hvala za besedo, gospa podpredsednica. Spoštovani zbor! Ne glede na to, da smo
               praktično na koncu štiriletnega mandata državnega zbora, moramo zaradi vloženega
               ustavnega zakona dopolniti sestavo ustavne komisije. Razlog je v tem, da je
               dosedanjemu predsedniku državnega zbora in ustavne komisije Borutu Pahorju zaradi
               izvolitve v evropski parlament prenehal mandat. Dosedanja praksa je bila, da je bil
               predsednik ustavne komisije vsakokratni predsednik državnega zbora, vendar je bilo to
               imenovanje v državnem zboru opravljeno na začetku mandata in za celotno obdobje
               štirih let. Tokrat pa je do državnozborskih volitev nekaj več kot mesec dni, zato smo
               se v poslanski skupini Združene liste socialnih demokratov soglasno odločili, da na
               to mesto predlagamo našega poslanskega kolega Mirana Potrča. Predlog je bil oblikovan
               po dogovoru s predsednikom državnega zbora Ferijem Horvatom, ki se z ustavnimi
               vprašanji doslej ni toliko ukvarjal.</p>
               <p>Miran Potrč je po izobrazbi univerzitetni diplomirani pravnik, sodi med najbolj
               izkušene slovenske parlamentarce, zelo dobro pozna ustavno pravo ter celotno našo
               zakonodajo. Bil je predsednik ustavne komisije, ko so sprejemali slovenske ustavne
               amandmaje leta 1989 in se z njimi uprli Beogradu. Bil je podpredsednik ustavne
               komisije od 1990 do 1992, ko so se sprejemale osamosvojitvene odločitve in se je
               pripravljala nova ustava Republike Slovenije. Od leta 1992 do danes je bil aktivni
               član v vseh ustavnih komisijah. Kot rečeno, zelo dobro pozna ustavno problematiko,
               vsebinsko pa tudi pozna ustavnopravna vprašanja v zvezi z izbrisanimi, čeprav so že
               znane izjave nasprotnikov izbrisanih, da bodo proti imenovanju kolega Mirana Potrča;
               toda njihovi argumenti so na trhlih nogah. Tudi sicer so njegovi politični
               nasprotniki, in na desnici jih ni malo, vztrajno poskušali najti kaj iz njegove
               preteklosti, kar bi ga politično in moralno diskvalificiralo. Kljub obupnim poskusom
               pa mu ničesar ne morejo očitati.</p>
               <p>V poslanski skupini Združene liste socialnih demokratov smo predlog oblikovali
               predvsem zaradi izjemnega znanja, ki ga ima naš kolega Miran Potrč na področju
               ustavnopravnih vprašanj. To ga kvalificira, da bo lahko takoj pričel in v kratkem
               času uspešno zaključil delo v ustavni komisiji. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sledi predstavitev stališč poslanskih skupin. Slovenska nacionalna
               stranka – ni predstavnika. Združena lista socialnih demokratov? V redu. Slovenska
               ljudska stranka? V imenu poslanske skupine Slovenske ljudske stranke bo stališče
               predstavil gospod Franci Rokavec. Izvolite.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za besedo, gospa predsedujoča. Spoštovane poslanke in poslanci! Poslanska
               skupina Slovenske ljudske stranke nasprotuje temu predlogu sklepa, pa ne zaradi tega,
               kar je predhodnik, kolega Bevk, omenil, pač pa zaradi kontinuitete, ki naj bi sledila
               redosledu, kdo naj vodi ustavno komisijo v državnem zboru. Če pogledamo seveda
               zgodovino, novejšo zgodovino državnega zbora je seveda vedno bil predsednik
               parlamenta tudi predsednik ustavne komisije. Tako je bil predsednik prve ustavne
               komisije doktor France Bučar, seveda potem za časa predsedovanja magistra Hermana
               Rigelnika ni delovala ustavna komisija, za časa predsedovanja gospoda Jožefa Školča
               je seveda omenjeni vodil komisijo, ko je bil predsednik parlamenta gospod Janez
               Podobnik, je bil predsednik ustavne komisije in seveda tudi v tem mandatu je
               predsednik parlamenta dosedanji predsednik Borut Pahor bil seveda predsednik ustavne
               komisije. Zato ne vidimo razlogov, zakaj ne bi tej praksi sledili tudi v tem obdobju,
               obdobju enega meseca, ko verjetno tudi po današnjem neuspelem poskusu, da bi dobili
               še kanček možnega dialoga za eno od možnih ustavnih dogovarjanj, da ne bi sedanjemu
               predsedniku parlamenta zaupali tudi vodenja mesta predsednika ustavne komisije.
               Zaradi tega, ker se seveda spreminja praksa, bo poslanska skupina Slovenske ljudske
               stranke nasprotovala temu predlogu sklepa. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske demokratske stranke bo predstavil
               gospod France Cukjati. Izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Tudi naša poslanska skupina ima velike pomisleke na to kandidaturo,
               in sicer res tudi najprej iz tega naslova, da se prekinja zelo dobra praksa, da je
               bil predsednik parlamenta tudi predsednik ustavne komisije. Mi smo takrat, ko smo
               glasovali za gospoda Pahorja, nismo imeli nobenih pomislekov, smo ga podprli. Tudi ko
               je prišlo do glasovanja za novega predsednika državnega zbora, nismo imeli nobenega
               pomisleka, čeprav je iz vrst Združene liste. Nekako sodi, da se funkcija nadaljuje po
               taki razdelitvi kot prej, in smo glasovali. Tukaj pa imamo močen pomislek, in sicer
               zaradi delitve teh funkcij. Ustava je za nas izredno pomemben dokument. Predvsem prva
               slovenska demokratična ustava je za nas najvažnejši akt, na katerem gradimo
               demokracijo, svoje ravnanje in politiko te države. Želeli bi, da bi tudi vladni
               poslanci tako gledali na to, pa ne. In prav to je razlog, da nasprotujemo konkretno
               imenovanemu kandidatu. Kot veste, smo danes glasovali o zahtevi za referendum in ste
               izglasovali nekaj, kar ne bi smeli, nekaj, kar vam ustava ne dopušča. Predlog za
               zavrnitev te zahteve, ki je seveda v ustavi zelojasno navedena, in sicer v ustavi v
               90. členu piše: <q>"Državni zbor lahko razpiše referendum iz prejšnjega odstavka na
               svojo pobudo, mora pa ga razpisati, če to zahteva najmanj tretjina poslancev."</q> To
               tako piše in nikjer ustava ne predvideva možnosti, da bise tej dolžnosti državni zbor
               lahko izognil. In seveda, če upoštevamo to, da je imenovani kandidat za predsednika
               ustavnega sodišča predlagal odboru za notranjo politiko, da zavrne, da s tem državni
               zbor zavrne zahtevo za referendum, pred tem pa je - v predlogu so bile tudi takšne
               čudne obrazložitve, kot na primer, da bi s tem namerno zavlačevali sprejem predloga
               zakona o izbrisanih, ki ga najmanj še dva, tri mesece ne bo na razporedu. In ta
               kandidat za ustavno komisijo je ta predlog, za katerega bi moral vedeti, da je v
               nasprotju z ustavo, predlagal. To je izraz njegovega spoštovanja ustave.</p>
               <p>Drugo, kar je. Na kolegiju državnega zbora, kot veste, je prihajalo zadnje čase in
               zopet sedaj znova do konflikta zaradi tega, ker se krši poslovnik kot seveda mala
               ustava, ki je osnova demokracije, demokratičnih postopkov v državnem zboru. In
               predloge takega izrazitega kršenja, s katerim nam je bila neprestano odvzeta pravica
               do razprava, tudi tista minimalna pravica, ki nam jo zagotavlja poslovnik, tako
               glasovanje, tak odvzem poslovniške pravice je gospod kandidat vsakokrat podprl v
               nasprotju s poslovnikom. Gospodje, imam občutek, da sedaj, ko se kopičijo funkcije v
               neki politični opciji, ki ima nek drugi odnos do ustave, do poslovnika, do zakonov,
               do demokratičnih pravil igre, da nas ta ista opcija potiska v sistem, za katerega smo
               upali, da je že mimo, sistem, ki ga seveda gospod kandidat zelo dobro pozna.</p>
               <p>V tistem sistemu namreč, v katerem so zakoni in ustava pisani za naivno javnost,
               kdaj, kako in za koga pa se bodo ti zakoni, ta poslovniška določila, ustavna določila
               upoštevala, uporabila pa je odločal centralni komite. Seveda, pri nas ima ta
               centralni komite sedaj drug naziv - pa vendar; ta moč, ta vlada sedaj odloča, kdaj
               nam bo dovolila sklicevati se na poslovnik, kdaj bo dovolila, da bomo upoštevali
               ustavne določbe, in seveda takega odnosa, takega razmišljanja v ustavni komisiji se
               jaz zelo bojim. Zato bomo mi ta predlog, ki je - menim - provokacija demokraciji,
               zavrnili.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Demokratične stranke upokojencev Slovenije bo
               predstavil gospod Lenko.</p>
            </sp>
            <sp who="SDZ3:LenkoFranc">

               <speaker>FRANC LENKO:</speaker>

               <p>Spoštovane kolegice, spoštovani kolegi, moja razprava bo šla malo v drugo smer. Moram
               povedati, da smo v Demokratični stranki upokojencev predlog proučili. Da gospoda
               Potrča poznamo dobro, imel sem priliko tudi z njim skupaj delati v ustavni komisiji -
               mislim, da so njegovi nastopi v ustavni komisiji bili konstruktivni in tudi njegov
               doprinosi za tiste stvari, kar smo jih reševali, so bili dobri, zato bo naša skupina
               podprla ta predlog. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Nove Slovenije bo predstavil gospod Alojz
               Sok. Izvolite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Spoštovana predsedujoča. Kolegice poslanke in poslanci. V naši poslanski skupini
               prav tako tega predloga - se opravičujem, gospod Potrč - ne bomo podprli.</p>
               <p>Pravzaprav je res, da neke velike škode, kot predsednik ustavne komisije v tem času,
               kar je še preostalo, ne morete narediti in je pravzaprav vseeno, če boste izvoljeni
               ali pa ne. Moram pa povedati, da mi pač tega predloga ne podpiramo, razlogov je več.
               Eden izmed razlogov se je pravzaprav zgodil v tej hiši, v tem državnem zboru danes.
               To, kar ste danes odločili tukaj v vladajoči koaliciji, ste pravzaprav vi v veliki
               meri prispevali k temu. Torej ne spoštujete ustave, niste dali možnosti, da se
               državljanke in državljani na referendumu izrečejo o sistemskem zakonu, ki ste ga
               pripeljali pravzaprav tik pred tretjo fazo oziroma tik pred sprejem.</p>
               <p>Naslednje, na kar bi rad tukaj opozoril, vi ste v svoji osebi odigrali veliko
               negativno vlogo pri sprejemanju zakona o zaprtju trgovin ob nedeljah in dela prostih
               dnevih. Na koncu ste sicer vseeno priznali in ste tukaj pred državnim zborom
               povedali, danes tega ne bom podprl, ti roki so instruktivni; no, čez teden dni ste si
               premislili in potem dejansko tudi, tako kot nam ustava in zakoni velevajo, sprejeli
               odločitev, ki bi ko lahko seveda že veliko prej. Danes si, žal, niste premislili in
               zaradi tega, kar je danes bilo tukaj sprejeto, bo praktično državni zbor v naslednji
               sestavi, v kakršnikoli že bo, imel velike, velike težave. Se opravičujem, ampak res
               vas iz teh in pa še številnih drugih razlogov, gospod Potrč, ne moremo podpreti. Še
               več, v Novi Sloveniji pri tej odločitvi ne želimo sodelovati. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališča poslanskih skupin. Sledi razprava poslank in
               poslancev. Veliko se vas je priglasilo k besedi. Mislim, da vas veliko v dvorani tudi
               ni. Gospoda Pečeta ni, Štembergerja - ne. Gospod Rokavec, želite besedo? Ne želite.
               Gospod Janša. Izvolite.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Saj danes je na nek način poseben dan. Prej smo doživeli sprejetje nekega sklepa, ki
               je z navadno večino degradiral ustavo. In gospod Potrč, ki je kandidat za predsednika
               ustavne komisije, je bil glavni advokat kršitve te ustave. Pravzaprav je zdaj
               predlagano, da damo ustavo čuvati nekomu, ki jo je ravno kršil. Ta kršitev je še
               sveža in to ni bil prvi primer ob tej temi. Ravno prej je kolega Sok navedel podobno
               ravnanje, ki je bilo tudi javno predstavljeno za to govornico. Sam se spominjam leta
               1987, ko je nastajala pisateljska ustava, ki smo jo pripravljali in tiskali malodane
               v ilegali. Vse ključne določbe sedanje slovenske ustave so bile vsebovane že v
               pisateljski ustavi. In nekdo, ki je največ žolča na to ustavo stresel, je bil
               takratni predsednik socialistične skupščine, gospod Potrč, takrat tovariš Potrč. In
               ta bo sedaj varuh te ustave, katere temelje je odločno in žolčno napadel. Preberite
               časopise iz leta 1987, in boste to prebrali. Vse ključne temelje, vsi ključni temelji
               sedanje slovenske ustavne ureditve so bili takrat z njegove strani označeni z
               besedami, ki jih sedaj uporablja za opozicijo, včasih je pa temu rekel notranji
               sovražnik. Res je on sodeloval, potem bil je demokratično izvoljen leta 1990 in tudi
               kasneje - nihče ne zanika tega mandata. Sodeloval je v kasnejših ustavnih komisijah,
               vendar pa na tem mestu res, po tej tradiciji, ki jo ima slovenski parlament, ko je
               ustavno komisijo vedno vodil predsednik, nekdo, okoli katerega je bilo doseženo širše
               soglasje, takšno imenovanje dejansko ni dostojno. Res ni dostojno.</p>
               <p>In sedaj imamo v tem državnem zboru tretjič v roku nekaj mesecev popolnjevanje nekih
               ključnih pozicij, kamor prihajajo samo ljudje z beograjskimi izkušnjami. Slovenija je
               šla 1. maja v Evropsko unijo, od takrat naprej smo za predsednika parlamenta izvolili
               kader z beograjskimi izkušnjami, za zunanjega ministra - enako in sedaj še za
               predsednika ustavne komisije. Jaz se bojim, da je tukaj nekdo kompas izgubil.</p>
               <p>Ej, šli smo v Evropsko unijo, ne v Jugoslavijo!</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Čeligoj, želite besedo? Ne. Gospod Sok? Ne. Gospoda Baroviča ni.
               Gospod Podobnik. Ne. Gospod Rupel? Izvolite.</p>
            </sp>
            <sp who="SDZ3:RupelDimitrij">

               <speaker>DR. DIMITRIJ RUPEL:</speaker>

               <p>Spoštovana gospa predsedujoča. Spoštovane kolegice in kolegi.</p>
               <p>Nimam pravzaprav veliko dodati k temu, kar je bilo pravkar rečeno. Meni se zdi, da je
               predlog nekoliko nepremišljen. Jaz se spominjam gospoda Potrča iz nekoliko starejših
               časov. Bil sem eden tistih, ki je bil na nasprotni strani in danes sem že spet na
               nasprotni strani, očitno, ampak vendar v nekoliko boljših razmerah. Takrat pa tiste
               razmere niso bile tako zelo prijazne. In gospod Potrč je zame predstavljal neko
               oblast, zoper katero ni bil mogoč nikakršen ugovor. Bil je predsednik socialistične
               skupščine, bil je nekaj časa na partijskih funkcijah, bil je v Beogradu in tako
               naprej. Predstavljal je dejansko tisto, od česar smo se želeli posloviti in zoper kar
               smo se upirali v koncu 80-ih let in s čimer smo potem zmagali v začetku 90-ega leta.</p>
               <p>Vrnitev gospoda Potrča na čelo neke demokratične ustave seveda pomeni nek simboličen
               dogodek, ki - moram reči - mi zbuja slabe občutke. To so bili časi, ko smo se gospoda
               Potrča bali. In na nek način, čeprav se danes gospoda Potrča ne bojim več, vendar
               mislim, da v mnogih državljanih vzbuja tisti strah, ki je bil povezan z diktaturo, ki
               je bil povezan z enopartijskim sistemom, s tistim, kar smo pač doživljali, kot
               rečeno, konec 80. let, pa tudi vsa 70. leta, ko je bil gospod Potrč eden glavnih
               partijskih akterjev v Sloveniji in Jugoslaviji. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želite besedo, gospod Lenko? <stage xml:id="Izredna-50-2004-09-01.stage37">(Ne.)</stage> Dr. Bernik, želite besedo?
               Izvolite.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Hvala lepa, gospa predsedujoča. Gospod Sok je že povedal, kakšno je stališče naše
               stranke. Sam pa imam še neko drugo pripombo, ki bi jo rad dal, in to je naslednje.
               Slišal sem, da je bil gospod kandidat v prejšnjem režimu zelo pomemben in je kasneje
               tudi precej sodeloval, menda je bil edini človek v parlamentu, ki je vse prebral – ne
               vem zdaj, ali je to dobro ali slabo. Vendar pa me je ena stvar zelo presenetila.
               Takrat je prišlo do konflikta interesov v ustavni komisiji, o katerem sem že večkrat
               govoril, da so isti specialisti, ki so svetovali vladi, kako napisati predlog
               sprememb ustave, potem prišli k nam in nam svetovali, kako komentirati njihovo lastno
               delo. In od takrat do danes nisem mogel dobiti pravnika, in bi pričakoval, da se bo
               eminentni pravnik, kot je ta gospod,postavil na stališče in povedal, da je bil to
               čisto navaden konflikt interesov. In torej to še zmeraj visi nad to ustavno komisijo,
               ni bilo nikdar rešeno, in bi rad vedel, če bi se on hotel tega prijeti, če bi bil
               predsednik. Poleg tega, če je predsednik,je pa malo težko, bilo bi težko tudi za
               njega, kajti ni konsenza. In on ni človek, ki združuje, temveč razdružuje. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Petan, želite besedo? <stage xml:id="Izredna-50-2004-09-01.stage38">(Ne.)</stage> Dr. Bajuk? <stage xml:id="Izredna-50-2004-09-01.stage39">(Ne.)</stage> Gospoda Tanka tudi
               ni. Gospod Kelemina, imate besedo, izvolite.</p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Hvala lepa. Spoštovani! No, zdaj pri tem imenovanju novega predstavnika v ustavno
               komisijo ni niti toliko pomembno, ali bo gospod Potrč samo član te komisije, ker bo
               tako ali tako na vse načine poskušal vplivati na to, da bi se sprejemale takšne
               odločitve, ki bi bile čim bolj povšeči njemu in njegovim prijateljem, pa čim manj
               ljudstvu kot celoti. Kajti, če se dobro spomnimo nazaj, se je gospod Potrč zelo
               veliko angažiral pri tem, da se določene ustavne spremembe zdaj niso sprejele, ki so
               bile izredno pozitivno naravnane in pomembne za slovensko državo, da ne govorim o
               tem, da rad ne spoštuje, posebno rad ne spoštuje odločb ustavnega sodišča, če so
               napisane tako, kot njemu in njegovi opciji ne odgovarja. Spomnimo se samo referenduma
               o občinskem volilnem sistemu, kjer je absolutno povozil odločbo ustavnega sodišča in
               so se sprejele drugačne odločitve. Ne spoštuje referendumskih odločitev drugih, ki so
               bile sprejete, in je proti tej ustavni določbi, celo nasprotno, spremenil bi rad
               določbe glede referendumskega odločanja<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Kelemina, žal vas moram opozoriti, ker prekoračujemo - že zdavnaj, ja.</p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Se opravičujem, nisem slišal tega zvonjenja, ker tako ali tako nekaj ves čas zvoni.
               Skratka, se opravičujem, ampak skratka, jaz tega predloga prav gotovo ne morem
               podpreti.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlagatelj, izvolite, gospod Potrč.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Jaz sem vesel te razprave in tudi hvaležen za mnenja, ki ste jih dali.
               Rad bi pa povedal naslednje, kar zadeva ocene pisateljske ustave, je v imenu takratne
               skupščine na zboru bil doktor Tone Jerovšek. To je resnica, mene tam ni bilo in o tem
               nisem govoril. To je eno dejstvo.</p>
               <p>Drugo dejstvo je, prav bi bilo, da bi se spomnili časa v letu 1989, 27. septembra in
               sprejemanja slovenske ustave. Preberite si tiste časnike in izjave vas, predstavnikov
               takratne opozicije o tem, kaj je bilo doseženo. Vsi v en glas smo rekli, da je to
               pomemben dosežek za utrditev položaja Slovenije, za možnost osamosvojitve in
               odcepitve in za demokracijo in drugačen pravni in politični sistem v Sloveniji. Jaz
               sem takrat vodil ustavno komisijo in skupščino. Danes se da ta dejstva potvarjati,
               samo to je bila takrat skupna ocena v en glas vseh. Da ne govorim tudi tujih
               časnikov! Tudi tuji časniki so o tem pisali in celo se bali, da bo prišlo do
               intervencije v Sloveniji.</p>
               <p>Tretje pa, česar sem posebej vesel, vsak ima pravico biti za in proti, ampak
               argumentacija, ki nekomu, ki je poslanec in poslanec štirikrat izvoljen, enako kot
               vsi vi, ne daje enakih pravic, je pač slika vašega pojmovanja demokracije. Hvala.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zaključujem razpravo. Prešli bomo na odločanje o predlogu sklepa o
               spremembi odloka o ustanovitvi ustavne komisije državnega zbora Republike Slovenije.
               Obrazložitev glasu, lepo prosim, če lahko malo podržite roke, Kangler, Lavrinc, v
               redu hvala. Aha, spet kar nekaj <gap n="..."/> <stage xml:id="Izredna-50-2004-09-01.stage40">/Oglašanje iz klopi./</stage> Napoved česa? Proceduralni
               predlog, gospod Drobnič, izvolite. Se opravičujem, gospod Cukjati, potem gospod
               Drobnič. Prej je gospod Cukjati dvignil roko, se opravičujem. Gospod Cukjati,
               izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala lepa. Menimo, da gre za tako netaktno potezo in tako, bi rekel, demokratično
               neposrečeno kandidaturo, da pri tem glasovanju in pri sodelovanju za tako rešitev pri
               tako pomembnem vprašanju, kot je predsednik ustavne komisije, ne bomo sodelovali.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite!</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Že poslanec, kolega Sok je navedel argumente, zakaj se v Novi Sloveniji ne strinjamo
               s takšnim predlogom. Ustavne spremembe se vendar sprejemajo z dvotretjinsko večino in
               zato mora takšno telo voditi oseba, ki združuje, tista, ki povezuje in ki lahko
               zagotavlja določen konsenz.</p>
               <p>Ta predlog ni - to je problematičen predlog. S tem se nakazuje možnost ustavnega
               relativizna, kar smo v zadnjem času doživeli. Naša slovenska ustava ima zelo majhno
               težo, zato ker ste jo s temi atakami, s temi napadi v zadnjem času zvodeneli. Ponovno
               je takšno odločanje, na katerega ne moremo pristati. Zato poslanska skupina ne bo
               sodelovala pri tem dejanju in zato bo v skladu s poslovnikom obstruirala
               glasovanje</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Državni zbor, torej obveščam, da bomo opravili glasovanje potem, ko bomo
               slišali obrazložitve glasov. Dve poslanski skupini, torej poslanski skupini Slovenske
               demokratske stranke in Nove Slovenije sta najavili v skladu s poslovnikom državnega
               zbora obstrukcijo. K besedi za obrazložitev glasu vabim gospoda Kanglerja. Izvolite.
           </p>
            </sp>
            <sp who="SDZ3:KanglerFranc">

               <speaker>FRANC KANGLER:</speaker>

               <p>Hvala za besedo. Ne bom, predsedujoča, obrazložil svojega glasu bi pa prav tako v
               imenu poslanske skupine Slovenske ljudske stranke napovedal obstrukcijo pri tem
               glasovanju iz naslednjih razlogov.</p>
               <p>V poslanski skupini Slovenske ljudske stranke obžalujemo, da v tem zadnjem mesecu dni
               ni obveljala parlamentarna praksa dosedanjega dela v parlamentu, namreč, do sedaj so
               bili vsi predsedniki parlamenta tudi istočasno predsedniki ustavnih komisij. Ne
               vidimo razlogov in ne vemo razloga, zakaj, kljub temu da je dosedanji predsednik
               državnega zbora Franc Feri Horvat dobil kar veliko podporo v državnem zboru, da za ta
               mesec dni, ki je ostal do konca tega mandata, tudi ne bi bil predlagal s strani
               predlagatelja za to funkcijo. Mislim, da gre za nenačelno delovanje in da bi moral
               državni zbor znotraj poslanskih skupin doseči kompromis o človeku, ki bi bil na čelu
               ustavne komisije in gre predvsem, kot so nekateri tudi danes dejali, za simbolično
               odločitev predlagatelja in tudi verjetno za ta organ, kot je državni zbor. Zato v
               imenu poslanske skupine Slovenske ljudske stranke pri tej točki napovedujem
               obstrukcijo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Torej, v skladu s poslovnikom ugotavljam tudi, da je poslanska skupina
               Slovenske ljudske stranke napovedala obstrukcijo, čeprav je gospod Kangler prej
               želel, da ga napišem, da bo želel obrazložiti svoj glas. Torej, obrazložitev glasu.
               Gospod Lavrinc, izvolite.</p>
            </sp>
            <sp who="SDZ3:LavrincMaksimilijan">

               <speaker>MAKSIMILJAN LAVRINC:</speaker>

               <p>Najprej bi rekel tole, da je vse skupaj bolj podobno tistemu boju za oslovo senco,
               kot pa neki resni diskusiji. Navsezadnje vemo, da se naš mandat hudo hitro izteka. In
               razen seveda če nam bo opozicija zakurila še kakšno sejo, je tole več ali manj zadnja
               prilika, da smo si sploh povedali, kar si eden o drugem mislimo.</p>
               <p>Drugo, bom rekel, da jih razumem, da povedo to, kar mislijo o nekom. Imajo to vso
               pravico. In imajo tudi pravico narediti, kar so naredili. Mi smo tudi tako rekli o
               našem bivšem strankarskem kolegu, o Dimitriju Ruplu, ki ga, bom rekel, na nek način
               pomilujem, saj ga Janša uporablja za vse najbolj umazane posle zadnje čase. Tako se
               mi kot nekdanji intelektualec, udarna pest, da tako rečem, novih demokratičnih sil
               res smili, pa takšne neumnosti počenja.</p>
               <p>Drugo, kolega Cukjati je lagal, ko je govoril, da je kolega Potrč ravnal v nasprotju
               z ustavo Republike Slovenije. Jaz ne bom bral vsega kolegu Cukjatiju. Je odločba z
               dne 20.4.2004 ustavnega sodišča, odločba, ki so jo podpisali vsi sodniki, ustavni
               sodniki, sigurno znana. In v njej, če preberem samo ta delček, ustavno sodišče ne
               izključuje te možnosti, da bi, denimo, državni zbor ali pa pred njim že predsednik
               državnega zbora ugotovil namere pobudnikov in zadržal zadevo. Skratka, povsem se
               zavedajo, kaj počno, ampak jaz bi rekel takole: odpustite jim, saj ne vedo, kaj
               delajo. To je prvo.</p>
               <p>Drugo, pa še nekaj bom rekel. Nikogar med njimi nisem videl, da bi takrat z nama,
               torej skupaj z nama, in še mnogimi tukaj med vami verjetno, pel slovensko himno prvič
               v tem prostoru. In za hec bi naredil test, naj povedo, kdaj se je prvič pela. Leta
               1989.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Kremžar. Izvolite.</p>
            </sp>
            <sp who="SDZ3:KremžarLeopold">

               <speaker>LEOPOLD (LEO) KREMŽAR:</speaker>

               <p>Sam bom predlog, tako kot je podan, podprl. In moram reči, da pri polni zavesti, ker
               se mi zdi, da je predlog za gospoda Potrča dober predlog. Ne bom ponavljal v kolikih
               ustavnih komisijah je sodeloval, ker sam tudi sodelujem v tem mandatu, lahko
               ugotovim, koliko je prispeval in koliko tudi obvladuje snov, o kateri se pogovarjamo.
               Zato seveda bom z veseljem ta predlog podprl.</p>
               <p>Žalosti me pa, da vendar nekateri ljudje nikakor ne morejo pozabiti na to, da bi
               vendar si želeli lustracijo. In sedaj smo bili priča lustracijski uri, pa ne na srečo
               celi uri, ampak samo delčku, ker na srečo so hitro odšli. Lustracije, ker seveda je
               vse drugo pomembno, kar je v tem trenutku nepomembno, kot tisto, kar je zares
               pomembno. Žalostno je poslušati takšne besede, ampak mogoče je dobro, da jih slišimo,
               mogoče je dobro, da se to javno in naglas pove.</p>
               <p>Jaz lažje govorim tudi, ker nisem iz te stranke, iz katere prihaja kolega Potrč.
               Kolega Potrč je ves čas nekako v tej stranki ali v nadaljevanji neke stranke ali
               kakorkoli hočete. Seveda nekateri kolegi, ki pa so imeli veliko povedati čez to, pa
               jim bo počasi že zmanjkalo strank, kolikokrat so pač prestopali, kar je normalno,
               legitimno in lahko. Naj kar nadaljujejo, še nekaj jih je, menda, kjer še niso bili.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Črnugelj, izvolite.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa. Vsekakor bom z veseljem in z veliko optimizima podprla kandidaturo
               kolega Mirana Potrča za predsednika ustavne komisije. Mislim, razlogov je zelo
               veliko, ne bi rada naštevala - v zadnjih minulih štirih letih sem ga spoznala in
               lahko rečem, da je krasen kolega, energičen, iskriv sogovornik, da je z njim užitek
               se pogovarjati, debatirati, tudi kontrirati, zaradi tega, ker vedno išče optimalne
               argumente, tudi zna od nasprotnika dobiti optimalne odgovore in tako na nek način
               tudi sam sebi pritrditi, ali ima prav ali ne. Žalostno pa je, da sigurno, da
               opozicija najbolj svetle trenutke naše zgodovine - in sigurno je, da27. september
               1989 je zelo svetel trenutek naše zgodovine, ko smo omogočili s spremembami, da smo
               dejansko na žlahten, žameten, mehak način pristopili v svobodno, suvereno državo -
               zna na tako grd, nizkoten in umazan način popljuvati. In če je to smoter in smisel
               dialoga, ki ga vodimo v parlamentu, da nenehno vse naše najboljše, najlepše poteze,
               pa tudi najbolj žlahtne ljudi popljuvamo - mislim, da to ni v redu. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Anderlič, izvolite. Potem gospod Barovič in gospa Darja Lavtižar
               Bebler.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>V poslanski skupini Liberalne demokracije k tej točki nismo najavili časa za
               razpravo, ker smo mislili, da gre za tako rekoč rutinsko zadevo, za opravilo, ki ga
               je potrebno opraviti, da bi zadostili tistim stvarem, ki jih parlament pač počne.</p>
               <p>Demokracija je seveda naporna zadeva in je potrebno poslušati tudi tisto, kar smo
               mislili, da je po naše drugače, da so volitve pred 12-imi oziroma 14-imi leti, pa
               pred 12-imi in tako naprej, utrdile kot neko pravilo, kot nekaj, kar je v demokraciji
               normalno; da tisti, ki je šel skozi te volitve, ki je dobil zaupanje državljanov, je
               bil izvoljen na demokratičen način in seveda je s tem tudi odpravljena kakršnakoli
               pomisel na lustracijo, na šikaniranje zaradi aktivnosti posameznikov pred letom 1990,
               torej političnih aktivnosti. In seveda, ker je normalno, da dr. Bernik čisto pri
               vsaki točki - nikoli torej ne pozabi povedati, pri vsaki točki to pove, kako je
               potrebno vse tisto, kar je bilo pred letom 1990 pospraviti, torej ljudi, ki so
               delali, najsibo v politiki, tudi v pravosodju, tudi še kje drugje, je očitno to tudi
               danes bila prilika, da se pove. Sam take metode zavračam in verjamem, daslej ko prej
               bomo vsi skupaj ugotovili, da živimo v demokraciji in da tisti <stage xml:id="Izredna-50-2004-09-01.stage41">/opozorilni znak za
               konec/</stage>, ki so v tem parlamentu - ne prvič, ampak že večkrat, da lahko to zaupanje
               dobijo tudi s strani tistih, ki se mogoče ne strinjamo ali pa se ne strinjajo z
               nekaterimi stvarmi. <stage xml:id="Izredna-50-2004-09-01.stage42">(Saj je bilo tri minute za poslansko skupino, ampak je gospa...)</stage>
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Barovič, izvolite.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala, gospa podpredsednica. No, mislim, da bodimo fer – zdaj tudi vi niste ravnali
               korektno, ker mislim, da smo pri obrazložitvi glasu. Gospa podpredsednica, vam
               govorim. Pravim, da ocenjujem, da niste ravnali korektno, ker smo zdaj pri
               obrazložitvi glasu in ne pri ocenjevanju dejanja, ki sta ga naredili dve tretjini
               opozicije – fer, pošteno. Mi nismo naredili obstrukcije in ni treba – zdaj, če nekdo
               pravi: da, gospod Potrč - prav, naj reče <q>"da"</q> pri obrazložitvi; kdor pravi <q>"ne"</q>, pač
               ne.</p>
               <p>V Slovenski nacionalni stranki ocenjujemo, da če lahko državni zbor dela brez enega
               podpredsednika, bi lahko tudi ustavna komisija delala s podpredsednikom – fer in
               pošteno. Če je mnenje in predlog takšen, prav. Mi bomo predlogu nasprotovali, ne bomo
               se pa zato umaknili. In to je obrazložitev glasu. Zato pravim, politika je pač
               politika, vsak ima pravico do svojega mnenja. Sam gospoda Potrča pri njegovem delu,
               ker je bil zelo vezan na Zasavje, sicer spoštujem, ocenjujem pa, da ni prav, da bi
               lahko, razen če bi se res kaj zgodilo, bil tudi podpredsednik v tem času do novih
               volitev na mestu predsednika. Zato bomo v Slovenski nacionalni stranki predlogu
               nasprotovali. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Bebler, izvolite.</p>
            </sp>
            <sp who="SDZ3:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa, gospa podpredsednica. Spoštovani kolegi! Nimam nikakršnega pomisleka, da
               ne bi podprla kandidature gospoda Mirana Potrča. Z njim sem sodelovala v tem
               parlamentu že v številnih ustavnih komisijah in če kdo, je on tisti, za katerega
               lahko trdim, da je zelo podkovan v ustavni materiji, za razliko od nekaterih drugih,
               ki so sodelovaliv prejšnjih ustavnih komisijah ali pa jim celo predsedovali in z
               njimi je pač bilo težko in naporno sodelovati, ker nekateri od njih niso bili prav
               dobro podkovani v ustavni materiji. Zatorej podpiram to kandidaturo. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Diaci, izvolite.</p>
            </sp>
            <sp who="SDZ3:DiaciMarko">

               <speaker>MAG. MARKO DIACI:</speaker>

               <p>Hvala za besedo. No, mislim, da kljub temu, da je čas volitev, je treba biti
               korekten, korekten do svojih političnih nasprotnikov, kajti to niso sovražniki. Prav
               tako mislim, da določenim poslanskim skupinam v tem parlamentu pripadajo določena
               mesta. Tako kot poslanski skupini SDS pripada mesto enega podpredsednika, tako
               Združeni listi pripada to mesto. Mi smo podprli tako Dimitrija Rupla za
               podpredsednika, kakor bomo tudi zdaj podprli gospoda Potrča, ker to mesto pač pripada
               Združeni listi. Prav tako pa menim, da je gospod Potrč kot strokovnjak na tem
               področju zelo primerna oseba. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Potrata, izvolite.</p>
            </sp>
            <sp who="SDZ3:PotrataMajda">

               <speaker>MAG. MAJDA POTRATA:</speaker>

               <p>Hvala. Ne bom govorila o strokovnih referencah kolege Potrča za predsedniško mesto
               ustavne komisije, ker je to povedal moj poslanski kolega Samo Bevk, bi pa rada ob
               koncu svojega mandata v tem državnem zboru povedala rada tole.</p>
               <p>Nekateri v tem državnem zboru in v tej državi bi radi bili nacionalni junaki. Za
               junaka mora biti človek harmonična oseba. Harmonična oseba pa ni sovražna do ljudi
               okrog sebe in harmonična oseba tudi zbere pogum, da reče <q>"ne"</q> takrat, kadar je treba
               ta <q>"ne"</q> tudi z glasovanjem povedati in se glasovanju ne umakne. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo torej obrazložitve glasov, lahko preidemo na odločanje, in
               sicer odločali bomo o predlogu sklepa o spremembi odloka o ustanovitvi ustavne
               komisije Državnega Zbora Republike Slovenije. Glasujemo. Navzočih nas je 47, za je
               glasovalo 45, proti 2.</p>
               <p><stage xml:id="Izredna-50-2004-09-01.stage43">(Za je glasovalo 45.)</stage> <stage xml:id="Izredna-50-2004-09-01.stage44">(Proti 2.)</stage></p>
               <p>Ugotavljam, da je zbor predlagani sklep sprejel. S tem zaključujem to točko dnevnega
               reda. Iskreno čestitam novemu predsedniku ustavne komisije, gospodu Potrču.
               <stage xml:id="Izredna-50-2004-09-01.stage45">/Aplavz./</stage></p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA SKLEPA O SOGLASJU K
                  PREDLOGU POSLOVNIKA KOMISIJE ZA PREPREČEVANJE KORUPCIJE.</title> Gradivo je v
               obravnavo zboru predložila komisija za preprečevanje korupcije. K besedi vabim
               predstavnika komisije za dopolnilno obrazložitev, in sicer predsednika komisije,
               gospoda Draga Kosa.</p>
            </sp>
            <sp who="SDZ3:KosDrago">

               <speaker>DRAGO KOS:</speaker>

               <p>Hvala lepa, gospa predsedujoča. Spoštovane poslanke in spoštovani poslanci. Ko je bil
               sprejet zakon o preprečevanju korupcije meseca decembra, smo bili vsi skupaj
               prepričani, da bo organ, ki ga je vzpostavil ta zakon, da bo komisija za
               preprečevanje korupcije začela hitro z delom. Zaradi težav, ki jih je imela sodna
               veja oblasti z iskanjem svojega predstavnika, ki ste ga imenovali šele konec meseca
               julija, se je vsa stvar malo zavlekla, ampak bodoča komisija je po najkrajšem možnem
               času pripravila predlog poslovnika, ki je danes pred vami.</p>
               <p>Po zakonu mora državni zbor dati prehodno soglasje na tekst poslovnika, nato ga bo
               sprejela še komisija, s čimer seveda ne bo težav, saj smo ga mi pripravljali in potem
               pa bo komisija pričela z delom. Tako da današnje dejanje ni pomembno samo zaradi
               tega, ker se sprejema akt, ki bo uredil pravila za delo komisije, ampak tudi zaradi
               tega, ker bo komisija šele potem lahko začela z delom.</p>
               <p>Ko je bil sprejet predpis, zakon o preprečevanju korupcije z organizacijo in
               umestitvijo komisije, je Republika Slovenija postala ena od prvih držav, ki je
               centralizirano in poenoteno uredila spremljanje premoženjskega stanja funkcionarjev,
               vseh funkcionarjev države in tudi spremljanje konfliktov interesov. Postala je eden
               od prvih držav, ki je uvedla tako imenovane načrte integritete, ki so celo avtorsko
               zaščiteni v eni od držav Evropske unije, in dobili smo organ, ki je odgovoren za
               izvedbo prve nacionalne protikorupcijske strategije v tej državi. Kljub temu da gre
               za poslovnik, je to torej dokument izrazito pravne, formalne narave. Ko smo mi
               poskušali v njega graditi čim več elementov, ki bi pokazali, da se zavedamo, da to ni
               samo neodvisen organ, ki je postavljen zelo visoko v hierarhiji državni organov,
               ampak tudi organ, ki bo moral dajati zgled z visoko stopnjo zakonitosti, strokovnosti
               in integritete, poštenosti po domače. Zaradi tega smo sami zase predvideli najstrožja
               možna pravila glede rokov, ki jih moramo spoštovati pri opravljanju svojih nalog.
               Zaposleni v komisiji ne bodo za razliko tudi od drugih funkcionarjev in javnih
               uslužbencev v drugih državnih organih Republike Slovenije, smeli sprejeti nobenih
               daril, razen priložnostnih značk, zastavic in podobnega. Posebej stroga pravila smo
               določili za varstvo osebnih in drugih občutljivih podatkov. In vse kršitve veljavnih
               pravil se bodo obravnavale v ustreznih postopkih.</p>
               <p>Zavedamo se namreč, da za nadziranje integritete državnih organov Republike
               Slovenije in vseh najpomembnejših ljudi v njih, to je pa šest tisoč petsto
               funkcionarjev, niso dovolj samo zakonska pooblastila, za njimi mora stati tudi ugled
               organa in vsakega posameznika v njem. Poleg določb, ki tehnično urejajo način dela
               komisije kot kolektivnega organa, pri čemer smo, recimo, peljali tudi institut
               obvezne izločitve iz postopkov, da bi tako zagotovili potrebno objektivnost, smo
               veliko pozornosti namenili tudi transparentnosti in javnosti dela komisije. Na seje
               komisije bomo vabili ne samo predstavnike medijev, ampak tudi predstavnike civilne
               družbe, za nekatere primere pa je v poslovniku že kar vnaprej določeno obvezno
               obveščanje javnosti. Posebej pozorno smo zaradi očitkov, ki so se do sedaj večkrat
               slišali, uredili postopke spremljanja premoženjskega stanja funkcionarjev in postopke
               za primere kršitev, ki so zdaj po našem mnenju res takšni, da bo to organ z zobmi, ki
               bo uspešno preprečeval v dejanske, pa tudi grozeče ekscese in odstopanja od jasnih
               zakonskih norm na tem področju. Iz določil poslovnika boste lahko razbrali tudi, da
               je hiša, v kateri se nahajamo danes, predvidena kot zelo pomemben sogovornik
               komisije, predvsem kot njen nadzornik in tudi kot njen pomočnik. Zato bo državni zbor
               tudi redno obveščen o vseh državnih organih, ki svojih nalog na področju
               preprečevanja in odpravljanja korupcije ne bodo vzeli zadosti resno, pa tudi o drugih
               težavah, s katerimi se bo srečevala komisija.</p>
               <p>Za konec kratke predstavitve bi rad poudaril še naslednje. Poslovnik jasno sledi
               duhu zakona, po katerem komisija nima pristojnih pooblastil za preiskavo konkretnih
               sumov korupcije. Vendar iz poslovnika ravno tako in še bolj jasno sledi, da bo poleg
               vseh drugih nalog komisija tudi institucija, ki bo storila vse, da bodo organi, ki so
               sicer pooblaščeni, odgovorni in plačani za takšne preiskave, svoje delo opravljali
               maksimalno zakonito, strokovno in korektno. To nam samim seveda ne bo uspelo. Če nam
               bo to uspelo zvašo pomočjo, spoštovane poslanke in poslanci, bomo naredili odločen
               korak v smeri najbolj čistih in poštenih držav Evropske unije. Z drugimi se lahko
               merimo brez težav že sedaj in se bomo kaj kmalu tudi na tem področju začeli
               primerjati z njimi. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gradivo je obravnaval odbor za notranjo politiko kot matično delovno
               telo. Prosim predsednika odbora, gospoda Maksimiljana Lavrinca, da predstavi
               poročilo. Gospod Lavrinc, izvolite.</p>
            </sp>
            <sp who="SDZ3:LavrincMaksimilijan">

               <speaker>MAKSIMILJAN LAVRINC:</speaker>

               <p>Hvala lepa, gospa podpredsednica, pa tudi čisto nič ne bom zameril, če ime
               skrajšate. Skoraj bolj všeč mi je, če me kličejo samo Maks.</p>
               <p>Poročilo, ki je pred vami, je kratko, zato se mi zdi, da bi bilo pravzaprav na nek
               način zapravljanje časa, če ponavljam navedbe iz prvega dela poročila, kjer govori
               poročilo o tem, kako je predsednik komisije, gospod Kos, razložil vsebino tega
               poslovnika. Poudarjeno je bilo seveda, da je to tehnični akt, ki naj bi preciziral
               določila samega zakona. Predstavnica zakonodajno-pravne službe je povedala, da so po
               prvotno vloženem besedilu sedli skupaj in na podlagi njihovega mnenja ugotovili, da
               takšno besedilo, kot ste ga oziroma kot smo ga člani odbora dobili s sklicem, ne bi
               bilo primerno, saj je do te mere nadgrajevalo sam zakon, da bi bila seveda velika
               verjetnost v primeru ustavnega spora, da bi takšna določila padla. Torej predvsem
               zaradi tega smo bili seveda veseli, da je predstavnica zakonodajnopravne službe
               razložila, da na sedanje besedilo, to je besedilo, ki je pred vami, nima pripomb.</p>
               <p>No, v sami razpravi pa je bilo dano nekaj poudarkov. Predvsem iz vrst opozicije je
               bilo izraženo mnenje, da od vsega začetka pravzaprav na nek način nasprotujejo
               tovrstnemu konceptu preprečevanja korupcije. Na drugi strani pa je bilo s strani
               drugih poslank in poslancev povedano to, da obstajajo nevarnosti zlorab podatkov, do
               katerih člani komisije prihajajo. In seveda zato je vredno opraviti razmislek in
               praksa seveda bo pokazala, kaj bilo mogoče še narediti za to, da bi člani komisije
               imeli kar najvišjo stopnjo zaupanja v vsej državi.</p>
               <p>Vsekakor pa smo po tej diskusiji bili mnenja, da je dobro to, da bo komisija lahko
               začela z delom, da je poslovnik sam takšen, da bo to omogočal korektno. V kolikor
               bodo v bodočnosti potrebne še kakšne korekture, se bo do njih tudi prišlo. Vendar še
               posebej za obdobje, ko bo po volitvah treba preveriti, da tako rečem, oziroma
               uskladiti ali pa uporabiti določbe zakona o preprečevanju korupcije tudi za novo
               sestavo državnega zbora, bo komisija že polnoštevilna in pa tudi kompetentna. Zato
               odbor predlaga državnemu zboru, da da soglasje k poslovniku komisije za preprečevanje
               korupcije.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sledi predstavitev stališč poslanskih skupin. Najprej nam bo stališče
               poslanske skupine Slovenske ljudske stranke predstavil gospod Franci Rokavec.
               Izvolite.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za besedo. Lep pozdrav poslankam in poslancem, predsedniku komisije.</p>
               <p>Po mnenju poslanske skupine Slovenske ljudske stranke je treba predlagani poslovnik
               ponovno pretehtati in ga ne kaže sprejeti. Nikakor ni jasno, čemu služijo oziroma
               želijo predlagatelji tovrstno tematiko vključiti v predvolilno dogajanje. Seveda
               podpiramo vse pripombe zakonodajno-pravne službe in seveda hkrati s tem navajamo tudi
               svoje pripombe.</p>
               <p>Predvsem smo ogorčeni nad predlogom 46. člena poslovnika omenjene komisije, ki uvaja
               obvezno poligrafsko testiranje zaposlenih v komisiji, ki kaže na mentalno raven
               predlagatelju takšnih določb.</p>
               <p>Posebno zaskrbljujoča je tudi obrazložitev te metode preverjanja zaposlenih, ki naj
               bi postala zgled drugim organizacijam. Ravno takšna podrobnost kaže na resno težnjo,
               da bi komisija postala nekakšna nadpolicija. Ravno takšna podrobnost kaže na resno
               težnjo, prav imajo nekatere države, ki seveda poznajo nekatere takšne ustanove, da
               prepovedujejo zaposlovanje bivšim državnim uslužbencem v protikorupcijski komisiji
               vsaj tri leta po prenehanju zaposlitve v državnih organih, na primer Avstralija. Tudi
               sami se pridružujemo takšnemu mnenju in mislimo, da gre za poskus grobe kršitve
               človekovih pravic. Po našem mnenju je treba takšno prakso najodločnejše obsoditi,
               tudi če je v kakšnih drugih okoljih prinesla dobre rezultate. Protikorupcijska
               komisija nikakor nima nikakršnih pooblastil, ki jih ne bi imeli drugi državni in
               pravosodni organi. Če pa predlagatelji želijo ustvariti nekaj takšnega, jim je to
               treba pravočasno preprečiti.</p>
               <p>Kot smo predlagali že v postopku sprejemanja zakona, pogrešamo bolj natančne in
               zavezujoče določbe o sodelovanju civilne družbe v delu protikorupcijske komisije.
               Poslovnik zgolj omenja možnost, da komisija vabi organizacije civilne družbe oziroma
               posameznike, če oceni, da bi njihovo poznavanje stvari lahko koristilo presojanju
               posamezne zadeve. Takšna določba je prešibka in ni v skladu z določbami konvencije
               Združenih narodov, ki določa obvezo državnih organov, da pri svojem delu na področju
               boja proti korupciji obvezno vključi tudi organizacije civilne družbe.</p>
               <p>Pogrešamo tudi določbe, ki se nanašajo na presojanje posameznih zadev, načine in
               možne predlagatelje presojanja pred komisijo. Če posameznik ali organizacija zaprosi
               komisijo za mnenje in predloži informacije ter gradivo, bi bilo nujno oblikovati
               postopek z roki, načini odločanja komisije o zadevi, da bi se lahko dobronamerne
               osebe izognile neprijetnemu vpletanju v korupcijske odnose. V nasprotnem primeru bodo
               posamezne osebe zgolj pošiljale informacije na komisijo in ne bodo imele nobenega
               zagotovila, da bodo lahko dobile uradno mnenje komisije o posamezni zadevi. Namreč,
               prva alinea 13. člena poslovnika določa, da komisija sprejema načelna mnenja o tem,
               ali določeno ravnanje ustreza definiciji korupcije iz omenjenega zakona. Po našem
               mišljenju zakon ne določa takšnih pristojnosti komisiji, ki sicer opravlja naloge, ki
               so opredeljene kot sistemsko analitične naloge in so opredeljene v 16. členu zakona.</p>
               <p>Komisija opravlja tudi koordinativne naloge, ki so opredeljene v 17. členu zakona o
               preprečevanju korupcije. Sodeluje s podobnimi organi v drugih državah in organih
               mednarodnih integracij ter mednarodnimi nevladnimi organizacijami s področja
               preprečevanja korupcije. V 18. členu opredeljuje tudi svetovalno-izobraževalne naloge
               komisije. Res pa je, da drugi odstavek 30. člena poslovnika določa: <q>»Mnenja komisije
               iz prve alinee nimajo pravnih ali materialnih posledic.«</q> Vendar smo prepričani, da
               temu ni tako. Nemogoče bo preprečiti posledice mnenja komisije za nekega posameznika
               ali organizacijo, katere ravnanje bo predmet sprejemanja načelnega mnenja komisije,
               ali ustreza definiciji korupcije iz zakona o preprečevanju korupcije. Pri tem pa
               ostaja postopek pred komisijo pravno povsem nedodelan in ne omogoča pravičnega
               postopka. Lahko si predstavljamo, kakšne bodo posledice za osebe, katerih ravnanje bo
               komisija opredelila kot koruptivno. Niti zakon o preprečevanju korupcije niti
               poslovnik ne predvidevata možnosti pritožbe. V takšnem primeru gre gotovo za močno
               nevarnost kršenja človekovih pravic. Ravno pri delu dosedanjega urada smo bili priče
               podobnemu ravnanju njegovih predstavnikov, ki so prek medijev posameznike oziroma
               njihova ravnanja označevali kot koruptivna, potem pa se je pred sodiščem izkazalo, da
               temu ni tako. Takšno početje je treba preprečiti, saj izjava državnega organa, da je
               neko dejanje koruptivno oziroma da ustrezna definiciji korupcije, ki je opredeljena v
               nekem zakonu, pomeni izrek moralne obsodbe, ki bo vsekakor imela pravne, pa tudi
               materialne posledice. Takšnim mnenjem bodo zagotovo sledile tožbe pri pristojnih
               sodiščih in povzročitev nepopravljivih krivic.</p>
               <p>Kot sem že omenil, bi za izvajanje takšnih pristojnosti morali spremeniti zakon o
               preprečevanju korupcije, v poslovniku opredeliti celo poglavje o postopku odločanja
               komisije, ki bi moralo vsebovati naslednje določbe: opredelitev možnih pobudnikov
               odločanja, postopek odločanja komisije, vrsto odločitev, ki jih sprejema komisija,
               zaščito predlagateljev za presojo pred komisijoo posamičnih zadevah, roke za
               odločanje komisije, način objave odločitev komisije, način obrambe, pritožbeni
               postopek, pritožbene ustanove oziroma sodno varstvo.</p>
               <p>V Slovenski ljudski stranki se zavzemamo za čim hitrejši začetek delovanja komisije,
               vendar smo prepričani, da morajo biti pravni predpisi, ki urejajo njeno delovanje,
               brez najmanjše sence nezakonitosti. Njeno delovanje bo močno posegalo v pravice
               posameznikov in organizacij, zato bi njen napačen začetek oziroma ponavljanje napak
               iz dosedanjega dela urada za preprečevanje korupcije predstavljalo hud udarec boju
               proti korupciji, ki je po našem mnenju vedno hujši problem na Slovenskem. Naše mnenje
               temelji na domačih in tudi mednarodnih raziskavah, ki nas še vedno uvrščajo med
               sorazmerno čiste države vendar skrbi trend naraščanja korupcije, še posebej, ker
               postaja vedno večja ovira gospodarskega razvoja. Prepričani smo, da vlada ne stori
               dovolj, da bi odpravila pojave korupcije, klientelizma in nepotizma. Res je, da smo v
               državnem zboru v zadnjem času kar nekajkrat obravnavali tovrstne pojave in da
               velikokrat poslušamo očitke o zlorabah le-teh.</p>
               <p>Raziskave o zaznavah korupcije kažejo, da je ujetost gospodarstva in nadzornih
               ustanov tržnega gospodarstva do vlade in vladajočih političnih strank še vedno
               velika. Podjetja se še vedno poslužujejo podkupovanja v odnosih z državami tudi v
               Sloveniji, kar jasno kaže, da se tudi Slovenija ni lotila tega problema zadostno in
               celovito. Zadnje poročilo svetovne banke namreč kaže rahlo povišanje te zaznave v
               primerjavi s prejšnjimi merjenji. Raziskava kaže, da so najbolj ogrožena manjša in
               novoustanovljena podjetja, ki morajo pogosteje plačevati podkupnine v večjem obsegu v
               primerjavi z velikimi podjetji in tistimi v državni lasti.</p>
               <p>Raziskava tudi jasno dokazuje, da korupcija, še posebno v ujetosti podjetij do
               države, ogroža poslovanje podjetij in stanje v Sloveniji se slabša, kar vedno bolj
               zaznava tudi javnost. S takšno popotnico bo Slovenija le težko uresničevala
               zastavljene razvojne strategije, ki vse temeljijo na visokem razvojnem konsenzu, brez
               politično privilegiranih in brez posameznikov, ki bodo morali plačevati več, da bodo
               lahko preživeli.</p>
               <p>Prepričani smo, da so razprave o korupciji še vedno potrebne in da bo treba tudi na
               novo vrednotiti obdobje tranzicije s poudarkom na pojavih korupcije, razvojnih
               zmožnostih privatiziranih podjetij.</p>
               <p>Najpomembnejša ugotovitev omenjene raziskave za Slovenijo je torej, da naraščajo
               primeri korupcije v poslovnem svetu in da gre očitno za znak, da se splošna
               protikorupcijska klima slabša in ne boljša.</p>
               <p>Naša ocena je, da predlagani poslovnik ne daje dobre podlage za delo komisije in da
               je potrebno vse naštete predloge uvrstiti v poslovnik, ga ponovno obravnavati na seji
               državnega zbora in sprejeti da bo omogočil kvalitetno delo</p>
               <p>Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dovolite samo za opozorilo ostalim, tudi zaradi tega, ker vaše stališče
               je šlo na poslovnik, kateremu danes ne bojmo dajali soglasja.</p>
               <p>Komisija je vložila prvi izvod poslovnika 19.8., zakonodajno-pravna služba državnega
               zbora je pripravila opozorila in komisija je na podlagi opozoril z dne 30.8. vložila
               poslovnik, ki ne vsebuje več določil o poligrafih in tako naprej. Tako. Ker ste vi
               citirali 46. člen in poligraf, sem seveda ocenila, da govorite o poslovniku, ki ni
               več aktualen.</p>
               <p>Torej, tudi za ostale: 30.8. je torej bil predložen poslovnik tudi matičnemu
               delovnemu telesu in to je tisti, kateremu dajemo soglasje.</p>
               <p>Izvolite, gospod Rokavec.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Gospa predsedujoča, jaz sem že uvodoma povedal, da seveda predstavljam pripombe, ki
               jih je osvojila zakonodajno-pravno služba in tudi naše pripombe na že izdelan novi
               predlog poslovnika. Samo toliko, ker ste seveda vi komentirali mojo predstavitev,
               želim, da tudi sam potem komentiram vaše ugotovitve. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Nisem komentirala. Jaz samo želim preprečiti, da še kdo ne bi slučajno pomotoma se
               opredeljeval do poslovnika, h kateremu danes ne dajemo soglasja, ker imamo nov
               poslovnik. Stališče Slovenske demokratske stranke bo predstavil gospod Rudolf Petan.
               Izvolite.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo, gospa podpredsednica. Spoštovani. Pri tematiki preprečevanja
               korupcije se je zgodilo tisto, kar smo v SDS ves čas ugotavljali in tudi opozarjali,
               zgodila se je nikoli dokončana zgodba. Vedno nekaj manjka. Komisija za preprečevanje
               korupcije pa nima vseh orodij za delo, vedno manjka <q>"kakšen zob"</q>, se pravi, je tiger
               brez vseh zob. Pa gremo lepo po vrsti.</p>
               <p>Pred skoraj letom smo obravnavali zakon, ki naj bi tako rekoč ukinil dotedanji urad
               za preprečevanje korupcije, ki je bila organ v sestavi vlade, informirali nov organ,
               to je komisijo, ki je bil kot samostojen organ, kar bi naj bila garancija
               neodvisnosti brez vmešavanja izvršilne oblasti. Slaba stran takšnega pristopa pa je,
               da je nekaj časa zaradi formiranja neoperativen. Torej, ga tako rekoč ni. Zato smo v
               SDS zagovarjali pristop da je osnova stari urad, ki ga reorganizacijo preuredimo,
               zadolžimo, da pripravi poslovnik in če je potrebno kadrovsko popolnimo, vendar je
               organ ves čas operativen. Vladajoča večina je temu nasprotovala in izglasovala
               vsebino za prekinitev dela starega urada in formiranje novega. Naslednja stopnja je
               bila kadrovska popolnitev in ker eden od udeležencev ni predlagal člana, je bila
               komisija <q>"out"</q>. Ko se je to zgodilo, pa je šele popolnjena komisija pripravila
               poslovnik, ki je pred nami, kajti brez dokumenta ni mogoče delati zares. Tisti prvi
               dokument pa je bil tako rekoč raztrgan od zakonodajno-pravne službe. V parlament je
               tudi zaradi izredne seje prišel novi dokument.</p>
               <p>In sedaj še o proceduralni zadevi. Če opozicija ne bi zahtevala izredne seje, se
               lahko vprašamo, kdaj bi lahko sprejemali, potrjevali ta poslovnik. Postavlja se
               vprašanje, do kdaj bi bili brez organa za boj proti korupciji. Ta organ, komisija
               sploh ne bi delala. Če se vrnem na prejšnjo ugotovitev, bila bi <q>"brez zob"</q>. Minil bi
               daljši čas, kokomisija sploh ne bi delala, tako rekoč je ne bi imeli. Če bi bil
               sprejet predlog Slovenske demokratske stranke o kontinuiteti dela, ne bi bilo
               praznega teka, vendar niste nas poslušali, hoteli ste svoje, delali ste po svoje in
               sedaj je, kar je. Pri tem bi se lahko spomnili Churchilla, ki je dejal, da če nekaj
               nočeš urediti, potem pa ustanoviš komisijo.</p>
               <p>In še enkrat vas želim spomniti, da smo vas v bistvu v opoziciji še enkrat več
               rešili in da ne bomo brez organa za preprečevanje korupcije. Po vaše bi trajalo vsa
               še pol leta, da bi kompletirali komisijo, ker ne bi imeli seje. V SDS smo vseskozi
               nasprotovali takemu nerodnemu in zamudnemu postopku, ki je že v osnovi tako zasnovan,
               da je neoperativen in to dolgo časa po formiranju. Zato ta predlog poslovnikane
               moremo podpreti. Po drugi strani pa se zavedamo, da je poslovnik potreben takemu
               organu, tudi če je komisija, upam, da ne bo čisto <q>"brez zob"</q>, zato v SDS tudi ne bomo
               nasprotovali in ne bomo proti, imamo pa seveda kup pomislekov in pripomb; ali
               drugačepovedano, če ste zakon sprejeli brez nas, brez da bi poslušali sedaj že
               potrjene argumente, potem stvar izpeljite do konca in brez nas. Mi se bomo vzdržali
               pri odločanju. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Združene liste socialnih demokratov bo
               predstavil gospod Miran Potrč. Izvolite.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovane gospe in gospodje. Mi vemo, da je na dnevnem redu odločitev
               državnega zbora o tem, ali daje soglasje ali ne k poslovniku za delovanje komisije za
               preprečevanje korupcije v skladu z zakonom, ki smo ga sprejeli; vemo, da govorimo o
               poslovniku z dne 30.8.2004 in sodelovali smo na matičnem delovnem telesu, na katerem
               smo ugotovili,da je na podlagi tehtnih pripomb in mnenj zakonodajno-pravne službe
               pripravljeno novo besedilo poslovnika, ki je v celoti povzelo vse pripombe, stališča
               in sugestije, ki jih je oblikovala zakonodajno-pravna služba. Torej je njen
               predstavnik na seji matičnega delovnega telesa odbora za notranjo politiko, izrecno
               povedal oziroma povedala. Da bi lahko začeli uresničevati sprejeti zakon, da bi
               dobili potrebna orodja in možnosti za uspešnejšo aktivnost v protikorupcijski borbi v
               Sloveniji, je prav, da ta poslovnik sprejmemo. Naš predlog je torej, da ga sprejmemo
               v besedilu, kakor je predložen, ker tudi druge možnosti nimamo, in da damo podlage za
               začetek dela protikorupcijske komisije.</p>
               <p>Jaz verjamem, da bo komisija za preprečevanje korupcije tudi v skladu s poročili, ki
               jih mora dajati o svojem delu državnemu zboru, lahko pravočasno in sproti ocenili,
               ali v poslovniku eventualno so pomanjkljivosti, ki otežujejo njeno delovanje, nas o
               tem obvestila in predlagala ustrezne spremembe in dopolnitve poslovnika. Vse drugo je
               seveda mogoče, vendar menim, da je, bi rekel, zelo dvolična tista poza, ki po eni
               strani govori o tem, da v Sloveniji ni pripravljenosti delovati proti korupciji, in
               ki hkrati onemogoča, da bi opredelitve, da bi se učinkovita borba proti korupciji
               začela, sprejele, stalno sproti postavljajo pod vprašaj in onemogočajo. Hvala lepa.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče Slovenske nacionalne stranke bo predstavil gospod Bogdan
               Barovič. Izvolite.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa, gospa predsedujoča. Kolegice, kolegi. Še en dokaz dobrega dela vseh nas
               ne glede na politično barvo v včerajšnjem in današnjem dnevu.</p>
               <p>Dovolite mi, da v imenu Slovenske nacionalne stranke predstavim pač še enkrat
               stališča in dejstva, ki držijo. Poudarjam, dejstva in stališča, ki držijo.</p>
               <p>Koncem lanskega leta je bil sprejet zakon o preprečevanju korupcije. V Slovenski
               nacionalni stranki smo takrat odkrito in pošteno povedali, da je, prvič, zakon pozen
               in, drugič, da je zakon pravzaprav poslovnik.</p>
               <p>Dejstvo je, da je korupcija Guliver, velikan v deželi slovenskih Liliputov. Če ne
               verjamete, vam dam dokaz, izjava gospoda Boštjana Penka: <q>"Korupcija je resen problem.
               Resnost stanja je mogoče pojasniti z vrstami korupcije, ki se pojavljajo v Sloveniji,
               odvija se namreč na visokih nivojih."</q> To so dejstva in dokazi, argumenti, o teh
               govorimo.</p>
               <p>Rekel sem komaj koncem leta 2003. V začetku letošnjega leta je bila sprejeta
               resolucija o preprečevanju korupcije. Slovenska nacionalna stranka je izrazila pri
               sprejemu resolucije negativno stališče, ampak to ni bila samo Slovenska nacionalna
               stranka - argument in dokaz.</p>
               <p>Zakonodajno-pravna služba državnega zbora Republike Slovenije je natančno proučila
               resolucijo in v osnovi jasno opozorila predlagatelja, to je vlado Republike
               Slovenije, da resolucija predstavlja zgolj akt, ki ni pravne obvezujoče narave,
               predstavlja le politične usmeritve in zakonodajno-pravna služba je predlagala, da naj
               bi resolucija dobila skupno zakonsko osnovo in moč zakonsko, se opravičujem.
               Zakonodajno-pravna služba je opozorila na cel kup nejasnosti in napak, na številna
               neskladja, na neusklajenost z zakonom o preprečevanju korupcije. Opozorila je, da je
               pojem korupcije v resoluciji drugačen drugače obravnavan kot v zakonu o preprečevanju
               korupcije. To so dejstva, argumenti. Prav tako je opozorila, da so naloge komisije,
               to je bistvo, za preprečevanje korupcije v resoluciji drugače - poudarjam drugače -
               opredeljene kot v zakonu. To so dejstva argumentirana, ki jih ima zakonodajno-pravna
               služba.</p>
               <p>Hitenje; hitrost ubija, ampak priznanje, da korupcija v Sloveniji je in da obstaja in
               da je treba zanjo nekaj narediti, ali dejansko proti korupciji ali pa so to -,
               uporabljal bom besede, ki jih je, pač, vladajoča koalicija uporabljala v preteklih
               dneh - eni izmed prefinjenih načinov volilne kampanje. Žal. Korupcijo poznamo dolgo
               časa, vse skupaj se je začelo koncem lanskega leta in sedaj je doseglo višek.</p>
               <p>Hitrost ubija. Slab zakon - slaba resolucija. Ugotovitev, ne naša, ne opozicije,
               Slovenske nacionalne stranke, ne opozicije kolegov na desni strani -
               zakonodajno-pravne službe! In kakšna je ugotovitev zakonodajno-pravne službe, in tudi
               matičnega delovnega telesa ob obravnavi poslovnika, ki mora biti?Spet hitimo.
               Ugotovitev je naslednja. Besedilo naj bi bilo nesprejemljivo. Ugotovitev: vprašanje,
               kaj sploh se lahko še stori, da bi bil poslovnik sploh sprejet? Kako slabo je
               poslovnik napisan, pa je parlamentarna zakonodajno-pravna služba opisala na
               večstraneh, in se tiče skoraj polovice členov.</p>
               <p>Konkretno argumentirano. Zakonodajno-pravna služba je opozorila, da je v poslovniku
               veliko nepravilnosti in pomanjkljivosti. Vrsta členov je nepotrebnih, ker so
               predlagane rešitve v poslovniku že tako ali tako predlagane v samem zakonu o
               preprečevanju korupcije. Sporno določilo omenja v delu, po katerem komisija sama
               določa vsebino izrazov, če ti že niso opredeljeni v veljavnih predpisih.
               Zakonodajno-pravna služba državnega zbora opozarja, da dolžnost varovanja vojaških
               ali uradnih tajnosti odveže organ, ki je to zavezo dal. Po predlogu poslovnika naj bi
               bil namreč organ to dolžan storiti. Parlamentarni pravni službi je sporen tudi člen,
               po katerem bi lahko predsednik komisije zadrževal ali zadržal veljavno odločitev
               komisije, če bi ugotovil, da bi njena izpolnitev utegnila povzročiti škodljive
               posledice.</p>
               <p>Mislim, da nihče v tej dvorani ne more oporekati mojim besedam: niti člani odbora za
               notranjo politiko, niti kolegice in kolegi v tem državnem zboru. Veste, težko je biti
               v opoziciji, kot je Slovenska nacionalna stranka, ki pravi, da korupcija je, to je
               dokazano, in treba se je proti njej boriti. In potem vlada odreagira tik pred zdajci
               z zakonom, ki je slab. Dokazano, argumentirano. Z resolucijo, ki je celo v neskladju
               z zakonom, dokazano, argumentirano. Še enkrat: dokazano, argumentirano. In s
               poslovnikom, ki je še enkrat dokazano, argumentirano s strani zakonodajno-pravne
               službe slab.</p>
               <p>In sedaj kot predstavnik Slovenske nacionalne stranke bom rekel: vse je slabo, mi
               poslovnika absolutno ne bomo podprli, ker je hitenje, ker je pisanje na pamet in ker
               je dokazljivo, da je slab. In potem bo očitek, saj ste vendar vi tisti, ki najbolj
               opozarjate na korupcijo. In vi ste tisti, ki govorite, da je treba korupcijo ukiniti,
               zmanjšati, preprečevati. Šahisti vedo, da se temu reče, ne vem, mislim, da pat
               pozicija. Ja, vemo, da v pravni državi imamo ustavo, zakone, resolucije in vse
               podzakonske akte, ki spremljajo in usmerjajo dogajanje. Ampak vprašam se, kaj je
               bolje, imeti slab zakon, slabo resolucijo, slab poslovnik, pa reči, ja, nekaj smo le
               naredili, naredili pa nismo nič. Zakaj ne? Dejstva so, imamo zakon, ki velja, imamo
               resolucijo, ki velja, in najbrž bomo imeli poslovnik, ki bo veljal. Ja, ampak,
               kolegice in kolegi, imamo tudi še korupcijo, ki pa ostaja. In te korupcije s
               sprejemom zakona, resolucije in poslovnika, in ko si bomo dali roke, hvala, brez
               zamere, kar se je zgodilo, se je zgodilo, in bomo odšli, nekateri bomo ostali ali
               bodo ostali, da ne bo zamere, drugi ne. Kaj smo naredili? Nič. Korupcija pa je.</p>
               <p>Se opravičujem, povem iskreno, kar misli Slovenska nacionalna stranka. Smo za
               absoluten boj proti korupciji. Smo za absolutno pravno formo – imejmo zakon, imejmo
               resolucijo, imejmo poslovnik! Brez poslovnika komisija delati ne more. Tudi komisija
               je v škripcih, sem prepričan, ker sama ve, da je poslovnik slab, da je na hitro, kot
               pravimo v Trbovljah, <q>"skup zmetan"</q>. Če je na hitro <q>»skup zmetan«</q>, pa če se da še
               popraviti, dajmo poslovnik popraviti. Dajmo ga! Ampak da bo začela vendar komisija
               delati. Zato v Slovenski nacionalni stranki poslovniku ne bomo nasprotovali, podprli
               ga pa tudi ne bomo. Naš cilj je korupcijo začeti preganjati na zakonskih osnovah; te
               pa naj bodo pravočasno vzpostavljene in kvalitetne. Najbržbo tako kot drugod za to
               zadolžen naslednji sklic državnega zbora.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanskega kluba Liberalne demokracije Slovenije bo predstavil
               gospod Dušan Vučko. Izvolite.</p>
            </sp>
            <sp who="SDZ3:VučkoDušan">

               <speaker>DUŠAN VUČKO:</speaker>

               <p>Spoštovana podpredsednica, hvala za besedo. Kolegice in kolegi, spoštovani predsednik
               komisije! V poslanski skupini Liberalne demokracije Slovenije soglašamo s poslovnikom
               komisije za preprečevanje korupcije. Med drugim tudi zato, ker zakonodajno-pravna
               služba na tekst, ki mu danes dajemo soglasje, nima nobenih pripomb.</p>
               <p>Interpelacija o delu vlade med drugim zatrjuje, da se v Republiki Sloveniji prek vseh
               meja razraščata korupcija in klientelizem in da vlada ni pripravljena in ni storila
               nič, da bi se tovrstne družbene nepravilnosti izkoreninile. Poudariti je treba, da je
               ravno ta vlada v tem mandatu storila praktično vse in dogradila sistem preventivnih
               in represivnih, med drugim tudi zakonodajnih ukrepov na področju boja zoper
               korupcijo, ki je primerljiv s tistimi v najbolj razvitih državah.</p>
               <p>Leta 2001 je bilo ustanovljeno posebno delovno telo vlade - urad za preprečevanje
               korupcije, zato seveda ne more biti ustanovitev tega urada del predvolilne
               kampanje.</p>
               <p>Sprejeta sta bila v tem državnem zboru dva ključna protikorupcijska dokumenta: zakon
               o preprečevanju korupcije in nacionalna strategija, resolucija o preprečevanju
               korupcije v Republiki Sloveniji. Omeniti je treba še zakon o spremembah in
               dopolnitvah kazenskega zakonika, ki je bil dopolnjen na ta način, da se je opis
               korupcijskih kaznivih dejanj razširil in za tovrstna kazniva dejanja so bila tudi
               zvišanja zagrožene kazni. Z zakonom o preprečevanju korupcije smo ustanovili nov
               organ, komisijo za preprečevanje korupcije, ki je po zakonu zadolžena za izvajanje
               vseh ukrepov na področju preprečevanja konfliktov interesov in zagotavljanje
               integritete v javnem sektorju ter z resolucijo in zakonom zadolžena tudi za
               uresničevanje nacionalne strategije. Po naši oceni so na ta način izpolnjeni vsi
               pogoji za celovito delovanje države v postopku preprečevanja in zatiranja korupcije.</p>
               <p>Precejšen delež k oblikovanju sistema ukrepov za boj proti korupciji je prispevala
               tudi poslanska skupina LDS. Pri obravnavi zakona o preprečevanju korupcije je
               poslanska skupina LDS predlagala dopolnilo, s katerim je uzakonila prepoved
               poslovanja članom, poslovodnih in nadzornih organov v javnih podjetjih, zavodih,
               agencijah in skladih. S poslovnimi subjekti, v kateri je poslovodja ali član
               nadzornega organa oziroma njegov družinski član posredno ali neposrednoimetnik
               poslovnega deleža delnic oziroma drugih pravic. V zvezi s tem smo predlagali, in
               državni zbor je to sprejel, da so pogodbe, ki so bile sklenjene v nasprotju s to
               določbo, nične.</p>
               <p>Med drugim je bil na naš predlog oblikovan in sprejet amandma k 6. členu novele
               kazenskega zakonika iz letošnjega leta, s čemer je bila vzpostavljena možnost, da
               tisti, ki vodijo, upravljajo, zastopajo ali nadzorujejo opravljanje dejavnosti
               neprofitnih združenj, kazensko odgovarjajo za določena kazniva dejanja, ki so tipična
               pri opravljanju gospodarske dejavnosti.</p>
               <p>Še bi lahko naštevali, vendar se mi zdi pomembneje, da si pogledamo, kaj je v zvezi s
               prej navedenimi pravnimi akti prispevala opozicija. Ni moč trditi, da nič in da pri
               sprejemu teh aktov, dokumentov ni sodelovala. Je pa zanimivo in tudi ni nepomembno:
               pri sprejemanju zakona o preprečevanju korupcije so nasprotovali ustanovitvi komisije
               za preprečevanje korupcije kot posebnega povsem neodvisnega, samostojnega državnega
               organa ter namesto komisije zagovarjali poseben urad, ki bi bil ustanovljen in bi
               tudi deloval v okviru in pod nadzorom vlade. Po tej rešitvi se, izgleda opoziciji
               kolca še danes. To mene preseneča. Mislim, da smo ob sprejemu tega zakona to dilemo
               presegli. V poslanski skupini LDS ocenjujemo, da je ta rešitev ustrezna.</p>
               <p>V nadaljevanju so na to temo sklicali izredno sejo, o problematiki korupcije,
               klientelizma in pranja denarja, na kateri so predstavili podatke o posameznih
               poslovnih dogodkih brez dokazov, izvedli na nek način po naši oceni nedopustno
               diskriminacijo nekaterih uspešnih slovenskih podjetij ter potem mimo zakona o
               parlamentarni preiskavi poskušali državni zbor preoblikovati v preiskovalni komisiji
               in glede na izrečene obsodbe morebiti celo v sodišče.</p>
               <p>V tem kontekstu bi se našlo še kaj, vendar dovolite, da preidem k poslovniku.
               Poslovnik je organizacijski akt in ocenjujemo, da je dober. V tem poslovniku je jasno
               določeno: organizacija komisije, način dela, pristojnosti in pooblastila predsednika.
               Bojimo pa se, da bomo danes zopet doživeliposkuse opozicije, da bi prikazala vsa naša
               prizadevanja kot brezpredmetna in brezplodna. Sami se s tem ne strinjamo, politika je
               storila, kar je morala in kar je v njeni moči. Sedaj so na vrsti državni organi,
               tisti, ki so pooblaščeni za odkrivanje in pregon teh dejanj, in da pristopijo k
               izvajanju ukrepov, ki jih predvideva nacionalna strategija. In poslovnika, h kateremu
               danes dajemo soglasje, ta omogoča komisiji za preprečevanje korupcije, da končno
               prične s svojim delom. Sedaj je na vas gospodje iz komisije, da zavihate rokave in se
               lotite dela. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Nove Slovenije bo predstavila gospa Majda
               Zupan. Izvolite.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p>Hvala lepa za besedo, gospa podpredsednica. Spoštovani. Zakon o preprečevanju
               korupcije veže začetek delovanja komisije za preprečevanje korupcije na sprejem
               poslovnika.</p>
               <p>Če ne bi bilo te izredne seje, kaže, da vladajoča koalicija ni imela namena, da bi
               sklicala sejo in na ta način omogočila, da bi se poslovnik sprejel in da bi komisija
               lahko začela delati. Predsednik, namestnik predsednika in člani komisije so z
               izvolitvijo zadnjega člana bili imenovani že v drugi polovici julija. Komisija naj bi
               bila nov samostojni državni organ, ki bo odločala kolektivno, vendar ob odsotnosti
               preiskovalnih pooblastil, zato naj bi bile s poslovnikom zagotovljene doslednosti pri
               podajanju predlogov za uveljavljanje vseh oblik odgovornosti in njihovega upoštevanja
               v primeru kršitve in druge pozitivne zakonodaje in v primeru neuresničevanja
               resolucije. Tako je zapisal predlagatelj oziroma komisija. Komisija naj bi imela
               posebno moralno težo in vrednost in naj bi predstavljala zgled za delovanje vseh
               državnih organov, zato je predlagatelj tudi želel zagotoviti integriteto delovanja
               komisije in vseh njenih zaposlenih tudi s preventivnim poligrafskim testiranjem tako
               javnih uslužbencev kot tudi funkcionarjev. Vendar pa je bil potem ta člen izpuščen,
               ker nima zakonske podlage.</p>
               <p>Menimo, da bo brez pooblastil ta komisija kot papirnati zmaj, ki bo lahko le mahal s
               svojim repom, korupcija, ki pa se zajeda kot zlo v našo družbo, pa bo šla naprej
               svojo pot, kljub zakonu, kljub resoluciji, ki kot spisek želja ima značaj akta, ki je
               političen in nima pravnih učinkov. Na prvotni predlog poslovnika je dala
               zakonodajno-pravna služba kar precej pripomb. Pripravljavci poslovnika, to je,
               komisija za preprečevanje korupcije, je že pred obravnavanjem na matičnem odboru
               spremenila in dopolnila prvotni predlog, pri čemer je upoštevala v večini primerov
               pripombe zakonodajno-pravne službe in kot povedano pa je odpravila tudi tisti
               znameniti 46. člen, ki se je nanašal na preventivno poligrafsko testiranje
               uslužbencev in funkcionarjev.</p>
               <p>V naši poslanski skupini smo bili že ob sprejemanju zakona o preprečevanju korupcije
               skeptični do ustanovitve neodvisnega in samostojnega organa, to je do komisije.
               Bojimo se, da bo to še ena komisija v vrsti komisij, ki ne bo imela kaj prida,
               možnosti za ukrepanje. Že takrat smo namreč menili, da bi bilo treba veliko več
               narediti na področju pregona. Policija, tožilstvo in sodišče bi morali na tem
               področju odigrati ključno vlogo. Menimo, da bi bila potrebna večja strokovna
               odgovornost znotraj organov, večji nadzor, manjša prosta presoja postopkov, jasnejše
               opredelitve in pa razmejitev področja politike. Takšna komisija s petimi funkcionarji
               bo zahtevala veliko število ljudi, ki jo bodo morali servisirati, in s tem bodo
               potrebni tudi dodatni stroški, ki pa še niso predvideni za naslednje leto.</p>
               <p>Ali bo ta noviteta v našem sistemu, ki naj bi služila tudi kot vzor drugim javnim in
               zasebnim institucijam, kot so zapisali predlagatelji, odigrala uspešno svojo vlogo,
               je veliko vprašanje. Vzor državljankam in državljanom bi morali biti vsa država
               uprava s svojimi uslužbenci in funkcionarji, pa je vse skupaj precej daleč od tega,
               da ne govorim tudi o etičnosti in politični higieni tudi v državnem zboru.</p>
               <p>V naši poslanski skupini predlogu poslovnika sicer ne bomo nasprotovali, ker se
               zavedamo, da komisija le mora začeti delati, če je že v zakonu določena. Prav kmalu
               namreč bodo volitve in zaradi njih bo potreben tudi nadzor glede nezdružljivosti
               funkcij in nad premoženjskim stanjem poslancev in ministrov. Zaradi tega, kot
               povedano predlogu ne bomo nasprotovali, ne bomo ga pa tudi podrli. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In še zadnje stališče, to je stališče poslanske skupine Demokratične
               stranke upokojencev Slovenije, ki ga bo predstavil gospod Franc Lenko. Izvolite.</p>
            </sp>
            <sp who="SDZ3:LenkoFranc">

               <speaker>FRANC LENKO:</speaker>

               <p>Hvala za besedo, gospa podpredsednica. Pozdravljeni predsednik komisije, spoštovane
               kolegice in kolegi.</p>
               <p>Odločen boj proti korupciji, ki se pogosto prepleta z bojem proti nezakonitem
               opravljanju javnih funkcij, je na splošno pogosto izražena želja v mnogih dokumentih
               tako v domači zakonodaji kakor tudi v mednarodnopravnih dokumentih.</p>
               <p>Korupcijski delikti so podrobneje opredeljeni s kazenskim zakonikom ter zakonom o
               preprečevanju nasprotja interesu in omejevanju korupcije, ki predstavlja podlago za
               preventivno delovanje na področju, ki v praksi in to ne samo pri nas povzroča nemalo
               preglavic in splošno nezaupanje državljanov tako v javni instituciji kakor tudi v
               ostale subjekte na trgu. Predvsem moteča je korupcija tudi z ekonomskega vidika, saj
               denar odteka na stranpoti, zmanjkuje pa ga za investicije ali morda celo za
               preživetje posameznih podjetij.</p>
               <p>Prav, zaradi tega oziroma zaradi preprečevanja takšnih nezaželenih pojavov zakon
               predvideva ustanovitev komisije za preprečevanje korupcije, ki predvideva ustanovitev
               novega, posebnega in samostojnega državnega organa, ki bo zadolžen za izvajanje
               določb iz zakona. Le ta namreč zavezuje, da komisija prične z delom, ko so imenovani
               predsednik, namestnikpredsednika in člani, ter da je sprejet poslovnik. Glede na to,
               da so vsi člani komisije že imenovani, je za pričetek delovanja potrebna samo še
               potrditev poslovnika s strani državnega zbora.</p>
               <p>V poslanski skupini Demokratične stranke upokojencev podpiramo sprejem tega
               poslovnika, vendar smo imeli resne pomisleke na tiste člene in rešitve, na katere je
               kasneje opozorila tudi zakonodajno-pravna služba državnega zbora in so bila vključene
               v dopolnjen in spremenjen predlog poslovnika, ki ga je sprejelo matično delovno telo,
               odbor za notranjo politiko, in je sedaj pred nami. Radi bi poudarili še enkrat, in to
               na tem mestu, da se nam zdi absolutno nesprejemljiva rešitev, ki jo je v prvotnem
               predlogu predvideval poslovnik, to je uvedba preventivnega poligrafskega testiranja
               kot metoda preverjanja integritete zaposlenih v komisiji. Predlog je namreč vseboval
               določbo, da v primeru, če zaposleni zavrne poligrafsko testiranje, to pomeni kršitev
               delovnih obveznosti ter temu primerne sankcije.</p>
               <p>S ciljem čimprejšnjega pričetka dela komisije in glede na popravljen in tako
               sprejemljiv predlog tega poslovnika - ga bomo v poslanski skupini Demokratične
               stranke upokojencev tudi podprli.</p>
               <p>Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Končali smo s predstavitvijo stališč poslanskih skupin. Sedaj prehajamo
               na razpravo poslank in poslancev.</p>
               <p>K besedi vabim gospoda Janšo. Izvolite.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Torej, zelo značilno je, da na eni zadnjih sej v tem mandatu sprejemamo poslovnik
               komisije za boj proti korupciji, čeprav bi morala ta komisija ali pa čeprav bi se
               morala oblast s tem pojavom spopadati od samega začetka. In nekaj podobnega je bilo
               tudi najavljeno v začetku mandata. Vsaj večja transparentnost je oblastna koalicija
               vseskozi obljubljala.</p>
               <p>Potem so bili neki zapleti s tem vladnim uradom za boj proti korupciji, prišlo je do
               nekaterih nepredvidljivih potez in potrebno je bilo prestrukturiranje.</p>
               <p>Na očitke o tem, da se korupcija in klientelizem v Sloveniji razraščata, je, kot je
               rekel že moj poslanski kolega Petan, oblast odgovorila po churchillovsko. Se pravi,
               če nekega problema nočeš rešiti, če se ga nočeš lotiti resno, potem ustanovi
               komisijo. In dobili smo komisijo za boj proti korupciji. Kdo pa verjame, da bo ta
               komisija kaj naredila? Oprostite, to je sam nek dodaten strošek; imamo tožilstva,
               imamo policijo in kriminalistično policijo, imamo sodišča. Ti organi bi morali
               delati, namesto da kopičijo sodne zaostanke in da spisi padajo iz omar tožilcem. Ob
               tem, seveda, vsi dobivajo mastno plačo. Sedaj se ustanavlja neka komisija, zato da se
               ustvarja občutek, kot da oblast nekaj dela in da se bori proti korupciji.</p>
               <p>Ta poslovnik pred nami, če ga sprejmemo ali če ga ne sprejmemo - učinek bo popolnoma
               enak. To je pesek v oči, megla v času pred volitvami. Za vsak slučaj, no, če bi se pa
               slučajno na volitvah kaj obrnilo, pa se tudi ta komisija popolnjuje z ljudmi, ki
               sedanjih oblastnikov zagotovo ne bodo nadzirali. Čisto slučajno je pred kratkim
               zarazrešitev s funkcije občinskega svetnika v Cerknem zaprosil gospod Marko Hvala,
               češ da s 1.9., se pravi z današnjim dnem, odhaja na delo v komisijo za preprečevanje
               korupcije. Gospod Hvala je bil direktor Avtoprevoza v Idriji, ko je šlo podjetje v
               stečaj potem je seveda dobil službo na zavarovalnici Triglav v Idriji <stage xml:id="Izredna-50-2004-09-01.stage46">(baje se še
               vedno vozi z avtom od zavarovalnice Triglav, morda danes ne več, danes naj bi
               nastopil službo v komisiji za boj proti korupciji)</stage>. Toda pomislite, ta gospod Marko
               Hvala je bil svetnik Liberalne demokracije v Cerknem, znan funkcionar Liberalne
               demokracije v Cerknem; danes je nastopil službo v komisiji za boj proti korupciji. Si
               predstavljate, da bo gospod Marko Hvala iz Liberalne demokracije zdaj preganjal,
               recimo, gospoda Anderliča iz Liberalne demokracije, če bosta pa skupaj sedela,
               najbrž, na nekem sestanku LDS, v takšni ali drugačni kombinaciji. Saj to je farsa,
               no! Zakaj mečete pesek v oči ljudem in trošite denar davkoplačevalcev? Vsa razprava
               je potekala zdaj o nekem poligrafu, ali ga uporabiti ali ga ne uporabiti. Mislim,
               prav značilno je bilo, kot da bi bila to glavna stvar, kot da je to neka zanimivost,
               če nekoga, ki je obremenjen z raznimi poligrafi in prisluškovanji, daste za
               predsednika komisije, potem se ne čudite, da bo predlagal takšne stvari v poslovnik.
               Ampak zadeva se je napolnila s političnimi kadri in zdaj naj bi ti nadzorovali
               korupcijo v tej državi. Smešno, no!</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, izvolite, imate besedo.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala lepa, spoštovana gospa. Slišimo, odločamo, govorimo, a vendar se ključne stvari
               ne zgodijo. Pred meseci sem bral v Financah, da so Slovenske železnice prodajale na
               nek čuden način neke lokomotive, in sicer tako, da je kupec <stage xml:id="Izredna-50-2004-09-01.stage47">(to so železnice v
               Milanu)</stage> menda plačal dvakrat več za to, kot pa so Slovenske železnice dobile. Potem
               sem malo spraševal, se malo pozanimal, kako bi ta stvar morda bila, in sem slišal, da
               dejansko obstaja neka ovadba. Da je urad, ki mu zdaj predseduje tu prisotni gospod
               predsednik komisije za preprečevanje korupcije, za to stvar že vedel; da je za to
               vedel tudi gospod predsednik vlade; da je za to vedel minister za promet in zveze. A
               vendar se ne zgodi nič! Zanimiva zadeva! Trinajst lokomotiv, to ni veliko, prodali
               smo jih, ker jih pač ne uporabljamo. Upam, da je bila pametna zadeva - naj bi šlo po
               tržni ceni. Tržna cena je to, kar so plačali v Milanu, Slovenske železnice so pa
               dobile 7,2 milijonov evrov manj. Potem pa še malo sprašuješ, baje smo prodali enemu
               podjetju, ki je nastalo pred kratkim v Italiji praktično čez noč in ima deset tisoč
               evrov kapitala. Zanimivo, vsi vedo, slovensko časopisje piše, mi pa se gremo
               poslovnike. 7,2 milijona evrov, spoštovane kolegice in kolegi, je pa vsaj 150
               neprofitnih stanovanj na slovenskem podeželju. Ali ne bi bilo zanimivo, da bi enkrat
               v naši državi začeli s konkretnimi stvarmi? Veste, ni tako pomembno - no hvala bogu,
               zdaj je že odločeno, da ne bomo na kable navezali ene pa druge funkcionarje. Veste,
               kaj? Barabe je treba dati za zapahe.Ja tako bomo začeli, ne pa s poslovniki. In
               spoštovani gospod direktor, vi o tej stvari baje veste. Obstaja človek, ki mi je
               zagotavljal, da predsednik vlade to ve od meseca marca tega leta. In kaj se je
               zgodilo? Še en poslovnik! In ne vem, morda ga bomosprejeli, morda ne, ampak
               spoštovani, kolegice in kolegi v Sloveniji se ne bo nič zgodilo prek poslovnikov
               takrat, ko bomo resnično barabe dali za zapahe in sedem milijonov evrov vrnili.</p>
               <p>Če vam niso všeč neprofitna stanovanja, pa izgleda, da vam niso, ker obljubljali
               ste, da jih boste naredili veliko, potem pa manj - morda bi pa to bil lušten začetni
               kapital za slovensko knjižnico, za narodno knjižnico ali kakšen dodatek za tisto
               bolnico, ki jo dr. Keber obljublja in zdaj v predvolilnem obdobju bomo pa začeli. Kaj
               pa če bi začeli delati tako, da bi pri nas na slovenskem enkrat poštenost obveljala ?
               Veste kaj - mislim, da se bo obrestovalo. Ker ta naša država na način, kot se dela s
               sredstvi, ki nam jih ljudje zaupajo, pa res izgleda kot en počen lonec, inseveda samo
               nekateri imajo skodelico dol postavljeno, da bo ja kaj pricurljalo. Dokler ne bo
               odgovora, kam je šlo tistih 7,2 milijona evrov, ki so železnice v Milanu plačale za
               te lokomotive slovenske - prosim vas nikar se ne hvaliti, kako uspešna je uprava
               Slovenskih železnic! To gre pa dejansko preko vseh meja. Medtem ko že beremo, da se
               takšne čudne stvari dogajajo, imajo pa upravo, ki se javno hvali, kako je uspešna.
               Lepo, če so uspešni. Še sedem milijonov naj nazaj dajo, pa bomo še bolj uspešni.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Pucka. Izvolite.</p>
            </sp>
            <sp who="SDZ3:PuckoCiril">

               <speaker>CIRIL PUCKO:</speaker>

               <p>Hvala lepa, gospa podpredsednica. Kolegice in kolegi. Sredi leta 1995 je takratna
               prva komisija po zakonu o nezdružljivosti opravljanja javne funkcije s pridobitno
               dejavnostjo tega državnega zbora po dveh letih delovanja ugotovil oziroma zaznala,
               kaj vse bi morali spremeniti, da bi bil zakon učinkovit oziroma, da bi prišli k temu,
               kčemur prihajamo končno po skorajda desetih letih. S tega vidika sprejem tega
               poslovnika sam pozdravljam. Takrat smo, recimo kot ilustracijo tega, zelo hitro
               ugotovili kršenje zakona oziroma konflikt interesov dveh državnih uradnikov,
               predlagali takratni vladi, da bi ukrepala, vendar je bilo prej konec mandata, kot bi
               uspela ukrepati. Prepričan sem, da se z delovanjem te komisije takšni pojavi ne bodo
               ponavljali.</p>
               <p>Menim tudi, da je skrajni čas, da komisija, ki je že nekaj časa imenovana, začne
               končno delovati, tudi zato, da bo lahko odpravila sume koruptivnega delovanja in
               oprala tiste, ki so po nedolžnem bili v minulem obdobju navedeni - oziroma večkrat so
               bila njihova imena izpostavljena, kot da bi bili vpleteni v koruptivna dejanja. In iz
               tega razloga jeres končno čas, da komisija začne delovati. Zato bom poslovnik
               podprl.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok - ga ni. Podobnik - tudi ne. Zamernik - ni. Gospod Brenčič -
               ni. Gospod Vučko. Izvolite.</p>
            </sp>
            <sp who="SDZ3:VučkoDušan">

               <speaker>DUŠAN VUČKO:</speaker>

               <p>Zelo na kratko. Hvala za besedo. Najprej, seveda naloga komisije ni po zakonu in
               resolucijo, ki smo jo sprejeli, ni v tem, da bi preganjala storilce teh korupcijskih
               dejanj, za to imamo mi organe pregona, ki so po ustavi in zakonu. Tako da v tem
               smislu zopet zavajanje, češ, to je pesek v oči, ta komisija. Ta komisija, kolega
               Janez Janša, ima vrsto nalog in pristojnosti in dajte si jih prebrati! V tem
               poslovniku in v zakonu in če greste strategijo gledat, en kup teh nalog. Ni zgolj
               samo, da bi nadomestila tožilstvo in policijo pri odkrivanju teh dejanj, to ni njen
               namen. Se pa strinjam seveda, da bo treba v prihodnosti tudi te organe, ki so za to
               pristojni, še dodatno usposobiti, doizobraževati in seveda jih usposobiti, da bodo
               znali in zmogli slediti načinom izvedbe teh dejanj, ki so včasih zelo prikrita.
               Gospod Bajuk je rekel <q>"barabe je treba dati za zapahe"</q>. Dajte si prebrati še enkrat,
               prosim, intervju Grega Golobiča, ki se mi zdi, da je zelo dober in ga citiram:<q>"Ko
               pride na oblast nekdo, ki trdi, da je popolnoma čist in da je neranljiv na tej točki,
               takrat klinetelizem in korupcija zavladata v polni meri."</q> Ni čistih strank in prosim,
               ozrite se okoli sebe!</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Magister Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa. Ta poslovnik in tudi komisija bo pravzaprav nek <q>"papirnati tiger"</q> zato že
               vidimo na začetku, kako je postavljena. To me malce spominja na zgodbo iz
               samoupravljanja, ko je partija sama sebe nadzorovala in je rekla, da je vedno
               uspešna. To je bila bolj predstava za TV, dejansko bi <q>"šla karavana dalje"</q>. Prepričan
               sem, da s to komisijo in s tem v takšnem kontekstu ne bo nič bolje, gospod Pucko. Jaz
               sem prepričan, da nič ne bo bolje. Ali veste, zakaj ne - razen ob spremembi oblasti?
               Zato, ker vam tudi ustava nič ne pomeni, kaj pa šele nek poslovnik, ki ga danes
               sprejemamo. Na ustavo se požvižgate, poslovnik tudi - hvala lepa.</p>
               <p>Za včerajšnje sem vam poslal tudi še pismo in pričakujem vaš odziv oziroma od
               predsednika državnega zbora. Neupravičeno ste mi včeraj vzeli besedo, imel sem
               pravico do replike, jaz sem to obrazložil in to sem pričakoval kot od kolegice po
               človeški in po profesionalni plati, ker je bil kršen poslovnik.</p>
            </sp>
            <sp who="SDZ3:PavliničKrebsIrma">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Sedaj smo pri 2. točki, se bova potem dogovorila o včerajšnjem
            dnevu. Gospod Kelemina. Je še kaj časa? Je. Gospod Kelemina, izvolite. Ne želite. Gospod
            Petan? Ne želite. K besedi vabim še predsednika komisije, gospod Kos. Izvolite. </p>
            </sp>
            <sp who="SDZ3:KosDrago">

               <speaker>DRAGO KOS:</speaker>

               <p>Hvala lepa, gospa predsedujoča. Večina pripomb, ki jih je bila podanih, se je
               nanašala na stari tekst poslovnika, tako da bi jih komentiral malo kasneje.</p>
               <p>Veseli me, da so bile izrečene besede, ki jih mi v bistvu v uradu, ki obstaja že
               nekaj časa, že dolgo časa ponavljamo. Zakon o preprečevanju korupcije, resolucija in
               tudi ta poslovnika sami po sebi ne bodo spremenili prav nič, treba bo začeti delati.
               Ampak, vnaprej obstojati komisijo, da bo to <q>"papirnati tiger"</q>, se mi pa to zdi malo
               pretirano. Vnaprej diskreditirati posamezne člane komisije se mi zdi neodgovorno.
               Dajte, nam čas, pa boste videli, kaj se da narediti s tem zakonom, kaj se da narediti
               s to resolucijo in kaj se da narediti s tem poslovnikom.</p>
               <p>Ko smo sestavljali poslovnik, smo bili seveda ujeti v okvir, ki nam jih je dal
               zakon. Seveda, videli smo, kje so možnosti, kje so pomanjkljivosti, kje so napake.
               Nekaj od tega smo želeli popraviti s poslovnikom, pa smo jih hitro dobili <q>"po
               prstih"</q>, da to pač ni stvar, ki bi se dala urejati s poslovnikom. Kljub temu sem
               prepričan in vem, da poslovnik bo omogočil dobro delo komisije. Za tiste stvari, ki
               smo jih pa morali odpraviti, se boste pa kmalu lahko prepričali, da so tiste, ki nam
               bodonajbolj <q>"metale polena pod noge"</q> in se bo prej ko slej z njim morala srečati
               naslednja sestava državnega zbora.</p>
               <p>Veseli me tudi to, da je bilo kar večkrat izpostavljeno: za eno od kritičnih točk
               pri preganjanju korupcije so organi pregona. Komisija ne bo imela pristojnih
               pooblastil, bo pa za razliko od dosedanjega urada lahko, če rečem po domače,
               <q>"povprašala po zdravju"</q> organe pregona, kaj počnejo. In zaradi tega smo prepričani,
               da bodo primeri, kot ga je navedel dr. Bajuk, vedno redkejši. Ker nam je bilaznana
               zgodba in smo potem v skladu s svojimi pooblastili lahko naredili samo tisto kar smo
               lahko naredili, in to smo - odstopili smo policiji, potem so se naše moči nehale.
               Komisija bo imela orodja, s katerim bo povprašala organe pregona, kaj delajo z
               zadevami, ki bodo dobile od nas, ne samo s temi tudi z drugimi, tako da ste lahko
               prepričani, da bomo takoj, ko bo komisija začela delovati, povprašali tiste, ki se z
               zadevo ukvarjajo, ki naj bi se z zadevo ukvarjali, kaj so do sedaj ugotovili.</p>
               <p>Če pa se vrnem za trenutek na stari tekst poslovnika, česar sicer ne bi storil, če
               ne bi bile uporabljene zelo hude besede o tem, da je stari tekst poslovnika odražal
               mentalno stanje njegovih sestavljavcev. Res je, vsak dokument odraža mentalno stanje
               sestavljavca, ampak odraža tudi znanje tistega, ki je sestavljal določen dokument. In
               če je bilo očitano sestavljavcem tega poslovnika, da imajo probleme s svojim
               mentalnim stanjem, potem bog pomagaj Špancem, Belgijcem, Poljakom, Kanadčanom in
               Japoncem, ki poligraf že redno uporabljajo pri testiranju svoje integritete.
               Prepričani ste lahko, da se bo s tem vprašanjem srečal naslednji državni zbor, in
               sicer, ko ga bomo mi ali katerikoli drugi organ, ki bo hotel poskrbeti za svojo
               integriteto, ponovno sprožil, in sicer na ta način, da ga bomo poskušali mi ali
               katerikoli drugi organ spraviti v ustrezno zakonsko obliko. Debata, ki se bo takrat
               razvila, bo zelo jasno pokazala, ali se ima kdo česa bati ali se nihče nima česa
               bati. Če se pogovarjaš s strokovnjaki, je zadeva zelo jasna: poštenjaki se poligrafa
               ne bojijo nikjer po svetu; tudi pri nas to ni potrebno.</p>
               <p>Veseli me, da se zavedamo vsaj osnovnih problemov, ki jih imamo s korupcijo. Čeprav
               je osnovni problem, ki ga ta trenutek v Sloveniji imamo, ta, da niti ne vemo, koliko
               je imamo; vemo, kje je, vemo, kje je ni, koliko pa jo je, bo pa treba šele ugotoviti.
               In računate lahko, da bomo čez leto dni, ko bo komisija podala prvo poročilo, lahko
               že malo bolj kvalitetno govorili o tej zadevi. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovane, spoštovani! Vabim vse v dvorano, ker bomo prešli na odločanje
               o predlogu sklepa. Med tem časom, gospod Drobnič, sem proučila magnetograme – gospod
               minister vam je samo priskrbel podatek o anketi brezposelnosti, ki znaša za drugo
               četrtletje leta 2004 6,1. Vi ste govorili o letu 2001, 2002 in 2003 in ni bilo kaj
               popravljati napačnih navedb. To je zagotovo res, magnetogrami so tu, gospod Drobnič.
               Tako nima smisla pogrevati včerajšnjega dne.</p>
               <p>Prehajamo na odločanje o naslednjem predlogu sklepa: <q>"Državni zbor Republike
               Slovenije daje soglasje k predlogu poslovnika komisije za preprečevanje korupcije."</q></p>
               <p>O tem predlogu sklepa glasujemo. Glasujemo. Navzočih nas je 55, za je glasovalo 43
               poslank in poslancev, proti nihče.</p>
               <p><stage xml:id="Izredna-50-2004-09-01.stage48">(Za je glasovalo 43.)</stage> <stage xml:id="Izredna-50-2004-09-01.stage49">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda. Predstavnikoma komisije se za sodelovanje
               lepo zahvaljujem.</p>
               <p>Zaključujem tudi 50. izredno sejo državnega zbora Republike Slovenije. Vsem najlepša
               hvala! Poslankam in poslancem pa v mesecu septembru kulturno politično tekmo in
               veliko uspeha vsem! Hvala lepa. Hvala tudi službam za sodelovanje.</p>
               <stage type="time">(Seja je bila končana 1. septembra 2004 ob 18.31 uri.)</stage>
            </sp>
         </div>
      </body>
   </text>
</TEI>
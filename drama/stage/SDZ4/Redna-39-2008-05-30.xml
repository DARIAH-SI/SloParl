<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-39-2008-05-30">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|D639C5383B1E5429C12574CE0045E757</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=D639C5383B1E5429C12574CE0045E757</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-39-2008-05-30.DZ" n="39">
               <name>Redna</name>
               <date when="2008-05-30"/>
            </setting>
         </settingDesc>
         <particDesc>
            <listOrg>
               <org xml:id="Redna-39-2008-05-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 39. seje</stage>
            <stage type="date">(30. maj 2008)</stage>
            <stage type="chairman">Sejo je vodil Sašo Peče, podpredsednik Državnega zbora.</stage>
            <stage type="time">Seja se je pričela ob 9.02.</stage>


            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Spoštovane kolegice in kolegi, gospe in gospodje! Pričenjam nadaljevanje 39. seje
               Državnega zbora Republike Slovenije.</p>
               <p>Obveščam vas, da se dela ali celotne današnje seje ne morejo udeležiti naslednji
               poslanci in poslanke: kolega Anton Anderlič, kolega Samo Bevk, kolega Ljubo Germič,
               kolega Feri Horvat, Kristijan Janc, Bojan Kontič, Drago Koren, poslanka Darja
               Lavtižar Bebler, poslanec Anton Rop, Mitja Slavinec, Boštjan Zagorac od 15.00 ure
               dalje, poslanka Barbara Žgajner Tavš od 14.30 dalje, poslanka Maria Pozsonec,
               poslanka Breda Pečan od 14.30 dalje ter poslanski kolega Roberto Battelli.</p>
               <p>Prehajamo na <title>17. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O SISTEMU PLAČ V JAVNEM SEKTORJU.</title>
               </p>
               <p>Za to točko imamo na razpolago 3 ure in 45 minut razprave.</p>
               <p>Predlog zakona je v obravnavo zboru predložila Vlada. Besedo dajem gospodu Gregorju
               Virantu, ministru za javno upravo, za uvodno obrazložitev predloga zakona.
               Izvolite.</p>
            </sp>
            <sp who="SDZ4:VirantGregor">

               <speaker>DR. GREGOR VIRANT:</speaker>

               <p>Hvala lepa, gospod podpredsednik. Spoštovane poslanke in spoštovani poslanci, dobro
               jutro, dober dan! Pred vami je novela zakona o sistemu plač v javnem sektorju, ki
               predstavlja zadnji korak pred uveljavitvijo plačne reforme v javnem sektorju,
               zaključek reforme, ki traja že od leta 2002. Torej, po šestih letih napornih,
               dolgotrajnih pogajanj prihajamo proti koncu in predvidevamo uveljavitev novega
               plačnega sistema s septembrom. Kolektivna pogodba za javni sektor bo predvidoma
               podpisana 5. junija, kolektivne pogodbe dejavnosti in poklicev pa predvidoma 11.
               junija. Seveda, oba datuma bomo še uskladili s sindikati, vendar vse kaže, da sta to
               ta ključna datuma, ko bo prišlo do podpisa kolektivnih pogodb in s tem do zaključka
               dolge zgodbe o plačni reformi javnega sektorja. Tako vsi tisti, ki so govorili v
               zadnjih mesecih o razpadu, razsulu, razkroju plačnega sistema v javnem sektorju, so
               očitno krepko brcnili v meglo. Uspelo nam bo, ta zaključek reforme lahko označim kot
               zmago razuma in zmago socialnega partnerstva, kajti novi plačni sistem bo nastal kot
               rezultat socialnega dialoga, podprli ga bodo vsi sindikati javnega sektorja ali vsaj
               skoraj vsi sindikati javnega sektorja. V končni fazi, kot ste zaznali, je svojo
               kolektivno pogodbo parafiral tudi šolski sindikat.</p>
               <p>Res je, da je tik pred zaključkom, pet minut pred dvanajsto, reformo plačnega sistema
               ogrozil poseg, ki bi postavil eno plačno skupino v nek privilegiran položaj, to je
               Slovensko vojsko.</p>
               <p>Vsa leta našega mandata smo skrbno pazili, da ne bi nobena plačna skupina v svojem
               področnem zakonu uspela doseči kakršnekoli rešitve, ki bi porušile enotnost plačnega
               sistema in ustvarila neko nepravičnost znotraj sistema. Tik pred koncem se je to
               skorajda zgodilo, vendar smo na koncu tudi glede tega našli razumno rešitev, ki ne
               postavlja vojske v privilegiran položaj, hkrati pa omogoča, da se plačni zaostanki,
               ki pa so prisotni v vojski, v razmerju do drugih uniformiranih poklicev, se pravi do
               policistov, carinikov, paznikov odpravijo nekoliko hitreje, kot je bilo sprva
               predvideno, ne pa na tak način, da bi se vojaki postavili v plačnem sistemu nad
               policiste, ali nad carinike, ali druge uniformirane poklice v javnem sektorju.</p>
               <p>Vsebina tega zakona, ki ga boste danes obravnavali: deloma gre za nujne tehnične
               popravke in prilagoditve, zato da bo lahko septembra zaživel. Gre za rešitev
               vprašanja, kako bomo plačevali tiste javne uslužbence, ki nimajo ustrezne izobrazbe
               za svoja delovna mesta. Predviden je nek manjši, minimalni odbitek tako, da v
               principu bo plačilo za dva javna uslužbenca, ki opravljata istovrstno delo, torej na
               istovrstnih delovnih mestih, imata samo različno izobrazbo zaradi nekih preteklih
               okoliščin, v principu praktično enako. Razlika bo za en oziroma dva plačna razreda.
               Se pravi 4 ali 8%.</p>
               <p>Zakon na sindikalni predlog ureja tudi postopek preizkusa ocene delovne uspešnosti,
               ki je v novem sistemu glavna podlaga za napredovanje. Torej, v novem sistemu se ne
               napreduje več na podlagi zbiranja točk iz udeležbe na seminarjih, vodenja projektnih
               skupin, mentorstev in podobno - in v tem sistemu so pogosto prosperirali tisti, ki so
               imeli veliko časa za izobraževanje, pa malo časa za delo. V novem sistemu je poudarek
               na oceni delovnih rezultatov, delovne uspešnosti in na to je vezano in napredovanje
               in znaten del plače javnega uslužbenca.</p>
               <p>Zakon vnaša tudi nekaj fleksibilnosti s tem, da omogoča ob prvi zaposlitvi, da se
               uslužbenec uvrsti v 5 plačnih razredov višje od izhodiščnega plačnega razreda. Na ta
               način bomo lahko dobili tudi kvalitetne ljudi z izkušnjami iz gospodarstva. In še
               zadnji stavek - omogoča kot rezervno rešitev, če ne bi prišlo do podpisa vseh
               kolektivnih pogodb, da v novi plačni sistem vstopijo tisti, ki bodo imeli podpisane
               kolektivne pogodbe tako, da ne bi <gap n="..."/><stage xml:id="Redna-39-2008-05-30.stage5">/Opozorilni znak za konec razprave./</stage><gap n="..."/> javni
               uslužbenci postali denimo talci ene manjše skupine ali enega sindikata.</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>V okviru zakonodajnega postopka je predlog zakona obravnaval Odbor za notranjo
               politiko, javno upravo in pravosodje kot matično delovno telo.</p>
               <p>Prosim kolega Dimitrija Kovačiča, da predstavi poročilo odbora. Izvolite.</p>
            </sp>
            <sp who="SDZ4:KovačičDimitrij">

               <speaker>DIMITRIJ KOVAČIČ:</speaker>

               <p>Hvala lepa, gospod podpredsednik. Kolegice in kolegi, minister s sodelavcem! Odbor za
               notranjo politiko, javno upravo in pravosodje je kot matično delovno telo obravnaval
               Predlog zakona o spremembah in dopolnitvah Zakona o sistemu plač v javnem sektorju,
               ki ga je Državnemu zboru v obravnavo po nujnem postopku predložila Vlada.</p>
               <p>Predstavnik predlagatelja, minister za javno upravo dr. Gregor Virant, je v
               dopolnilni obrazložitvi povedal, da je bil zakon o sistemu plač v javnem sektorju
               sprejet v letu 2002 ter v naslednjih letih večkrat spremenjen in dopolnjen, na
               njegovi podlagi pa se je doslej plačni sistem uvedel za direktorje v javnem sektorju,
               s 1. januarjem 2008 pa tudi za vse funkcionarje.</p>
               <p>Pogajanja z reprezentativnimi sindikati javnega sektorja za sklenitev kolektivnih
               pogodb dejavnosti in poklicev oziroma aneksov h kolektivnim pogodbam dejavnosti in
               poklicev, katerih podpis je eden izmed glavnih pogojev za uveljavitev novega plačnega
               sistema, so v zaključni fazi. Prav tekom teh zaključnih pogajanj se je izkazalo, da
               je za nemoten prehod na nov plačni sistem treba v nekaterih delih zakona o sistemu
               plač v javnem sektorju dopolniti oziroma spremeniti. Zato je temeljni cilj predlagane
               novele omogočiti urejen prehod v nov plačni sistem.</p>
               <p>Ena izmed najpomembnejših rešitev predloga zakona je tudi možnost parcialnega prehoda
               v nov plačni sistem, čeprav predlagatelj ocenjuje, da ta možnost niti ne bo potrebna,
               saj predvideva, da bodo podpisane vse kolektivne pogodbe dejavnosti in poklicev.</p>
               <p>Predstavnik predlagatelja dr. Virant je še povedal, da amandmaji koalicijskih
               poslanskih skupin odpravljajo privilegiran položaj ene plačne skupine in tako
               zagotavljajo enotnost celotnega sistema.</p>
               <p>Predstavnica Zakonodajno-pravne službe je povedala, da so pripombe iz njihovega
               pisnega mnenja predvsem nomotehnične narave, namenjene pa so tudi odpravi nejasnih
               dikcij. Del pripomb iz njihovega pisnega mnenja je ustrezno upoštevanih z amandmaji
               koalicijskih poslanskih skupin. Opozorila pa je na pripombe k 12. in 14. členu, ki
               niso bile upoštevane, in s tem v zvezi na neustreznost določb z vidika ustavnega
               načela legalitete. V razpravi o posameznih amandmajih je podala opozorilo v zvezi s
               predlagano dopolnitvijo prvega odstavka 52. člena, saj je bila določba vsebinsko
               izčrpana že leta 2002 z uveljavitvijo osnovnega zakona. Pripombo nomotehnične narave
               pa je podala tudi ob amandmaju k 23. členu.</p>
               <p>Odbor se je seznanil tudi s pisnim mnenjem Komisije Državnega sveta za državno
               ureditev.</p>
               <p>Člani odbora so največ razprave namenili 12. členu predloga zakona, ki daje možnost,
               da se javnega uslužbenca ob zaposlitvi premesti na drugo delovno mesto oziroma ob
               imenovanju v naziv ali višji naziv na podlagi soglasja uvrsti v plačni razred, ki je
               za največ pet plačnih razredov višji od plačnega razreda delovnega mesta oziroma
               naziva, če obstajajo za to utemeljeni razlogi. Ob tej rešitvi so bili izraženi
               določeni pomisleki, ki jih je podala tudi Zakonodajno-pravna služba, in sicer da bi
               bilo treba določneje opredeliti kriterije za ta primer napredovanja oziroma uvrstitev
               v plačni razred.</p>
               <p>Obstoj utemeljenih razlogov ni dovolj določen pojem in daje predstojnikom popolno
               diskrecijo pri odločanju. V razpravi o tem členu je bilo izpostavljeno tudi vprašanje
               potrebnosti soglasja v primeru uvrščanja novinarjev za največ 5 razredov v višji
               plačni razred oziroma kdo naj takšno soglasje daje, saj je treba upoštevati, da mora
               biti novinarjem zagotovljena neodvisnost pri njihovem delu. Ob amandmaju koalicijskih
               poslanskih skupin, po katerem bi soglasje za javne uslužbence Javnega zavoda RTV
               Slovenija namesto pristojnega ministra dajal programski svet javnega zavoda je bil
               izražen pomislek, da ta rešitev glede na zakonsko opredeljene naloge programskega
               sveta ni ustreza.</p>
               <p>V razpravi je bilo izraženo tudi stališče, da je predlog zakon posledica dogovora med
               Vlado in socialnimi partnerji, kar je pomemben argument v prid podpori zakona.</p>
               <p>Na podlagi razprave je potem odbor sprejel amandmaje poslanskih skupin SDS, Nove
               Slovenije, SLS in DeSUS k 8., 10., 11., 12., 15., 20., 22., 23. in 23.a členu in
               amandma Poslanske skupine Lipa k 22. členu. Ni pa sprejel amandmajev Poslanske
               skupine Lipa k 8. in 11. členu in amandmaja poslanke Majde Širca k 12. členu. Tako z
               amandmaji spremenjen zakon je odbor z večino glasov potem tudi sprejel. Hvala lepa.
            </p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Mi pa prehajamo na predstavitev stališč poslanskih skupin.
               Kolega Marjan Drofenik bo predstavil stališče Poslanske skupine Slovenske ljudske
               stranke.</p>
            </sp>
            <sp who="SDZ4:DrofenikMarjan">

               <speaker>MARJAN DROFENIK:</speaker>

               <p>Spoštovani predsedujoči! Spoštovani gospod minister, poslanke in poslanci! V
               Poslanski skupini Slovenske ljudske stranke bomo podprli zakon o spremembah in
               dopolnitvah zakona o sistemu plač v javnem sektorju. Menimo, da je pravzaprav po
               dolgotrajnem usklajevanju, po kar dolgo časa trajajočem usklajevanju, pravzaprav
               prišlo, da se uvede v tem nek red, nek skupni imenovalec. In menimo, še posebej zato,
               ker smo tudi sami lahko imeli priliko slišati, da se je večina oziroma vsi socialni
               partnerji na nek način strinjali in da prihaja do podpisa kolektivnih pogodb in da so
               reprezentativni sindikati javnega sektorja pravzaprav se na koncu z rešitvami
               strinjali.</p>
               <p>Menimo, da je ta popravek zakona velik naprede v sistemu plač v javnem sektorju.
               Upamo, da te zadnje grožnje, ki so bile s stavkami in nekatere spremembe, ki so se na
               posameznih segmentih zgodile, ne bodo porušile dolgoročno teh popravkov oziroma tega
               usklajenega zakona. In upamo, da bo zakon zaživel, da bo sistem pripeljal tudi do
               nekega zaupanja in zadovoljstva pri tistih, ki so zaposleni v javni upravi.</p>
               <p>Slovenska ljudska stranka bo spremembe zakona podprla. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Poslanka Majda Širca pa bo predstavila stališče Poslanske
               skupine Zares. Izvolite.</p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p>Spoštovana predstavnika Vlade, kolegi, kolegice!</p>
               <p>Novela zakona o sistemu plač v javnem sektorju je najbrž zadnja pred uveljavitvijo
               novega plačnega sistema. Novela omogoča sicer parcialni prehod v nov plačni sistem
               letos septembra, vendar pa, kot kaže, obstaja verjetnost, da bo v juniju prišlo do
               podpisa splošne kolektivne pogodbe za javni sektor in kolektivnih pogodb dejavnosti
               in poklicev, saj je skorajda celoten javni sektor že praktično zaključil s pogajanji.
               Ker je zakon predpogoj za uveljavitev novega plačnega sistema in ker je hkrati
               rezultat socialnega sporazuma med Vlado in vsemi sindikati javnega sektorja, bomo v
               Poslanski skupini Zares zakon podprli.</p>
               <p>Kljub naši podpori pa moramo Vlado opozoriti, da se ne bi smela privoščiti
               spodrsljaja, ko je eni plačni skupini skorajda podarila privilegiran status in
               porušila ravnotežje v sistemu. In opozoriti moramo še, namreč v Poslanski skupini
               Zares pozivamo k ustrezni ureditvi načina določanja plač novinarjev RTV Slovenija, ki
               je v noveli še odprt. Po našem mnenju je bilo nerazumno, da je Vlada sprva za
               imenovanje in napredovanje v višji razred zaposlenih na RTV Slovenija predvidela
               soglasje ministra za kulturo oziroma kasneje Programskega sveta RTV Slovenija s
               koalicijskim amandmajem. Takšna rešitev je po našem mnenju sprta s temeljno funkcijo
               javnega zavoda, ki bi moral delovati neodvisno in brez vpliva oblasti. V Poslanski
               skupini Zares nikoli nismo zagovarjali tega zakona in ga še vedno ne. Toda, če velja,
               mislimo, da ga je treba tudi spoštovati in urediti tudi ta razmerja skladno z
               veljavno zakonodajo, pa če je še tako slaba.</p>
               <p>O tem je že enkrat odločalo, o tej odvisnosti zaposlenih in neodvisnosti zavoda RTV
               je že enkrat odločalo Ustavno sodišče, ko je dejalo, da je določanje na ravni zavoda
               v rokah vodstva in zaposlenih RTV Slovenija. V tem primeru pa se v primeru
               napredovanja to daje v soglasje programskemu svetu. Vlada je sicer kasneje priznala
               napako, ki jo je zgrešila na začetku in tako so, kot je bilo rečeno, koalicijski
               poslanci na matičnem odboru predlagali popravke, kjer bi soglasje k premestitvi na
               drugo delovno mesto in uvrstitvi v višji plačni razred dajal soglasje programski svet
               in tukaj odločno nasprotujemo. Mi smo predlagali črtanje tovrstnega soglasja in to ni
               bilo sprejeto, večina je pač podprla koalicijsko dopolnilo, s katerim se je strinjal
               minister, ne pa Sindikati novinarjev Slovenije.</p>
               <p>Programski svet RTV Slovenija po našem prepričanju nima takšnih pristojnosti, ne v
               zakonu, ne v praksi, ne po logiki, saj je v skladu s statutom in z zakonom pristojen
               predvsem za vprašanje programskih smernic stališč in podobnih programskih,
               vsebinskih, konceptualnih nalog RTV Slovenija.</p>
               <p>Zato bomo v Poslanski skupini Zares predlagali, da se nekonsistentne rešitve
               umaknejo. Imamo še možnost znotraj razprave pri amandmaju. Menimo, da so pripravljene
               na površen, na hiter in na nejasen način, mogoče tudi celo preveč motiviran,
               interesno motiviran. Vemo, da je programski svet konec koncev sestavljen tako, da je
               večinsko imenovan s strani oblasti, in želimo, da se ta rešitev, kot je sedaj dana,
               odpravi in da se programskemu svetu vzame to odgovornost. Konec koncev se programski
               svet, kot rečeno, že v preteklosti ni hotel niti soočati z akutnim vprašanjem
               zapuščanja novinarjev RTV Slovenija - zelo korektnih in dobrih novinarjev, ko so
               le-ti sami na seji programskega sveta to sprožili in je to diskusijo prekinil; če
               vzamem enega od redkih primerov tovrstne diskusije na programskem svetu.</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Stališče Poslanske skupine DeSUS bo predstavil poslanec Ivan Jelen. Izvolite.</p>
            </sp>
            <sp who="SDZ4:JelenIvan">

               <speaker>IVAN JELEN:</speaker>

               <p>Hvala za besedo. Poslanke in poslanci, gospod minister.</p>
               <p>Osnovni zakon o sistemu plač v javnem sektorju je že vse od njegovega sprejetja leta
               2002 podvržen letnemu noveliranju, v letošnjem letu je to celo druga sprememba.
               Osnovna intenca tega zakona je narediti plačni sistem preglednejši ter odpraviti
               plačna nesorazmerja, vendar je njegova uveljavitev v praksi vezana na sprejem
               številnih podzakonskih aktov, kolektivnih pogodb, od katerih so nekatere že sprejete,
               kar pa ne velja za kolektivno pogodbo za javni sektor. Pogajanja med sindikalisti in
               Vlado se vlečejo kot jara kača, osnovna intenca zakona pa še vedno ni uresničena.
               Sedaj je podpis kolektivne pogodbe vezan na sprejem novele, ki jo pravkar
               obravnavamo.</p>
               <p>Sprva je predlog vseboval kar nekaj spornih rešitev, ki pa so bile na seji matičnega
               delovnega telesa sanirane tako, da je dopolnjen predlog novele zakona o sistemu plač
               v javnem sektorju po naši oceni primeren, zato ga bomo poslanci DeSUS-a tudi podprli.
               V noveli se med drugim predlaga tudi zvišanje izhodiščne plače za negospodarske
               dejavnosti za prvi tarifni razred za 2% oziroma z 243,84 na 248,72 evra. Za enak
               odstotek je predlagano povečanje plačnih razredov, skupno jih je 65, tako da bi
               osnovne plače bile v razponu od 472 do 5809 evrov bruto. Novosti se nanašajo še na
               podrobnejšo opredelitev delovnih mest in nazivov, določitev osnovne plače pripravnika
               za napredovanje v plačne razrede.</p>
               <p>Največ polemik na seji delovnega telesa je bil deležen predlog glede napredovanja
               novinarjev RTV-ja. Prvotno je bilo sicer predlagano, da naj bi o tem podal soglasje
               minister za kulturo, vendar je bilo to predvsem iz razloga neposrednega političnega
               vpliva takšnega odločanja popravljeno tako, da bo sedaj to odobril programski svet.
               Poslanci DeSUS-a menimo, da je slednja rešitev boljša, primernejša od prvotno
               predlagane. S sprejemom te novele bo, kot že rečeno, pripravljena podlaga za podpis
               in tudi formalna uveljavitev splošne kolektivne pogodbe. Vsi poslanci DeSUS-a upamo,
               da to ne pomeni zgolj po novem pristop k dogovarjanju, temveč da bo do takega
               dogovora tudi dejansko prišlo ter se tako končalo šest let trajajoče agonijsko
               obdobje pogajanj o kolektivnih pogodbah za javni sektor.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Kolega Srečko Prijatelj bo predstavil stališče Poslanske skupine SNS.
               Izvolite.</p>
            </sp>
            <sp who="SDZ4:PrijateljSrečko">

               <speaker>SREČKO PRIJATELJ:</speaker>

               <p>Hvala lepa, spoštovani predsedujoči, spoštovani minister, kolegice in kolegi! Zakon,
               kot že rečeno, je kar letno noveliran 2003, 2004, 2005, 2006, 2007. Letos, kot že
               rečeno, že drugič. In seveda, če pogledamo, da je Vlada Republike Slovenije s
               strokovnim odborom reprezentativnih sindikatov sklenila dogovor, da bo do 1. maja
               2008 poskušala po novem formirati pogoje za uveljavitev novih plač po zakonu, ki ga
               imamo danes tukaj, smo že malo v zamudi. To je dejstvo. Ampak nič še ni zamujeno,
               važno je, da to naredimo pred volitvami in reprezentativnim sindikatom je sicer Vlada
               res obljubila, da bo to 15. maj 2008, sedaj nekako je zapisano, da bo to 1. avgust
               2008. Tudi prav. Važno je, kot rečeno, da je to pred volitvami in da se ne ustvarjajo
               nove zamere.</p>
               <p>Ampak o vsebini zakona pa sledeče. Seveda je ta zakon do sedaj urejal samo plačna
               razmerja za skupino A in B, to so direktorji in pa višji funkcionarji. In prav je, da
               se na nek način odpravijo vsa tista nesoglasja, ki so povzročena s tem, ko nekatere
               zaposlene silimo, da delajo ista dela za manjšo plačo, eden dobi več, drugi manj. To
               se bo zdaj uskladilo, kot je rekel sam minister. To je pohvalno in s tem se tudi mi
               strinjamo. Skratka, natančnejša opredelitev vsebine kataloga delovnih mest bo tudi
               nadzorno urejena, kar je tudi pravilno. In določitev osnovne plače pripravnika,
               mislim, da je nujna, ker je bila sedaj zgolj miloščina oziroma prepuščena
               delodajalcem, kolikor je kdo dal.</p>
               <p>Važno pa je, da se ta zakon, torej Predlog zakona o spremembah in dopolnitvah Zakona
               o sistemu plač v javnem sektorju, uskladi s sindikati.</p>
               <p>Seveda, za Slovensko nacionalno stranko je ta predlog zakona sprejemljiv, če bodo
               upoštevana dopolnila oziroma amandmaji k temu zakonu. Kot že rečeno, podpiramo tudi
               to, da se na nek način daje možnost, da se kolektivne pogodbe v skupni metodologiji
               za uvrščanje orientacijskih delovnih mest dopolnijo s temi delovnimi mesti, ki danes
               niso na tem seznamu. In prav je, da tudi na nek način stremimo za tem, da se
               vključijo vsa delovna mesta oziroma vse delavce v ta zakon.</p>
               <p>Glede na to, da smo priče, da je na področju izplačevanja plač zelo velik nered, tudi
               nespoštovanje, bi opozorili s strani Slovenske nacionalne stranke na sledeče.
               Nedopustno je, da se tudi v javnem sektorju dogajajo stvari, da se plače izplačujejo
               dejansko pod mizo in nad mizo. Delodajalci izplačujejo v enem delu plačo, ki je
               primerljiva in na vpogled tudi kontrolorjem in organom, za kar plačujejo tudi davke
               in dajatve, drugo pa je tisto, kar dajo nekateri tudi v kuverte. To se mora
               prenehati. Prenehati se mora pa tudi praksa, da se vsakokrat, ko se nekdo spomni, da
               bi imel večjo plačo, v državi ruši tako imenovani plačni sistem. To minister dobro
               ve, ko se pogaja z različnimi strukturami. In dejstvo je, da potem iz tega izhaja
               neka nuja, da vsako leto noveliramo zakon.</p>
               <p>Kot že rečeno, za Slovensko nacionalno stranko, če boste upoštevali amandmaje, ki so
               po naši presoji dobri, je zakon sprejemljiv. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Ali moti koga od prisotnih poslancev, da sam predstavim stališče
               Poslanske skupine Lipa? Hvala.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Hvala lepa za prijaznost prisotnim poslankam in poslancem. Ne bom dolg.</p>
               <p>Brez dvoma je za ministrom obsežno delo. Brez dvoma je za ministrom ogromno pogajanj,
               po vsej verjetnosti tudi zelo težkih pogajanj, zato bi rad izpostavil naše stališče
               izključno v treh točkah.</p>
               <p>Prvič. V skladu z dogovorom, ki so ga predstavniki reprezentativnih sindikatov imeli
               z ministrom za javno upravo, naj bi dosegli odpravo plačilnih nesorazmerij oziroma
               plačne povišice, kar je seveda trd oreh in v kolikor drži informacija, ki je bila
               podana, potem je to seveda eden izmed treh razlogov, zakaj podpreti omenjeno zakonsko
               novelo.</p>
               <p>Drugo, kar bi rad izpostavil, da so reprezentativni sindikati javnega sektorja se s
               predlogom strinjali in napovedali, da bodo podpisali kolektivno pogodbo za javni
               sektor takoj, ko bo Državni zbor sprejel usklajene spremembe zakona o sistemu plač v
               javnem sektorju. Ob tem izpostavljam, da je matično delovno telo, vsaj na podlagi
               zapisnika in poznavanja dela, popravke, ki so bili usklajeni tudi s sindikati, vnesel
               v besedilo novele - drugi razlog, zakaj podpiramo.</p>
               <p>In tretji razlog, da parcialni princip, ki je uveden v okviru sistema, naj bi
               omogočal, da noben posamezen sindikat, ki je sklenil dogovor z Vlado Republike
               Slovenije, ne bo postal talec zaradi nekega drugega sindikata, ki pogodbe ne bi
               sklenil. Iz naslova teh treh argumentov se tiste argumentacije, katera je prišla do
               Poslanske skupine Lipa, in pa seveda na podlagi, iskreno upam, tudi sprejetih
               dopolnil, ki jih nenazadnje tudi v Poslanski skupini Lipa vlagamo v parlamentarno
               proceduro in za katere upamo, da bodo sprejeti, iz tega razloga ne vidimo, da bi
               nasprotovali predlogu zakona. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Kolega Rudolf Petan pa bo predstavil stališče Poslanske skupine SDS. Izvolite,
               prosim.</p>
            </sp>
            <sp who="SDZ4:PetanRudolf">

               <speaker>RUDOLF PETAN:</speaker>

               <p>Hvala za besedo, gospod podpredsednik. Gospod minister, predstavnik Vlade, kolegice
               in kolegi!</p>
               <p>Zakon o sistemu plač v javnem sektorju je končni rezultat nekajletnih prizadevanj za
               vzpostavitev sistema, torej sistema plač v celotnem javnem sektorju. Vsi vemo, da je
               datum uveljavitve bil večkrat prestavljen, največkrat zaradi parcialnih interesov
               posameznih skupin, posameznih segmentov in lahko rečemo, da marsikdaj tudi čisto
               legitimnih, vendar če hočemo zadeve postaviti v sistem, potem moramo gledati na to
               kot celoto in ne samo svoje ozke panožne interese.</p>
               <p>Do sedaj v Sloveniji to področje ni bilo urejeno sistemsko, ampak so se stvari
               urejale po panogah in zaradi tega je prihajalo tudi do težav in smo imeli v državi
               tudi nepotrebne probleme. Vendar je treba priznati, da sedaj, ko je bil dosežen
               rezultat, tudi pogajanja med partnerji, upamo, da bo ta zadeva zaživela tako, kot je
               bilo predvideno. Ne nazadnje dobro urejen sistem plač v javnem sektorju je pogoj tudi
               za urejeno državo, za urejeno demokratično državo, kar Slovenija je. Stvari so se do
               sedaj pač obravnavale parcialno, po sektorjih, po segmentih in prihajalo je do
               zaostrovanj in tudi do nesporazumov. Vir tega je pa bilo, ker nismo imeli sistema
               plač kot sistema. Za dobro funkcioniranje javnega sektorja je pogoj tak sistem plač,
               povezan sistem v razmerjih med posameznimi panogami, in seveda zadevo postaviti v
               razmerje, to pa je do sedaj se pokazalo, da je bil vedno nek vir težav, kajti v
               naravi je pač tako, da vsak posameznik ima o svojem delu najlepše in najboljše
               mnenje, in sam dela najbolje, drugi pa nekoliko slabše. Ampak to je čisto legitimno
               mnenje, zato pa mora nekdo poskrbeti, in v tem primeru država in socialni partnerji,
               da se nekako pravilno ovrednotimo in ocenimo in postavimo razmerje med posameznimi
               panogami. Za to so bila seveda potrebna dolgotrajna, težka in naporna pogajanja. In
               lahko smo veseli, da je prišlo do rezultata in rezultat je zakon, se pravi, tudi
               sporazum med socialnimi partnerji. Vsi vemo, da je najtežje usklajevati, ko gre za
               denar. O tem se lahko dogovorimo, ko pa pridemo do denarja, takrat pa običajno
               nastanejo težave. Zato je bilo treba delovati z občutkom in z veliko mero strpnosti.
               To je očitno partnerjem uspelo in upajmo in želimo in prepričani smo, da bo sistem
               lahko zaživel, tako kot je bilo predvideno sedaj, po novem, v septembru. Zato je
               treba, da bodo podpisane kolektivne pogodbe za javni sektor kot celoto.</p>
               <p>V Slovenski demokratski stranki se zavzemamo za dobro funkcionirajoč javni sektor kot
               servis občanov in za to dobro funkcioniranje je prav gotovo potrebno tudi pravilno
               nagrajevanje ljudi, ki delajo v javnem sektorju. Ne nazadnje vemo, da je preko
               100.000 ljudi, ki v tem sektorju delajo, in če pri teh ljudeh ni čutiti zadovoljstva,
               potem verjetno tudi ne moremo pričakovati, da bodo opravljali dober servis za
               državljane in državljanke. In sedaj menimo, da je dan tudi ta pogoj, ki govori o
               plačah.</p>
               <p>Zato v Slovenski demokratski stranki podpiramo ta zakon, ne podpiramo pa amandmaja,
               ki ga je podala Zares. Menimo, da je rešitev, ki je podana v osnovnem besedilu, ki je
               bila sprejeta na matičnem odboru, tisto pravo in zato bomo tisto besedilo
               podprli.</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Poslanec Miran Potrč bo predstavil stališče Poslanske skupine SD. Izvolite.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Gospod minister, gospod podpredsednik, poslanke in poslanci.</p>
               <p>Na predlog Socialnih demokratov je Državni zbor že pred več kot 10 leti sprejel
               sklep, da je glede vprašanj, ki zadevajo interese posameznih partnerjev, treba doseči
               medsebojno uskladitev med državo ali med drugimi delodajalci in sindikati in
               sprejemati odločitve, ki so s tem v skladu. To je naše vodilo delovanja v Socialni
               demokraciji vse od takrat in zato pozdravljamo vsak trud, ki ga Vlada vlaga v to, da
               se sporazum doseže in sledimo vsebini takšnega sporazuma. Tudi tokrat je bilo takšno
               delo opravljeno in zaradi tega v temelju Socialni demokrati podpiramo rešitve, ki so
               pripravljene v zakonu, ker neposredno za prvo sejo matičnega delovnega telesa niso
               bile, smo tudi predlagali odložitev, da bi sporazum s sindikati lahko dosegli po
               poprejšnji uskladitvi znotraj Vlade, kjer je prišlo do konfliktov med resornim
               ministrom in ministrom za obrambo. Ugotavljamo, da se je to splačalo, saj smo tako
               dosegli potrebno vsebino, ki je usklajena, in veseli smo, da je tudi tokrat, da je
               tokrat - ne tudi, na žalost samo tokrat ali redkokdaj še podobno - koalicija ravnala
               razumno in ni vztrajala na tem, da se neusklajeni predlog zakona izglasuje.</p>
               <p>Moram pa reči, da nam je žal da kakor mi razumemo v to usklajevanje in uskladitev ni
               vključen tudi sindikat pravosodja, ker je del zakonodaje že bil na predlog pravosodja
               v presoji Ustavnega sodišča in je Ustavno sodišče v nekaterih primerih ugotovilo, da
               zakonodaja ni skladna z ustavo, in zato bi svetoval gospodu ministru Virantu in
               resornemu ministru, da naj le usklajevanje nadaljujeta in da naj slaba volja ali
               užaljenost ne bo temeljno merilo za medsebojne odnose, ampak naj se tudi tukaj
               najdejo ustrezne rešitve.</p>
               <p>Bi pa radi Socialni demokrati opozorili na eno od rešitev v zakonu, na katero smo
               opozorili tudi na matičnem delovnem telesu, pa po našem mnenju nismo dobili
               utemeljenega ali prepričljivega odgovora. Gre namreč za novi drugi, tretji in četrti,
               predvsem pa za novi drugi odstavek 12. člena, 17. člena zakona, ki po naši presoji
               daje resornim ministrom, Vladi, pa tudi nekaterim drugim v lokalni samoupravi
               pooblastila, ki so v nasprotju z zakonom. Piše: <q>"Če obstojajo za to utemeljeni
               razlogi,"</q> ti utemeljeni razlogi niso navedeni in so v prosti presoji tistih, ki se
               jim pooblastila dajejo, <q>"se lahko javnega uslužbenca ob zaposlitvi, prvič, na podlagi
               njegovega soglasja, drugič, ob premestitvi na drugo delovno mesto, tretjič, ali ob
               imenovanju v naziv ali višji naziv, uvrsti v plačni razred za največ pet plačnih
               razredov višje od plačnega razreda delovnega mesta oziroma naziva, vendar ne v višji
               plačni razred, kot ga je možno doseči z napredovanjem. Soglasje za uvrstitev
               podajo...,"</q> ne bom naprej našteval - ampak Vlada, resorni ministri, župan, v soglasju
               z resornim ministrom, tožilec oziroma pravobranilec in v nekem primeru novinarjev
               oziroma uslužbencev RTV pristojni minister. Na nesprejemljivost te rešitve je zelo
               blago, ampak kljub temu, opozorila tudi Zakonodajno-pravna služba, da bi morali
               kriterije opredeliti na določnejši način. Mislim, da je slabo, ker minister tega ni
               sprejel in tudi ne vladajoča koalicija. Bi pa rad opomnil, da to samo po sebi še ne
               pomeni, da je rešitev dobra, da tudi minister ni nezmotljiv, kar se kaže v nekaterih
               ustavnih sporih, ki jih je izgubil, tudi s tem parlamentom, in najbrž tudi v njegovem
               ravnanju glede imenovanja načelnikov upravnih enot. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Kolega Aleš Gulič bo predstavil stališče Poslanske skupine LDS.
               Izvolite.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p>Spoštovane kolegice in kolegi, cenjeni predsedujoči, gospod minister! No, gospod
               minister je najbrž nezmotljiv, jaz hočem preprečiti te gestikulacije, tako da vam je
               jasno.</p>
               <p>No, v Liberalni demokraciji Slovenije, sedanji Liberalni demokraciji Slovenije, temu
               zakonu ne bomo nasprotovali. Razlog je predvsem ta, da je Vladi uspelo skleniti
               dogovore s socialnimi partnerji. Očitno so zdaj vsi pristali na tisto, o čemer je
               bilo razpravljano in kakor so se odločili. Seveda imamo pomisleke v zvezi z
               novinarji, zaposlenimi na javnem zavodu RTV Slovenija, to še vedno ni državni zavod,
               je javni, ki ima nalogo opravljati javni servis. Gre tudi za specifiko poklica in vse
               tisto, kar se je začelo že z zakonom o RTV, pa tudi kasneje z zakonom o medijih,
               pravzaprav poriva en del teh, ki naj bi bili neodvisni, v precejšnjo odvisnost od
               Vlade in pa njenih zastopnikov v različnih telesih.</p>
               <p>Predvsem nas pa veseli to, da se reforma, ki se je začela, ki jo je začela nekdanja
               Liberalna demokracija Slovenije v prejšnjem mandatu, z državnim sekretarjem Virantom,
               sedaj ministrom Virantom, tudi zaključuje. Upamo, da vse tisto, kar je zapisano, in
               za tisto, kar slišimo, kar se govori, v zvezi z duhom tega zakona, da bo veljalo in
               da bo uresničeno bolj, recimo, kot je uresničeno kakšno drugo določilo. Da ne bo z
               njim kakšnih težav, recimo, kot so s poslovnikom Državnega zbora in pa vodenjem teh
               sej. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. In poslanka Majda Zupan bo predstavila stališče Poslanske
               skupine Nova Slovenija. Izvolite.</p>
            </sp>
            <sp who="SDZ4:ZupanMajda">

               <speaker>MAJDA ZUPAN:</speaker>

               <p>Hvala lepa za besedo. Lepo pozdravljeni! Spoštovani predsedujoči, gospod minister,
               predstavnik Vlade, kolegica in kolegi! Novela zakona o sistemu plač v javnem
               sektorju, ki je bil sprejet leta 2002 in se sprejema po nujnem postopku, dejansko
               pomeni zadnjo stopnico pred uveljavitvijo plačnega sistema. Doslej se je na njegovi
               podlagi uvedel plačni sistem za direktorje v javnem sektorju in v začetku letošnjega
               leta tudi za vse funkcionarje, medtem ko 145 tisoč javnih uslužbencev na to še čaka.
               Pogajanja na različnih nivojih so tekla vse od leta 2002, imela so svoje vzpone in
               padce in bila so vložena velika prizadevanja, da bi bil zakon uresničljiv in usklajen
               s socialnimi partnerji. Še dober teden nazaj je matični odbor prekinil sejo na to
               temo, ker pogajanja še niso bila končana. Spretni in strpni pogajalci, ki jim je
               treba priznati sposobnost pogajanj in vztrajnosti, so uspeli ponovno vzpostaviti
               porušen sistem, pri čemer je zelo pomembno, da ohranja enotnost, zlasti med
               uniformiranimi poklici, ki se med seboj tudi ponavadi največkrat primerjajo.
               Kolektivne pogodbe so tik pred sklenitvijo formalne kolektivne pogodbe in kolektivne
               pogodbe dejavnosti in poklicev. To naj bi se zgodilo v prvi polovici junija, pri
               čemer pa je zelo pomembno, da je omogočen tudi parcialni prehod v nov plačni sistem,
               kar pomeni, da sistem kot tak lahko zaživi, čeprav vse posamezne pogodbe mogoče ne bi
               bile podpisane.</p>
               <p>Novosti, ki jih novela prinaša, se nanašajo na natančnejšo opredelitev vsebine
               kataloga delovnih mest in nazivov, določitev osnovne plače pripravnikov, uvaja se
               tudi možnost preizkusa ocene in določa postopek v zvezi z varstvom pravic javnih
               uslužbencev, da je možnost vstopa posamezne plačne skupine oziroma posamezne
               dejavnosti oziroma poklica v nov plačni sistem, določa usklajevanje plač od 1. julija
               2008 naprej in ne nazadnje novela odpira možnost, da se lahko javnega uslužbenca
               zaradi posebej utemeljenih razlogov in ob soglasju ob zaposlitvi, premestitvi ali
               imenovanju v naziv ali višji naziv uvrsti za pet plačnih razredov višje od plačnega
               razreda delovnega mesta oziroma naziva, kar prinaša v javni sektor kakovost in večjo
               fleksibilnost. Pri tem pa seveda pričakujemo, da bo ta možnost pod ustrezno
               kontrolo.</p>
               <p>V Poslanski skupini Nova Slovenija novelo podpiramo, saj menimo, da bodo z
               dogovorjenim plačnim sistemom vzpostavljena pravičnejša razmerja in stimulativnost,
               želimo pa si, da bi dobili tudi v javnem sektorju visoko izobražene in strokovno
               usposobljene kadre, ki bodo sposobni nuditi državljanom in državljankam kakovostno
               storitev. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Končali smo s predstavitvijo stališč poslanskih skupin.</p>
               <p>Prešli bomo na razpravo o členu in vloženem amandmaju, in sicer v razpravo dajem 12.
               člen ter amandma Poslanske skupine Zares. Želi kdo v povezavi s tem členom in
               amandmajem razpravljati? Ne. Potem zaključujem razpravo. O amandmaju pa bomo v skladu
               s časovnim potekom seje zbora odločali danes v okviru glasovanj, pol ure po
               prekinjeni 20. točki dnevnega reda.</p>
               <p>S tem prekinjam to točko dnevnega reda.</p>
               <p>Ministru se najlepše zahvaljujem za udeležbo.</p>
               <p>Prehajamo na 20. TOČKO DNEVNEGA REDA, to je na OBRAVNAVO <gap n="..."/>
               <stage xml:id="Redna-39-2008-05-30.stage6">/Oglašanje iz dvorane./</stage> Gospa Širca, na telefonu ste bili. Jaz sem posebej vprašal.
               Dolžnost poslanca je, da spremlja sejo.</p>
               <p>Prehajamo na <title>20. TOČKO DNEVNEGA REDA,</title> to je na <title>OBRAVNAVO PREDLOGA ZAKONA
                  O SPREMEMBAH IN DOPOLNITVAH ZAKONA O VISOKEM ŠOLSTVU PO NUJNEM POSTOPKU.</title>
               </p>
               <p>Za to točko imamo na razpolago 5 ur. Predlog zakona je v obravnavo zboru predložila
               Vlada Republike Slovenije. Besedo za to dajem, ali pa bi mogel dati predstavniku
               Vlade. Napovedano imam, da naj bi bila z nami prisotna ali ministrica za visoko
               šolstvo, znanost in tehnologijo Mojca Kucler Dolinar ali pa državni sekretar dr.
               Dušan Lesjak. Kolega Sok, proceduralno. Izvolite.</p>
            </sp>
            <sp who="SDZ4:SokAlojz">

               <speaker>ALOJZ SOK:</speaker>

               <p>Hvala lepa, predsedujoči. Jaz predlagam, glede na to, da smo pač to prvo točko tako
               na hitro zaključili, da odredite 10 minut odmora.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Dogovorjeno. Kolega Sok, jaz bom vaš predlog tudi upošteval. Sejo bomo prekinili za
               15 minut, da se nam prisotni ministri oziroma napovedani ministri pridružijo. Sejo
               prekinjam, nadaljevali jo bomo ob 10.05. Hvala.</p>
               <p>Ravnokar pa sem izvedel, da so predstavniki Vlade že na poti, torej bomo lahko
               nadaljevali ob dogovorjenem času. Hvala.</p>
               <stage type="time">(Seja je bila prekinjena ob 9.51 in se je nadaljevala ob 10.05.)</stage>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Ker je ministrica za visoko šolstvo, znanost in tehnologijo, gospa Mojca Kucler
               Dolinar, v tujini, predseduje Svetu za konkurenčnost, državni sekretar, gospod Dušan
               Lesjak, pa bo do Državnega zbora potreboval še nekaj deset minut. Predlagam, da
               najprej opravimo predstavitev matičnega delovnega telesa ter predstavitev stališč
               poslanskih skupin in kasneje omogočimo državnemu sekretarju nastop. Ali kdo
               nasprotuje temu predlogu? <stage xml:id="Redna-39-2008-05-30.stage8">(Ne.)</stage> To pomeni, da lahko nadaljujemo, kot sem povedal.</p>
               <p>Kot rečeno, predlog zakona je obravnaval Odbor za visoko šolstvo, znanost in
               tehnološki razvoj kot matično delovno telo. Besedo dajem predsedniku odbora, gospodu
               Rudolfu Mogetu, za predstavitev poročila odbora. Izvolite.</p>
            </sp>
            <sp who="SDZ4:MogeRudolf">

               <speaker>RUDOLF MOGE:</speaker>

               <p>Gospod podpredsednik, hvala za besedo. Spoštovane kolegice in kolegi! Odbor za visoko
               šolstvo, znanost in tehnološki razvoj je dne 20.5.2008 obravnaval Predlog zakona o
               spremembah in dopolnitvah Zakona o visokem šolstvu, ki ga je predložila Vlada
               Republike Slovenije.</p>
               <p>Predlog zakona naj bi na podlagi odločbe Ustavnega sodišča Republike Slovenije na
               novo določil ureditev pravnega položaja strokovne službe Sveta Republike Slovenije za
               visoko šolstvo, in sicer tako, da ne bo nekonsistentnosti med ureditvijo samostojnega
               in neodvisnega položaja sveta in ureditvijo položaja njegove strokovne službe.</p>
               <p>Predlog zakona naj bi določil tudi pravno podlago za razširitev mednarodnega
               sodelovanja slovenskih univerz z drugimi univerzami in visokošolskimi in
               raziskovalnimi institucijami na območju Evropske unije. To naj bi bila tudi podlaga
               za ustanovitev Evrosredozemske univerze, katere iniciativa za ustanovitev v Sloveniji
               poteka že od leta 2006 in je v ta namen ustanovljena tudi projektna skupina.</p>
               <p>Z ustrezno prehodno določbo pa bo na podlagi zakona omogočeno diplomantom dosedanjih
               univerzitetnih študijskih programov, ki so se v študijskem letu 2005/2006 vpisali v
               magistrske študije programa druge stopnje, iz 33. člena zakona, da se vpiše v
               dosedanji študijski program za pridobitev magisterija znanosti in doktorata
               znanosti.</p>
               <p>Predstavnik Državnega sveta Republike Slovenije je na odboru povedal, da nasprotujejo
               nujnemu postopku sprejemanja predloga zakona ter da zakona ne podpirajo.</p>
               <p>Zakonodajno-pravna služba pa je opozorila, da kljub amandmajem, ki se nanašajo na
               ustanovitev Mednarodne zveze univerz in v povezavi s tem tudi predvidene ustanovitve
               Evrosredozemske univerze, to področje še vedno ni ustrezno zakonsko urejeno, saj niso
               bile upoštevane vse pripombe te službe.</p>
               <p>V razpravi na odboru, v kateri so sodelovali tudi predstavniki univerz in študentov,
               je bilo s strani predstavnikov opozicije in vabljenih rečeno, da se predlog zakona,
               ki pomembno določa pogoje delovanja visokošolskih partnerjev, ne bi smel sprejemati
               po nujnem postopku, saj ni bil v zadostni meri usklajen s socialnimi partnerji in
               zainteresirano javnostjo.</p>
               <p>Največ pozornosti pa je bilo v razpravi namenjene določbam glede ustanavljanja
               mednarodne zveze univerz. Predstavniki opozicijskih strank so imeli na ta del zakona
               številne pomisleke in pripombe, predvsem glede akreditacije mednarodne zveze univerz,
               akreditacije programov in financiranja teh programov. Predlog zakona naj bi po
               njihovem mnenju nejasno urejal razmerje med slovensko pravno ureditvijo
               visokošolskega prostora in mednarodno zvezo univerz. Menili smo, da se je treba jasno
               dogovoriti, glede akreditacije programov, ki naj bi morale potekati na takšen način,
               da akreditacije ne bodo pod ravnjo zahtevnosti, ki sicer velja v našem prostoru. To
               velja tudi za organe, ki zadevajo ustrezno participacijo študentov in profesorjev pri
               upravljanju. Postavlja se tudi vprašanje, zakaj se z mednarodno zvezo univerz lahko
               povezujejo tudi s subjekti, ki niso univerze. V zakonu pa je bilo treba tudi jasneje
               opredeliti sofinanciranje in financiranje mednarodnih zvez univerz tudi na podlagi
               predvidenih evropskih sredstev.</p>
               <p>Določila v zvezi z ureditvijo pravnega položaja strokovne službe Sveta Republike
               Slovenije za visoko šolstvo naj bi po mnenju opozicije zadoščala le formalnim
               zahtevam iz odločba Ustavnega sodišča, ne pa tudi strokovnim. Predlog ne rešuje niti
               najosnovnejšega problema Sveta za visoko šolstvo, in sicer to je vpeljala zadostnih
               mehanizmov za preprečevanje konflikta interesov in zagotovitev dovolj močne strokovne
               službe. Tudi člane Sveta za visoko šolstvo še vedno izbira in imenuje Vlada, kar
               pomeni, da še vedno nimamo neodvisnega organa za zagotavljanje kakovosti, ki bo
               ustrezala merilom za vstop v evropski register za zagotavljanje kakovosti. Edina
               prava rešitev, ki bo upoštevala tudi odločbo Ustavnega sodišča, bi bila torej
               ustanovitev neodvisne agencije za evalvacijo in akreditacijo.</p>
               <p>Odbor je sprejel vse amandmaje poslanskih skupini pozicije, torej SDS, NSi, SLS in
               DeSUS-a, k sedmim členom zakona in ni sprejel nobenega amandmaja poslanskih skupin
               opozicije, to je SD-ja, LDS-a, Zares, Lipe in samostojnega poslanca dr. Slavka Gabra.
               Glede na sprejete amandmaje je odbor pripravil besedilo dopolnjenega zakona, ki ga
               obravnavamo danes, in predlagamo Državnemu zboru, da ta predlog sprejme. Hvala lepa.
            </p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Mi pa prehajamo na predstavitev stališč poslanskih skupin.
               Stališče poslanke Zares naj bi predstavil dr. Pavel Gantar. <stage xml:id="Redna-39-2008-05-30.stage9">(Ga ni.)</stage> Stališče
               Poslanske skupine DeSUS pa bo predstavil poslanec Vasja Klavora. Izvolite.</p>
            </sp>
            <sp who="SDZ4:KlavoraVasja">

               <speaker>MAG. VASJA KLAVORA:</speaker>

               <p>Spoštovani podpredsednik, poslanke in poslanci! V Poslanski skupini DeSUS bomo
               Predlog zakona o spremembah in dopolnitvah Zakona o visokem šolstvu podprli. Pri tem
               bi pa rad omenil predvsem tri stvari, za katere se zavzemamo in je prav, da so v
               noveli tega predloga zakona. Prvič gre za uskladitev vsebine z ustavno odločbo
               razveljavljenega besedila, ki določa pravni položaj strokovne Službe sveta Republike
               Slovenije za visoko šolstvo, in sicer z vsemi napotki Ustavnega sodišča. S tem
               menimo, da kot strokovna služba, sekretariat, organiziran v sklopu sveta, ima lahko
               pri svojem opravljanju nalog prav tako priznan status samostojnosti, neodvisnosti,
               strokovnosti in nepristranskosti, enako, kot ga ima tudi sam Svet za visoko
               šolstvo.</p>
               <p>Drugič. Zelo je pomemben cilj predloga novele, ki vzpostavlja pravno podlago za
               udejanjanje Evrosredozemske univerze, s sedežem v naši državi. Moram ob tem povedati,
               da so člani naše poslanske skupine, člani Evromediteranske skupščine, trije, dr.
               Marko Pavliha, Aurelio Juri in tudi jaz, že od leta 1995 v Kairu in pozneje v Rabatu,
               v Tunisu in tudi v Atenah, se zavzemali za to, da Slovenija pridobi ta sedež oziroma
               da se v Sloveniji vzpostavi ta Evrosredozemska univerza. Menimo, da bi bila taka
               univerza, tako organizirana, uspešna nosilka tudi medkulturnega dialoga v
               evrosredozemskem prostoru</p>
               <p>In tretjič. Ob tem bi še opozoril na to, da odločitev Ustavnega sodišča določa tudi
               zadrego, ki je nastala glede študija po starem načinu in študija po bolonjskem načinu
               glede vrednotenja nazivov in to predvsem, kar se tiče magisterija in stopnje
               izobrazbe, in to tudi urejuje. Predlog zakona bo naša poslanska skupina podprla.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Stališče poslanske skupine SDS bo predstavila poslanka Eva
               Irgl.</p>
            </sp>
            <sp who="SDZ4:IrglEva">

               <speaker>EVA IRGL:</speaker>

               <p>Hvala za besedo predsedujoči. Spoštovane poslanke, spoštovani poslanci! Najprej moram
               povedati, da smo v Slovenski demokratski stranki z velikim zanimanjem spremljali,
               kako so se opozicijski poslanci, predvsem iz vrst Zares in Socialnih demokratov,
               trudili na vse pretege, da tega zakona ne bi obravnavali na tej seji po nujnem
               postopku, temveč po rednem. Za takšna zavlačevanja je gotovo vreč razlogov. Ampak
               bistveni pa je gotovo ta, da opoziciji pač ne ustreza, da bi ta vlada izpeljala
               nekatere projekte, ki so dobri in so tudi v interesu države. In bi potemtakem, vsaj
               tako je logično, morali biti tudi v interesu opozicije. Ampak to nagajanje lahko še
               nekako razumemo glede na čas, v katerem obravnavamo ta zakon, saj čudežno sovpada
               ravno s predvolilnim časom. Vendar pa, hvala bogu, ljudje niso naivni in ločijo med
               nagajanjem na eni strani in med konstruktivno politiko na drugi.</p>
               <p>Novela zakona o visokem šolstvu popravlja zakon v tistih delih, na katere je
               opozorilo Ustavno sodišče z odločbo in edino pravilno in pametno ravnanje ministrstva
               je, da odpravi in popravi ta neskladje. Kako ta novelirani zakon sledi zahtevam
               ustavne odločbe do strokovne, organizacijske naloge Sveta Republike Slovenije za
               visoko šolstvo ne opravlja več organ v sestavi ministrstva, temveč te naloge opravlja
               sekretariat v okviru Sveta Republike Slovenije za visoko šolstvo. S tem je
               zagotovljena neodvisnost od ministrstva. Odločba Ustavnega sodišča opozarja tudi na
               to, da je treba urediti pravni status tistih študentov, ki so ob vpisu v študijske
               programe iz 33. člena Zakona o visokem šolstvu utemeljeno pričakovali, da bodo po
               končanem študiju pridobili eno stopnjo višjo izobrazbo. Gre za diplomante dosedanjih
               univerzitetnih programov, ki so pred uveljavitvijo Zakona o visokem šolstvu vpisali
               magistrski študijski program druge stopnje oziroma na koncu pridobili naziv strokovni
               magisterij. V bistvu lahko rečemo, da so jih fakultete zavajale, saj so jim
               obljubljale znanstveni magisterij.</p>
               <p>Seveda pa je glavni problem opozicije v tem, da ta zakon daje tudi pravno podlago za
               ustanovitev mednarodnih univerz, kamor seveda sodi tudi Evrosredozemska univerza s
               sedežem v Sloveniji. Prav nedojemljivo je, da opozicija na čelu s poslanci SD-ja,
               tukaj seveda tudi svetla izjema gospod Pavliha, ampak ta se je tudi že na pol
               skregal, in Zaresa nasprotuje temu projektu, ki ga podpira kar 39 držav, na čelu z
               zunanjimi ministri, ministri za visoko šolstvo. Ta projekt podpirata tudi predsednik
               Evropske komisije in Evropskega parlamenta. Pri nas pa temu projektu opozicija
               nasprotuje samo zato, ker je to dobro in ker nastaja pod okriljem te vlade. To je
               podobno, kot če bi mi, ko smo bili v opoziciji nasprotovali projektom, dobrim za to
               državo. Na primer, če bi nagajali pri vstopi v Zvezo Nato ali vstopu v Evropsko
               unijo. Tukaj gre vendarle za nacionalni interes, pa tudi za ugled države v svetu.
               Kako pa naj nas jemljejo za kredibilnega partnerja, če znotraj države ne podpiramo
               projektov, podpirajo pa jih zunaj naše države! To je zame skrajno neresna drža s
               strani opozicije, sploh če vemo, da so v SD-ju na začetku ta projekt podpirali,
               danes, ko ga je potrebno realizirati, pa se umikajo stran. Ampak, tega smo pri tej
               stranki že navajeni, podobno je bilo tudi pri pokrajinski zakonodaji; najprej so
               potrdili spremembo ustave, potem pa so seveda začeli onemogočati sprejetje zakona o
               teh pokrajinah. V SDS bomo seveda novelo zakona o spremembah in dopolnitvah zakona o
               visokem šolstvu podprli. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Stališče Poslanske skupine SD bo predstavila poslanka Breda Pečan. Izvolite.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Najprej ena čisto proceduralna pripomba, gospod podpredsednik.</p>
               <p>Mislim, da to, kar si je dovolila kolegica pred menoj, ni ničemur podobno.</p>
               <p>Bi pa najprej pozdravila vse prisotne v dvorani in v nasprotju s predhodnico
               konstruktivno povedala, kaj meni o tem zakonu Poslanska skupina Socialnih demokratov,
               ki zlasti ustanovitev evromediteranske zveze univerz, ki smo jo mi poimenovali
               <q>"univerza"</q>, kljub temu da <q>"de facto"</q> gre za mrežo in ne za univerzo v klasičnem
               pomenu besede, podpiramo. Ni res, da Poslanska skupina Socialnih demokratov
               nasprotuje ustanovitvi Evromediteranske univerze. Poslanska skupina Socialnih
               demokratov samo ne želi, da se ob skupnem cilju ustanovitve Evromediteranske
               univerze, ki naj bi imela vsaj enega od sedežev v Sloveniji, skozi stranska vrata
               pripelje razne nenavadne, eksotične ali kakršnekoli druge kvazi univerzitetne
               programe, ki bi jih lahko mimo Sveta za visoko šolstvo, mimo Državnega zbora in mimo
               Vlade Republike Slovenije pripeljali v Slovenijo, zagotovili financiranje iz javnih
               sredstev in ne zagotovili tudi možnosti študentom, da lahko na njih dejansko tudi
               začnejo in zaključijo študij.</p>
               <p>Mi smo se odločili, da bomo pri obravnavi tega zakona, ki popolnoma po nepotrebnem
               teče po nujnem postopku, poskusili pridobiti tudi pomoč in sodelovanje vseh tistih,
               ki so zainteresirani, pa jih Ministrstvo za visoko šolstvo vključilo v razpravo o tej
               spremembi šele potem, ko so začeli znova, kot izgleda, mora biti tukaj v tej državi
               storjeno, začeli izvajati javni pritisk. In glede na to, da je tukaj, pohvalno lahko
               rečem, nekaj sprememb bilo sprejetih na osnovi dogovarjanja med ministrstvom in
               Študentsko organizacijo Slovenije smo se odločili, da bomo skupaj s kolegi iz Zaresa
               in Lipe vložili še tri dodatna dopolnila, in sicer k 1., 2. in 4. členu, kjer
               predlagamo dobra dopolnila, tako da upam, da glede na tisto, kar smo včeraj
               poslušali, da koalicija, zlasti pa SDS, vedno upošteva kvalitetna in smiselna
               dopolnila ali spremembe, ki jih predlaga opozicija, da bo ta dopolnila danes tudi
               podprla. In sicer predlagamo, da bi v novem 10.a členu v prvem odstavku dopolnilni
               soglasje Vlade Republike Slovenije, ker gre <q>"de facto"</q> za ustanovitev nove univerze,
               da mora biti pridobljeno tudi soglasje Državnega zbora Republike Slovenije, ki, konec
               koncev, vse druge univerze, vse druge javne univerze ustanavlja z odlokom, tu bi pa
               šlo celo samo za soglasje.</p>
               <p>Poleg tega zahtevamo ali predlagamo, da bi ta mednarodna zveza univerz, torej ne ta,
               ne govorimo o Evromediteranski univerzi, ampak govorimo o katerikoli mednarodni zvezi
               univerz, morala izpolnjevati za ustanovitev in za vpis v razvid visokošolskih zavodov
               pogoje, ki so določeni z visokošolsko zakonodajo. Se pravi, ne more biti kar tako,
               mimo Sveta za visoko šolstvo in mimo Državnega zbora ustanovljena neka univerza. In
               nenazadnje, pomembno je, da študenti, ki se bodo vpisovali na to mednarodno zvezo
               univerz, te mednarodne zveze univerz vedo, da imajo možnost, da bodo uživali pravice
               iz tega zakona, poleg njih pa še morda kakšne dodatne pravice, ki jih bodo same
               univerze omogočale. Programi mednarodnih univerz morajo imeti soglasje Sveta
               Republike Slovenije za visoko šolstvo, tako da izpolnjujejo pogoje.</p>
               <p>In še ena stvar, ki se nam zdi pomembna, je, da direktorja imenuje Svet za visoko
               šolstvo in da mora imeti pet let delovnih izkušenj ter najmanj doktorat.</p>
               <p>Mi bomo ta zakon seveda po želji posameznikov podprli, medtem ko pa nasprotovali mu
               pa ne bomo, kljub prepričanju nekaterih dam v tej dvorani. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Stališče Poslanske skupine LDS bo predstavil poslanec Rudi Moge.
               Izvolite.</p>
            </sp>
            <sp who="SDZ4:MogeRudolf">

               <speaker>RUDOLF MOGE:</speaker>

               <p>Hvala lepa, gospod podpredsednik, za besedo. Spoštovane poslanke in poslanci! Za
               Liberalno demokracijo Slovenije ni bilo nikakršno presenečenje, da je ministrica za
               visoko šolstvo, znanost in tehnologijo vložila zakon, ki ni bil usklajen s strokovno
               in zainteresirano javnostjo, povrh pa je bil zakon še tako pravno nedodelan, da smo
               morali na odboru amandmirati skoraj vse člene zakona. Sam predlog za nujni postopek
               pa je kazal na to, da Vlada ob vsebinskih in drugih pomanjkljivosti prikriva le-to s
               hitro akcijo pozicijskega glasovalnega stroja.</p>
               <p>V LDS nismo dobili zadovoljivih odgovorov na nekatera nujna vprašanja, ki jih bom
               kasneje izpostavil. Lahko rečem, da je tudi tokratna dopolnitev zakona imela tri
               poglavitne napake. Prva je bila, da je bila sprejeta brez uskladitve s socialnimi
               partnerji in da so se šele v postopku, ko je bil zakon vložen v proceduro, poskušali
               predstavniki Vlade dogovoriti z zainteresirano javnostjo, da bi lahko le-ta preko
               določenih amandmajev vplivala na vsebino tega zakona. Ta zakon je bil tudi strokovno
               zelo nedomišljen, vsaj v obrazložitvi na odboru ni bilo odgovorov na ključna
               vprašanja, ki bi jih morali, ko sprejemamo tak strateški dokument, imeti dorečena.
               Prav tako pa ta zakon omogoča dovoljevanje partikularnih osebnih interesov članov in
               ideologov vladajoče koalicije, kar je več kot jasno, če človek pogleda, kako se
               ustanavljajo novi visokošolski zavodi v Republiki Sloveniji.</p>
               <p>Naj povem, da smo v Poslanskem klubu LDS že od vsega začetka podpirali idejo o
               ustanovitvi mednarodne mediteranske zveze, saj je oče te zveze naša lastovka dr.
               Marko Pavliha in da smo bili na to ponosni in smo te stvari poskušali tudi vedno
               podpirati. Zato je to, da tega ne podpiramo, seveda čista neresnica ali laž. Ob tem
               pa imamo majhen pomislek, da z njeno ustanovitvijo imamo na majhnem delčku Slovenije
               kar tri univerze: imamo univerzi v Novi Gorici, imamo univerzo v Piranu, zdaj bomo
               imeli zvezo univerz v Portorožu, v Murski Soboti pa se lahko pod nosom obrišejo, v
               Novem mestu lahko gledajo, Gorenjci lahko samo gledajo, kaj je z njimi, da o Korošcih
               niti ne govorim; in takšna koncentracija univerz na ozkem segmentu kaže na to, da
               Vlada nima izdelane nobene strateške mreže univerz v Mariboru, ki bi pomagala k tem
               tolikokrat opevanem odpravljanju razlik v Republiki Sloveniji.</p>
               <p>V poslanskem klubu opozarjamo tudi, da takšna rešitev, kot je predlagana v zakonu, je
               morda zadostna za Ustavno sodišče, ne bo pa prepričala EU teles za ugotavljanje in
               zagotavljanje kakovosti v visokem šolstvu in to, da je Slovenija vzpostavila
               neodvisno agencijo, ki bo kredibilno ugotavljala kakovost visokega šolstva Slovenije.
               Že danes je mogoče napovedati, da Svetu za visoko šolstvo ne bo priznan status
               enakovredne institucije v družbi agencij, ki zagotavljajo in ugotavljajo kakovost
               visokega šolstva članic EU.</p>
               <p>Proti koncu bi rad rekel še naslednje. Gotovo je, da je vprašanje ugotavljanja,
               zagotavljanja kakovosti v visokem šolstvu ena izmed bistvenih sestavin, ki smo ji s
               tem zakonom, tudi kot nič kolikokrat že poprej, pokazali hrbet. Te reči smo uredili
               popolnoma državno, prevalili skoraj vse te stvari na pleča Vlade, in mislim, da
               takega primera v Evropi ni.</p>
               <p>Mislim, da zakona kot takega, da bi bil kvaliteten prav zaradi teh stvari, v
               Liberalni demokraciji ne moremo enoglasno podpreti. V LDS globoko obžalujemo, da so
               minili časi, ko smo ustanavljanje, na primer, Univerze na Primorskem ali Medicinske
               fakultete v Mariboru, opravili tu v tem Državnem zboru s konsenzom in s šampanjcem v
               preddverju velike dvorane. Ugotavljamo, da so minili časi, ko smo nacionalne
               programe, tudi nacionalni program visokega šolstva, s konsenzom sprejemali. Tako bi
               morali zakonodajo s področja lokalne samouprave s konsenzom sprejeti, vendar ko
               opozicija pride z določenimi argumenti, ki bi jih bilo dobro razčistiti v dobro te
               države, takrat pač zavlada logika moči, logika tega stroja, ki kaže na to, da tiste
               obljube, da bo tudi Državni zbor, ko bomo predsedovali EU<gap n="..."/> <stage xml:id="Redna-39-2008-05-30.stage10">/opozorilni znak za
               konec/</stage>, imel manj dela, da so bile te obljube iz trte izvite. Državni zbor gara zdaj,
               ko predsedujemo, tako kot še nikoli. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Stališče Poslanske skupine Nove Slovenije bo predstavil poslanec
               Alojz Sok. Izvolite.</p>
            </sp>
            <sp who="SDZ4:SokAlojz">

               <speaker>ALOJZ SOK:</speaker>

               <p>Hvala za besedo, spoštovani predsedujoči. Kolegice poslanke in poslanci! Jaz ne bom
               polemiziral, kot so naredili nekateri predgovorniki, ampak bom v imenu Poslanske
               skupine Nove Slovenije-Krščanske ljudske stranke povedal, da ta novela zakona prinaša
               tri dobre rešitve in da je nujni postopek posledica odločbe Ustavnega sodišča, zaradi
               katerega moramo pač še v tem mandatu tudi ta zakon popraviti.</p>
               <p>Tri rešitve so zapisane v tem zakonu. Najprej prva, to je, ustvarjanje pravne podlage
               za ustanovitev Evromediteranske univerze. Zadeva ni nova. Leta 2006 je bila imenovana
               projektna skupina s strani Vlade. To univerzo lahko ustanovita dve univerzi, ena naša
               in ena tuja, potem pa lahko pristopijo tudi številne druge tovrstne institucije na
               tem področju. Kar 29 držav podpira in približno 200 univerz, da se tovrstna
               Evromediteranska univerza ustanovi, in bo pomenila veliko popestritev, kar se tiče
               tudi konkurenčnosti v našem univerzitetnem prostoru in to je samo za pozdraviti. Mi
               smo zelo veseli, da bo do tega prišlo. Zdaj, zapisati v ta pravni akt vse, kar je
               potrebno, kakšne organe mora imeti Evromediteranska univerza, kdo o čem odloča, je v
               tem trenutku nemogoče. Ker če pridobiš k tej ustanovitvi še neko tujo univerzo, potem
               bo seveda tudi tista univerza imela neke svoje predloge, tako da je to prepuščeno
               pogodbi, ki bo na podlagi tega nastala. In tisto, kar je pomembno, kar naše univerze
               lahko brez bojazni sprejmemo, je to, da bodo sredstva za delovanje te univerza
               namenjena iz posebne proračunske postavke. Torej, to ne bo iz tistega dela, ki je
               namenjen za naše visoko šolstvo, ampak bo v proračunu posebna postavka. In ko so na
               odboru to izvedeli, se mi zdi, da je potem razprava postala malo znosnejša.</p>
               <p>Kar se tiče odločbe Ustavnega sodišča, je zadeva pač jasna, tukaj je Ustavno sodišče
               povedalo, da je treba preoblikovati, in sicer ustanoviti neodvisno, od ministrstva
               ločeno službo, tako imenovani po tem predlogu sekretariat, ki bo samostojno odločal o
               administrativnih zadevah na področju visokega šolstva. Odločitev tega organa,
               sekretariata, je prav tako narejena tudi po finančni plati, saj bo tudi za delovanje
               tega sekretariata v proračunu zagotovljena samostojna proračunska postavka.</p>
               <p>In še tretja zadeva, ki jo ureja ta novela, to pa je ureditev položaja nekaterih
               diplomantov, približno 500 jih je, iz vsaj treh fakultet, to so ekonomske fakultete,
               potem pa fakultete za upravo in pa GEA College, ki so jim takrat, ko so se vpisali,
               ko so postali kandidati, predstavniki teh univerz brez pravne podlage pač obljubili,
               da bodo pridobili višjo stopnjo izobrazbe. Torej, jaz se ne bi spuščal v razloge,
               zakaj so jim lahko to takole čez palec povedali. To bi morali predstavniki teh
               fakultet pač odgovoriti. Ministrstvo za visoko šolstvo seveda sedaj tukaj pred
               Državnim zborom ponuja to možnost, da se jim pač v študijskem letu 2008/2009 omogoči
               možnost za pridobitev magisterija in doktorata znanosti. In da se jim tudi vplačane
               šolnine oziroma tisto, kar so plačali pri tem vpisu magistrskega študija, v tem
               programu upošteva.</p>
               <p>To je vsa umetnost teh treh sprememb, res je, da je bilo na odboru veliko vprašanj s
               strani tistih, ki jih danes v tej razpravi ni, in res je tudi, da smo si za razpravo
               o tem zakonu vzeli veliko veliko časa, pa se mi zdi, da bomo ga zelo malo porabili,
               glede na prisotnost in pa zainteresiranost v zvezi s tem. Očitno pa je, gospod
               predsednik, da smo tudi z vašo pomočjo na samem odboru z amandmaji to novelo tako
               dobro popravili, da je sedaj očitno sprejemljiva za vse in da bo po moje kar s
               konsenzom sprejeta, kolikor slišim s strani predstavnikov poslanskih skupin. Hvala
               lepa. V Novi Sloveniji - Krščanski ljudski stranki bomo to novelo z veseljem podprli.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Kolega Jakob Presečnik pa bo predstavil stališče Poslanske
               skupine Slovenske ljudske stranke.</p>
            </sp>
            <sp who="SDZ4:PresečnikJakob">

               <speaker>JAKOB PRESEČNIK:</speaker>

               <p>Hvala lepa za besedo. Spoštovani vsi prisotni! Predlog zakona o spremembah in
               dopolnitvah Zakona o visokem šolstvu zasleduje predvsem tri cilje. Po eni strani
               slediti zahtevam odločbe Ustavnega sodišča v zvezi z ureditvijo Urada za visoko
               šolstvo, po drugi strani pa urediti položaj diplomantov dosedanjih univerzitetnih
               študijskih programov, ki so se v študijskem letu 2005 in 2006 vpisali v magistrske
               študijske programe druge stopnje. Zelo pomembno pa je tudi, da novela prinaša podlago
               za realizacijo projektov ustanovitve Evrosredozemske univerze s sedežem v Sloveniji.
               Po našem mnenju je projekt evrosredozemskih univerz za Slovenijo izjemnega pomena,
               tako s političnega kot znanstvenega vidika. Projekt podpira 39 držav in več kot 100
               univerz, kar mu daje regionalno noto.</p>
               <p>Kot vemo, je Ustavno sodišče presodilo, da je ureditev, po kateri strokovne,
               organizacijske in administrativne naloge za Svet za visoko šolstvo opravlja organ v
               sestavi ministrstva, sistemsko neskladna in kot takšna v neskladju z 2. členom
               Ustave. V Poslanski skupini SLS podpiramo predlog, da se Urad za visoko šolstvo kot
               organ v sestavi ministrstva preoblikuje v sekretariat Sveta, ki ga vodi direktor
               sekretariata, imenovan s strani Sveta za visoko šolstvo. Na ta način se strokovni
               službi daje optimalno neodvisnost. Prav se nam zdi, da bo sekretariat neodvisen tudi
               v finančnem smislu, saj bo samostojen proračunski uporabnik.</p>
               <p>Strinjamo se s tem, da se diplomantom dosedanjih univerzitetnih študijskih programov,
               ki so se v študijskem letu 2005/2006 vpisali v magistrske študijske programe druge
               stopnje, iz 33. člena zakona daje možnost, da se v študijskem letu 2008/2009 vpišejo
               v študijske programe za pridobitev magisterija znanosti in doktorata znanosti,
               sprejete pred 11.6.2004.</p>
               <p>Kot sem že omenil, zakon določa tudi pravno podlago za razširitev mednarodnega
               sodelovanja slovenskih univerz z drugimi univerzami, visokošolskimi ali
               raziskovalnimi institucijami na območju Evropske unije in posledično določa način
               pridobitve akreditacije visokošolskih programov mednarodnih zvez univerz s sedežem v
               Republiki Sloveniji.</p>
               <p>V Poslanski skupini SLS podpiramo rešitev, da se za javno veljavni štejejo tudi
               študijski progami, akreditirani v državah članicah Evropske unije, ki jih izvaja
               mednarodna zveza univerz s sedežem v Sloveniji, če imajo njihove diplome v državi
               akreditacije značaj javne listine in so programi priglašeni Svetu Republike Slovenije
               za visoko šolstvo in pisani v razvid visokošolskih zavodov pri Ministrstvu za visoko
               šolstvo.</p>
               <p>V Poslanski skupini SLS bomo torej predlog zakona podprli, saj prinaša dobre rešitve
               za odpravo neskladij z ustavo in predloge, ki so izjemnega pomena za Slovenijo in
               širše regionalno območje. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Z vašo predstavitvijo smo končali tudi s predstavitvami stališč
               poslanskih skupin.</p>
               <p>Prehajamo na razpravo členih in vloženih amandmajih. Razpravo bom vodil na podlagi
               pregledov amandmajev z dne 30.5. Ločeno bom vodil razpravo k 1. členu, ločeno k 2. in
               4. členu.</p>
               <p>V razpravo, kot rečeno, dajem 1. člen ter amandma predlagateljev Poslanske skupine
               SD, Poslanskega kluba Liberalne demokracije Slovenije, Poslanske skupine Zares in
               Poslanske skupine Lipa. Odpiram postopek za prijavo k razpravi. Izvolite. V razpravo
               se vključuje pet prisotnih poslancev. Prvi ima besedo poslanec Alojz Sok.</p>
            </sp>
            <sp who="SDZ4:SokAlojz">

               <speaker>ALOJZ SOK:</speaker>

               <p>Čisto na kratko. O tem smo na odboru kar veliko govorili. Največ polemike v zvezi s
               tem je sprožil naš poslanski kolega gospod Gaber, ki ga žal danes ni med nami,
               verjetno ima kakšne druge opravke. Ampak že v stališču poslanske skupine sem nakazal
               to, da gre v tem primeru za ustanovitev nekega visokošolskega telesa, ki vključuje
               tako domačo univerzo, kot eno tujo univerzo. Da gre pri ustanovitvi te univerze za
               podporo 29 mediteranskih držav, 200 univerz in da bo ta mediteranska univerza
               zahtevala posebno proračunsko postavko v okviru financiranja, ki se bo verjetno tudi
               napajala iz različnih virov. Zato bi bilo v tem trenutku nesmiselno v ta
               pravnoformalni akt o ustanoviti zapisati, kakšni organi na kakšen način morajo
               delovati in tako naprej, saj bo vendarle treba tukaj doseči neko soglasje med obema
               ustanoviteljicama in pa seveda tudi med tistimi vsemi, ki bodo takšno
               evromediteransko univerzo financirali.</p>
               <p>Zato se nam ta amandma ne zdi smiseln, ampak ostajamo pri tem, kar je zapisano v
               zakonu, da se bodo te relacije dogovorile z medsebojno pogodbo. Žal v tem trenutku v
               Novi Sloveniji tega amandmaja ne bomo podprli in tudi že na samem odboru smo
               povedali, da takšen zapis v ta zakon v tem trenutku ne pride v poštev in da bi bil
               postopek lahko zaradi takšnega zapisa zelo dolgotrajen oziroma bi lahko pomenil, da
               bi še preden bi to Evromediteransko univerzo pravnoformalno ustanovili, morali zaradi
               tega spreminjati ta naš zakon in pa namen zaradi katerega se to v tej noveli tudi
               pravnoformalno ureja. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Besedo pa ima poslanec Aurelio Juri. Izvolite.</p>
            </sp>
            <sp who="SDZ4:JuriAurelio">

               <speaker>AURELIO JURI:</speaker>

               <p>Hvala, podpredsednik. Ta amandma bom podprl, zaradi tega, ker ne glede na relacije,
               na osnovi katerih nastaja ta mreža univerz, je treba, da v našem prostoru, če jo
               umeščamo v naš prostor, seveda izpolnjuje pogoje, ki v tem prostoru veljajo. Žal, res
               je, da ustanavljamo to mrežo univerz, evrosredozemsko, nekako po napačnem postopku.
               Mi bi morali to ustanoviti, ko je bil projekt pripravljen, na osnovi mednarodne
               pogodbe. Danes ta pot, ta opcija je nekoliko zaprta, kajti mednarodna pogodba
               predpostavlja tudi vrsto ratifikacij vseh držav, katere univerze postanejo članice,
               ampak ta čas pa nam ne omogoča, da bi jo ustanovili že letos. Torej gremo z
               nacionalno zakonodajo, z nacionalno rešitvijo, z našim zakonom.</p>
               <p>Ker pa sem slišal tukaj kar nekaj strelov mimo zgodbe - kolegica Irglova, sicer
               prijetna, ki nekaj pozna o tej univerzi, ko je pripisala zlasti naši stranki
               nesodelovanje pri tem projektu, seveda je ustrelila zelo mimo. Brez zamere! Vi se
               boste spomnili, kako je prišlo do tega projekta. Se boste spomnili, da je vaš
               minister, takratni, dr. Zupan, dvakrat zavrnil to zamisel, in da je šele na tretji
               poizkus kolege Pavlihe, na njegovo konkretno pobudo Vlada ustanovila delovno skupino.
               In smo mi to pohvalili, večkrat pohvalili ustanovitev te delovne skupine, ki jo je
               vodil državni sekretar dr. Lesjak in ki je pripravila dober projekt in ta projekt je
               tudi dobil ustrezno mednarodno podporo, ki smo jo zagotavljali vsi, tudi z našo
               delegacijo, ki je vodila glavno vlogo tukaj, na vseh forumih evromediteranskih
               parlamentarcev. Tako da je težko danes, ker imamo pripombe na račun rešitev, ki so
               predlagane v tem zakonu, pripisati naši stranki nesodelovanje pri tem projektu.</p>
               <p>Glejte, če ste pogledali ustanovno listino, ki bo podpisana 9. junija, bi lahko
               videli, da lepo piše v tej ustanovni listini, da za oblikovanje pravne podlage za
               ustanovitev Evromediteranske univerze imamo rok 6 mesecev od podpisa ustanovne
               listine. Torej nič ne bi bilo zamujeno, ko tega zakona ne bi sprejeli. Mi bi imeli še
               od 9. junija dalje 6 mesecev do ustanovne skupščine članic. Ampak, hoteli ste hiteti.
               Jaz osebno ne bom nasprotoval zakonu, čeprav se mi zdi, da je hitropotezno oblikovan,
               da ni upošteval ustreznih opozoril akademske sfere in stroke sicer. Ne dovolj! In da
               bomo danes nekaj storili, kot pravi dr. Mencinger, kar bo spominjalo na mizo, ampak
               bo še vedno stol. Res je, 9. junija se bo zgodil pomemben dogodek, pomembneži iz
               Evropske unije bodo tu, bodo počastili podpis ustanovne listine, bomo tudi mi -
               parlamentarci, naša delegacija v Evromediteranski parlamentarni skupščini, in bo res
               pomemben dogodek. In to je tisti dogodek, ki je ključen, kajti dobil je ustrezno
               mednarodno verifikacijo. In ne pozabimo, da ne bo sedež te univerze samo v Sloveniji.
               Tukaj bomo imeli enega od sedežev, prvi osnovni sedež, ampak univerza kot mreža bo
               dobila svoje sedeže verjetno še v Tunisu in zagotovo enega v vzhodnem Jeruzalemu, ko
               bo vzhodni Jeruzalem osvobojen. Tako se ta mreža začenja ustanavljati. Mi imamo to
               čast, da gostimo prvi sedež in da ustvarimo možnost za financiranje iz evropskih
               virov. Torej, gre samo za to, in zadnjič dobili smo pohvalo v Atenah, ko smo, ko je
               Slovenija na lastno iniciativo namenila več kot 2 milijona in pol evrov za to, da se
               je ustanovil mednarodni center za evromediteranske študije, ki je že osnova tega
               projekta. Tako da, ko govorimo o opredelitvah političnih strank do tega projekta in
               ko radi okregamo tiste, ki naj ne bi bili soglasni z nami, bodimo korektni, dajmo se
               ustrezno informirati in tudi malce <q>"mea culpa"</q> potrkati, kajti na začetku, še enkrat
               spomnim, ko je bila dana pobuda že leta 2005, ste vsi molčali, nihče ni slišal; in
               seveda pritrjevali negativnemu, odklonilnemu mnenju ministra za visoko šolstvo,
               znanost gospoda Zupana. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Repliko ima poslanka Eva Irgl. Izvolite.</p>
            </sp>
            <sp who="SDZ4:IrglEva">

               <speaker>EVA IRGL:</speaker>

               <p>Najlepša hvala za repliko. Gospod Aurelio Juri, moram reči, da ste tudi vi čisto
               prijetni, ampak zanikati to, da ste na začetku podpirali ta projekt, danes pa namerno
               zavlačujete s tem postopkom, zato da ne bi dosegli neke pravne podlage za
               evrosredozemsko univerzo, pa pač, žal, ne morete. In nenazadnje, gospod Pavliha je na
               Odboru za visoko šolstvo, znanost in tehnološki razvoj protestno zapustil sejo - to
               je vaš član, iz Socialnih demokratov -, ravno zaradi vaše licemerske drže. Hvala.
            </p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Nadaljujemo na podlagi seznama prijavljenih. Besedo ima poslanec
               Rudolf Moge. Izvolite.</p>
            </sp>
            <sp who="SDZ4:MogeRudolf">

               <speaker>RUDOLF MOGE:</speaker>

               <p>Gospod podpredsednik, hvala lepa za besedo. Spoštovane kolegice in kolegi! Osebno bi
               bil srečnejši, če bi imeli ob tem, ko ustanavljamo to mednarodno mrežo univerz,
               urejeno tudi mrežo univerz v Republiki Sloveniji. Tako pa kljub večkratnim apelom na
               Vlado in ministrstvo, naj nam vendar pokaže vizijo, kje bo imela Slovenija bodoče
               univerze, v nacionalnem programu jih je od 7 pa nekje do 10, tega odgovora nikoli
               nismo dobili ali pa so bili odgovori tako medli, da v bistvu to prepuščajo slučaju in
               sredinam, v katerih naj bi se te univerze nekako poskušale formirati.</p>
               <p>Rad bi povedal naslednje. Poglejte, pri tem, ko pišemo na nek način krstni list te
               mreže univerz, pa ko smo pisali na nek način, da sprejemamo odloke o ustanovitvi
               univerz ali pa spremembe teh odlokov, krstne liste, za vse javne univerze v Republiki
               Sloveniji in za vse fakultete, ki so v tem sklopu, je potem oni del, ki pripada
               prostemu trgu, pa popolnoma v senci tega. Spoštovane kolegice in kolegi, če samo malo
               pogledamo te stvari, kje je Državni zbor sodeloval in kje Državni zbor ni sodeloval,
               potem lahko rečem, da imamo članic na Univerzi v Ljubljani 26, na Univerzi v Mariboru
               16, na Univerzi na Primorskem 6, to se pravi, skupaj 48. Za vse te smo, pod
               narekovaji rečeno, <q>"mi pisali krstne liste,"</q> mi smo pogledali, ali je smotrno, da se
               le-te ustanovijo, in mi smo v bistvu zagotavljali preko državnega proračuna sredstva
               za financiranje teh univerz. In mi smo tudi s tem, ko smo to pisali, nekako
               zagotavljali, na kakšen način oziroma kakšne organe bo imela taka univerza. Vlada je
               potem seveda še potrjevala statute in tako naprej, vse, kar ji pač po zakonu
               pripada.</p>
               <p>Spoštovane kolegice in kolegi! Imamo pa tudi zasebno univerzo v Novi Gorici, ki ima
               šest fakultet. In imamo tudi 23 samostojnih visokošolskih zavodov. Ti so pa nastali
               na trgu. Dovolite, ker verjetno jih niste pogledali, da vam citiram stanje, na dan
               18. decembra 2007, to so Evropska pravna fakulteta v Novi Gorici, o kateri Državni
               zbor ni nikoli razpravljal, to je Fakulteta za podiplomske državne in evropske
               študije v Kranju, o kateri Državni zbor ni nikoli razpravljal, Fakulteta za
               informacijske študije Novo mesto, Fakulteta za medije v Ljubljani, Fakulteta za
               uporabne družbene študije v Novi Gorici, GEA College - Visoka šola za podjetništvo v
               Piranu, tako da je zdaj na Primorskem univerza v Kopru, mednarodna mreža univerz v
               Portorožu in samostojni visokošolski zavod GEA College v Piranu. Potem imamo Poslovno
               šolo Bled, Fakulteta za podiplomski študij managementa na Bledu, Fakulteta za
               podiplomski humanistični študij v Ljubljani, Mednarodna fakulteta za družbene in
               poslovne študije Celje, Mednarodna podiplomska šola Jožefa Štefana v Ljubljani, Šola
               za risanje in slikanje v Ljubljani, Visoka gospodarska šola v Celju, Visoka
               komercialna šola Celje, Visoka poslovna šola Doba v Mariboru, Visoka šola za dizajn v
               Ljubljani, Visoka šola za računovodstvo v Ljubljani, Visoka šola za storitve v
               Ljubljani, Visoka šola za tehnologijo in sisteme Novo mesto, Visoka šola za
               tehnologijo polimerov v Slovenj Gradcu, Visoka šola za pravno poslovanje v Novem
               mestu, Visoka šola za varstvo okolja v Celju, Visoka šola za zdravstvo in nego na
               Jesenicah in Visoka šola za zdravstvo v Novem mestu. Državni zbor o tem ni nikoli
               razpravljal. In če pogledate, se počasi ta tehtnica skoraj izenačuje v to, da bodo
               prevladovali, kar navsezadnje tudi ni slabo, če je kvalitetno, samostojni
               visokošolski zavodi in tudi samostojne univerze na tem področju.</p>
               <p>Ampak, spoštovane gospe in gospodje! To bi moral nekdo povedati, nekdo bi moral to
               oceniti, to mrežo v Sloveniji. Ni pa nikakršne take ocene in kar je še huje, več se
               dogaja; poglejte, mi, recimo, ustanavljamo Jožefa Štefana, javni zavod, financira ga
               država. Javni inštitut Jožef Štefan, javni zavod pa potem ustanovi privatno, je
               soustanovitelj privatne univerze v Novi Gorici. In zaradi tega se vedno privatno
               križa z javnim in tukaj so možni različni bypassi, možni so različni denarni tokovi,
               možno je različno prilivanje programov, s tem hkrati tudi študentov, in jaz mislim
               osebno, da bi moral Državni zbor bedeti nad vsem tem. In posebej zaradi tega, ker
               bodo univerze, ki jih je ustanovila Republika Slovenija, zdaj ne vem, gospod državni
               sekretar bo lahko mogoče odgovoril, ampak verjetno bodo ustanovitelji te
               evrosredozemske univerze - bodo verjetno, ne vem, verjetno - Univerza na Primorskem
               in Univerza v Mariboru, mogoče še katera druga, to so javne univerze, ki smo jih mi
               ustanovili. Ko bodo one ustanovile to mrežo univerz bodo one potrebovale za to
               določena sredstva tudi, da bo šlo naprej. Od kod bodo ta sredstva dobile, kako,
               zagotovo bo ta akt vplival na njihovo delovanje.</p>
               <p>Meni se zdi, spoštovane kolegice poslanke in poslanci, da je to v redu v tem
               amandmaju, da univerze, ki jih je ustanovila Republika Slovenije za ustanovitev
               mednarodnih zvez, potrebujejo soglasje Vlade Republike Slovenije. Čisto pravilno!
               Ampak zdi se mi, da bi tudi Državni zbor, da bi poslanke in poslanci, ki so dejanski
               predstavniki ljudstva, ki dejansko potrjujejo in sooblikujejo smer, v katero bomo
               hodili, bili tisti, ki bi tudi bili seznanjeni s tem in ki bi tudi soodločali o tem,
               da se neka takšna mreža univerz ustanovi, saj navsezadnje smo lahko ponosni, da smo
               mi bili med prvimi, ki bomo to ustanovili, da bomo imeli nosilci tega. In če Državni
               zbor razen tega, da je sprejel ta zakon, ki ga je Vlada predlagala, ga sicer
               popravil, nima pa s tem ničesar več, se meni zdi to v nacionalnem interesu premalo.
               Jaz mislim, da bi s tega gledišča, če hočemo ohraniti našo kredibilno vlogo volivcev,
               ki so nas izvolili, in vseh ostalih, da bi moral poleg tega iti tudi Državni zbor,
               kot piše tam, in da bi soglasje dala Vlada, Državni zbor, ali pa, če je že to
               pregrobo - soglasje -, mislim pa, da bi moral dati vsaj mnenje Držvni zbor. Kajti,
               ustanovitev in funkcioniranje enega takega velikega mednarodnega objekta, če
               pogledate, bi sigurno moralo biti tudi en del dejavnosti tega Državnega zbora, ne pa,
               da to prepuščamo sedanji vladi, pa prihodnji vladi, ko bo prišla, poslanci Državenga
               zbora pa v takih povezavah, pa o rečeh, ki sem jih prej omenil, nikoli ne
               razpravljamo. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Besedo pa ima poslanka Majda Potrata.</p>
            </sp>
            <sp who="SDZ4:PotrataMajda">

               <speaker>MAG. MAJDA POTRATA:</speaker>

               <p>Hvala za besedo. Naj uvodoma povem, da bom podprla predlagani amandma, ki po moje v
               prvem in tretjem odstavku določa nekatere stvari, ki so nujne za to, da bi
               ustanovitev neke univerze, kajti po sedanji definiciji je mednarodna zveza univerz v
               tretjem odstavku poimenovana univerza, od sprejetja teh dveh sprememb v 10.a členu
               odvisna moja podpora zakonu, o katerem razpravljamo.</p>
               <p>In sedaj naj to še podrobneje utemeljim. Vlada si je, ne prvič, pa verjetno do konec
               tega mandata tudi ne zadnjič, privoščila poseben postopek urejanja stvari, za katere
               hoče, da imajo ekskluziven položaj, in zaradi tega, ker ve Vlada, da ustanovitev
               evromediteranske univerze podpirajo poslanske skupine, vključno z mojo, čeprav
               nekateri iz koalicije hočejo vneto prepričevati slovensko javnost, da to ni res.
               Kajti, jaz ne vem, od kod njim vedenje o tem, da je naša poslanska skupina davno
               prej, preden je koalicija dahnila svojo privolitev k temu projektu, sprožila postopke
               v okviru mednarodnih institucij; in tega moj kolega Aurelio Juri sam zase ne more
               govoriti, jaz pa lahko rečem, še pred kolegom Pavliho se je začel s temi stvarmi
               ukvarjati in pridobil soglasje poslanske skupine. Toliko, kar zadeva
               resnicoljubnost.</p>
               <p>Zato je zelo težko utemeljevati zadeve, ker so zapeljane po nekih drugih kanalih.
               Spet bom povedala, zakaj. Predlagateljica je sama namreč na 8. strani predloga zakona
               zapisala, da ni v mednarodnih izkušnjah pri ustanovitvi mednarodne zveze univerz
               primera, ko bi z zakonom določali ustanovitev, ampak je to mednarodna pogodba. Tu
               bomo v Sloveniji pač izumljali neko novo pot in se odločili, da to urejamo v zakonu.
               Tu namreč ob koncu tega teksta, pred 4. točko posebej piše: <q>"Mednarodni pregled sicer
               ni pokazal podobnih rešitev v okviru visokošolske zakonodaje v državah članicah
               Evropske unije, vendar ravno odsotnost tovrstnega načina ureditve povzroča probleme
               pri priznavanju diplom nekaterih znanih institucij"</q> - in tako naprej. Če zdaj s
               stališča interesa študentov gledamo, potem bi to morebiti še bilo dopustno da urejamo
               v zakonu. Če je to izgovor za to. Ampak jaz posebej poudarjam, da je to zgolj izgovor
               za nekaj kar se bo zgodilo v okviru člena, ki ima podnaslov <q>"Mednarodna zveza
               univerz"</q> in potem pridemo do popolnoma nelogične zveze v tretjem odstavku <q>"Mednarodna
               zveza univerz iz prejšnjega odstavka je univerza po tem zakonu"</q>, in ta univerza, tako
               določajo predlagatelji, <q>"ne glede na izpolnjevanje pogojev za ustanovitev univerze in
               za vpis v razvid visokošolskih zavod"</q>. Poglejte, polna usta so nas, tudi ob
               Resoluciji o visokem šolstvu kako zagovarjamo kakovost, kako hočemo imeti
               primerljivost naših institucij z mednarodnimi institucijami. Ko pa ustanavljamo novo
               inštitucijo pa zaobidemo vse poti in ni treba izpeljati osnovnega postopka, ki je
               predviden kot postopek, v katerega je vključen tudi Državni zbor. Ker Državni zbor
               sprejema odlok o ustanovitvi vsake od fakultet, kaj šele od univerz. Zato govoriti o
               licemerstvu ali o hinavščini - ne, bi se tudi dalo reči - je treba premisliti, kdo
               komu kaj očita. Tukajle je tipičen primer zaobhajanja veljavnih ustanovitvenih poti,
               ki se odpirajo s tem, ko so uvrščene v zakon o visokem šolstvu, odpirajo kot možnost
               tudi za katerokoli drugo institucijo, ker bo lahko po tem zakonu ustanovljena
               katerakoli, samo dve bosta morali biti, ena iz Slovenije in druga iz druge države. In
               brez tega dopolnila, da univerze, ki jih je ustanovila Republika Slovenija za
               ustanovitev mednarodne zveze univerz, potrebujejo soglasje Vlade Republike Slovenije,
               brez tistega dopolnila, da tudi soglasje Državnega zbora, je to, oprostite, nekaj,
               kar je zdaj postalo v tem mandatu praksa - da je vsa moč odločanja združena v rokah
               izvršne veje oblasti in v okviru izvršne veje oblasti, tako kot smo vajeni, zelo
               ozkega kroga ljudi, da ne rečem enega človeka.</p>
               <p>Zame je, kot rečeno, zaradi tega bistvenega pomena sprejem amandmaja, ki daje
               Državnemu zboru vendarle to možnost, da ohrani ravnovesje, ki je zadnje čase tako
               moderna beseda, da je treba za uravnoteženost skrbeti. In ne glede na to, v čigavih
               rokah je izvršna veja oblasti, vendarle prek teh instrumentov skrbi za stalnost
               kriterijev, po katerih so visokošolski zavodi ustanovljeni. Mislim, da je to
               minimalni standard, na katerega bi morali predlagatelji pristati, kajti obljube o
               tem, kako bodo financirane stvari - saj se bo financiralo iz javnih sredstev, kdo pa
               govori, da se ne bo iz javnih sredstev! V rokah imam finančne določbe iz listine o
               ustanovitvi, ki bo 9. junija podpisana, in tam piše v 8. členu: <q>"Dejavnosti univerze
               financirajo Evropska unija, zainteresirane države, mednarodne organizacije,
               nacionalni in mednarodni donatorji."</q> To se pravi, da bo šlo za kombinacijo
               javno-zasebnega, v katerega bo naša država iz javnih sredstev prispevala, iz katerega
               drugega resorja kot tistega, ki bo odločal o visokem šolstvu, bodo pa sredstva šla,
               tudi če bo to posebna postavka. To je obvoznica. Jaz ne rečem, da niso nekatere
               stvari v tem primeru želele biti drugačne, ampak, veste, tisti, ki spremljajo
               dogajanje v visokošolskem prostoru, bi pri EMUNIJU in pri financiranju enega milijona
               in še nekaj evrov, pa še enkrat enega milijona in nekaj, tudi vedeli kaj povedali.
               Gre za javna sredstva, in če gre za javna sredstva visokošolski instituciji
               dodeljena, naj bodo dodeljevana na enak način kot so drugim javnim institucijam.
               Tukaj se odpirajo vrata za ustanavljanje tudi drugih. Saj se bo pa mogoče kakšna
               fakulteta iz Hrvaške izmislila, da bo pri nas ustanovila mednarodno zvezo univerz ali
               od kod. Razumem, da je sedanji koaliciji veliko do tega, saj je napovedovala 10
               univerz, ampak ali jih pa ta prostor še več kot deset prenese, je pa drugo
               vprašanje.</p>
               <p>Kot rečeno, ne nasprotujem ustanovitvi evromediteranske univerze. Šestmesečni rok od
               9. junija je dovolj dolga doba, da ni opravičilo za nujni postopek in za vse to, kar
               se v zvezi s tem zakonom dogaja. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Besedo pa ima poslanec Geza Džuban. Izvolite.</p>
            </sp>
            <sp who="SDZ4:DžubanGeza">

               <speaker>GEZA DŽUBAN:</speaker>

               <p>Hvala lepa, gospod podpredsednik. Ko to poslušam in primerjam zgodbo v okolju, v
               katerem živim in delam, se človek tako malo zgrozi. Najprej tale pregled univerz in
               visokošolskih zavodov, ki ga je malo prej prezentiral kolega Moge, lahko ugotovimo,
               da so zadeve koncentrirane in se koncentrirajo na nekih določenih delih države.</p>
               <p>Pred seboj imamo amandmaje, o katerih bi morali govoriti, in določajo vlogo Državnega
               zbora, pogoje za ustanovitev neke nove univerze in vlogo Sveta za visoko šolstvo.
               Zakaj je sploh to potrebno? Zato, ker se v državi dogajajo stvari, katere marsikdo ne
               razume več. Kot je malo prej kolegica rekla, da ustanavljamo programe po obvoznicah,
               in da programe ustanavljajo ideologi obtalne oblasti. Ali ni tukaj nekaj hudo
               narobe?</p>
               <p>Oglasil sem se pa predvsem zaradi tega; v preteklosti sem sodeloval pri ustanavljanju
               sicer dislociranega programa za področje biotehnike in ko zelo približno vem, koliko
               je potrebno vložiti, da je do nekega takega dislociranega programa prišlo v Pomurju.
               Danes se to zgodi malo ne čez noč, samo da si napravi strani.</p>
               <p>Na prvem obisku Vlade v Pomurju je predsednik Vlade rekel: <q>"Sedaj bo pa vse drugače."</q>
               Poleg obljub okoli denarja, regije, infrastrukture in ne vem česa, je bilo rečeno:
               dobili boste tudi univerzo. Sedaj ne vem, če za to rabi on še naslednja dva mandata,
               ali pa je dovolj en mandat, da se vsaj prvi kurji koraki zgodijo. Kaj se je zgodilo?
               Ostal je samo eden, tisti visokošolski dislocirani program, katerega temelji so bili
               postavljeni že pri prejšnji vladi. In kar je še hujše, financiranje oziroma delovanje
               tega programa morajo financirati občine. Država noče slišati, kot da nismo v isti
               državi! Ko gledam ta dokument, se moraš vedno in znova vprašati, ali živimo v isti
               državi. Ali zato, da nimamo v Pomurju nekega Jambreka, ki bi bil mimogrede
               sfinanciran - se opravičujem gospodu Jambreku, ker jih je več, verjetno jih je več -,
               ali pa je to neka zgodba zanalašč? Ideja o programu turizem, v katerega so ljudje
               vložili kar nekaj napora, da bi bil ustanovljen v Radencih, so mimogrede trije ob
               nastopu aktualne oblasti ta pravi župani podpisali neko čudno pismo o nameri, da bodo
               oni svoj program turizma ustanovili v Sloveniji, in so blokirali tisti program, v
               katerega je bilo vloženo veliko dela in je danes tisti nula. Tako, da v tem delu
               Slovenije, če pogledate pregled ali karto, kakorkoli si jo lahko narišete, nimamo
               samostojnega popolnoma nič. Zato, ker nimamo očitno pravega človeka, ki bi bil na
               pravi strani, ki bi po obvoznici lahko ustanovil in sfinanciral nekaj za tako
               imenovano opevano decentralizacijo. <gap n="..."/><stage xml:id="Redna-39-2008-05-30.stage11">/Oglašanje iz klopi./</stage> Sedaj <gap n="..."/><stage xml:id="Redna-39-2008-05-30.stage12">/Nerazumljivo./</stage>
               novega predsednika Vlade, kolega Petan. Tako jaz sicer ne nasprotujem tej univerzi,
               nikakor ne, ampak način dogajanja v tej državi je bolan. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Glede na izraženo voljo po dodatni razpravi, seveda, odpiram ponovni krog
               za prijavo. Prosim vse tiste, ki bodo razpravljali, da se prijavijo. Izvolite. Imamo
               dodatnih sedem prijavljenih. Najprej pa ima besedo poslanka Breda Pečan.
               Izvolite.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p><gap n="..."/> še vedno prvi amandma k 1. členu. Jaz ne bi ponavljala tistega, kar je povedala
               kolegica Majda Potrata, bi pa rada opozorila, ne jemljite teh amandmajev kot napad na
               evropsko Evrosredozemsko univerzo. Jaz mislim, da tukaj v tej dvorani ne glede na to,
               da je okrajšava za to univerzo EMUNI, kar naj bi pomenilo Evromediteransko univerzo,
               bi bilo bolj primerno, če govorimo o evrosredozemski, pa tudi če bo potem uradni
               naziv drugačen. Gre samo za to, da s temi tremi dopolnitvami storimo korak, ki smo ga
               predlagali skupaj s Študentsko organizacijo tudi že prej. Torej, ne dovolimo, da
               prihajajo v Slovenijo kakršnikoli, bom rekla, iz zraka potegnjeni programi, ki lahko
               bistveno znižajo kvaliteto univerzitetnega študija v Sloveniji. Pristanite, lepo vas
               prosim, pristanite na to, da bomo v Državnem zboru ali pa da bodo v Državnem zboru ob
               nastajanju novih univerzitetnih mrež, da bo ob nastajanju novih univerzitetnih zvez
               Državni zbor aktivno sodeloval pri dajanju soglasja. In da bo v poznejših členih, kot
               pač to tudi predlagamo, Svet za visoko šolstvo tudi pri teh dogodkih odigral svojo
               vlogo, ki jo zakon postavlja o visokem šolstvu, torej, dovolimo mu, da s temi
               spremembami ne okrnimo in ne zmanjšamo njegovega pomena. Se pravi, da mora mednarodna
               zveza univerz izpolnjevati pogoje, ki so zapisani v tem zakonu, eden izmed teh
               pogojev je seveda soglasje oziroma akreditacija Sveta za visoko šolstvo.</p>
               <p>In še na zadnje, ne pozabimo, da so zagotovo najpomembnejši del vsake univerze
               študentje. Brez študentov univerze ne bi bilo. Lahko bi bil to inštitut, na katerem
               delajo dosedanji univerzitetni profesorji, ampak če ni študentov, potem je to samo
               inštitut, raziskovalna inštitucija in ne more biti potem več univerza. Se pravi,
               dajmo študentom vse tiste pravice, tudi na takih zvezah univerzah, kot jih imajo po
               našem zakonu. In če jim taka zveza univerza želi dati več pravic, je potem samo po
               sebi umevno, da v zakon napišemo in tudi pravice, ki jih določata sporazum ali
               pogodba o njeni ustanovitvi.</p>
               <p>Torej, ponovno poudarjam: ne sprevračajte tistega, kar smo povedali na samem odboru,
               in tistega, kar govorimo danes. Ne nasprotujemo ustanovitvi evrosredozemske univerze;
               ne nasprotujemo ustanovitvi evrosredozemske univerze velespoštovana dama, ki
               zapuščate dvorano!; ampak jo podpiramo ter želimo, da vse njene naslednice, ki se
               bodo morda pojavile v našem prostoru, izpolnjujejo tiste pogoje, ki jih morajo
               izpolnjevati tudi naše univerze. Tudi edina zasebna univerza v Sloveniji.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Besedo ima poslanec Ivan Grill, izvolite.</p>
            </sp>
            <sp who="SDZ4:GrillIvan">

               <speaker>IVAN GRILL:</speaker>

               <p>Hvala lepa za besedo, gospod predsedujoči. Spoštovani gospod državni sekretar.
               Kolegice in kolegi.</p>
               <p>Najprej se niti nisem imel namena odzvati na razpravo, vendar me je k temu potem
               navedla razprava predhodnika, kolega Geza Džubana, z nekim razmišljanjem, da v
               Prekmurju ni posluha, ni interesa države, da bi se v tistem prostoru lahko ustanovil
               kakršenkoli javni visokošolski zavod. Moram reči, da temu verjamem, da je v Prekmurju
               lahko tako, vendar se je podobna zgodba dogajala v celotni Sloveniji v času prejšnjih
               mandatov, prejšnjih vlad.</p>
               <p>Konkretno za Dolenjsko so prizadevanja da bi prišli do univerze oziroma do nekih
               javnih visokošolskih zavodov starih več kot 10 let. Ni bilo posluha. Ni bilo
               interesa, pa je kljub temu gospodarstvo in tudi politika iz tistega okolja veliko
               naporov vlagala v to, da bi pa končno le prišli do tega. In po toliko letih
               prizadevanj je prišlo sedaj tudi do pobude s strani poslancev; poslanci iz tistega
               okolja smo vložili predlog za odlok da se ustanovi nov visokošolski zavod oziroma
               javna fakulteta in temu Vlada Republike Slovenije, vsaj v tem mnenju, ki nam je bil
               na voljo, ne nasprotuje. Pomeni, da ne drži, da Vlada ne bi imela posluha, da se tudi
               v nekih drugih predelih Slovenije ustanavlja javne visokošolske zavode. Pa ni, kot je
               gospod Džuban omenil, nobenega Jambreka iz Novega mesta oziroma z Dolenjske. Je pa
               velika podpora in interes gospodarstva in tudi lokalne politike, vseh županov v
               tistem okolju. Tako taka teza ne drži in jaz bom z veseljem, če bom imel možnost,
               podprl tudi kakšno takšno pobudo s strani, recimo, ali poslancev ali pa
               predlagateljev, iz tistega okolja, če bodo za to seveda izpolnjeni pogoji.</p>
               <p>Kar pa se tiče tega zakona oziroma spremembe o tako imenovani sredozemski univerzi.
               Seveda, z veseljem podpiram tudi to pobudo in tudi to možnost, da v slovenskem
               prostoru lahko ustanavljamo ali bomo ustanovili tako univerzo, ki bo povezana tudi z
               nekimi drugimi mednarodnimi institucijami. Kdo od tega pridobi? Predvsem naši
               študentje, naši mladi, kajti v bistvu bodo imeli doma, v Sloveniji, bistveno večjo
               dostopnost do znanj, mednarodnih profesorjev, za to ne bodo potrebovali niti v
               tujino, tudi izmenjava znanj, tudi stiki s študenti in profesorji bodo na ta način
               poenostavljeni, kar pomeni, da bomo tu samo pridobivali tako na znanju kot tudi na
               povezavah, ki jih prav gotovo posebej mladi ljudje potrebujejo. Zato sam tudi z
               veseljem podpiram to pobudo in tak zakon. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Besedo ima poslanka Barbara Žgajner Tavš. Izvolite.</p>
            </sp>
            <sp who="SDZ4:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Spoštovane kolegice in kolegi! Jaz se ne bi strinjala v
               popolnosti z govornikom pred menoj. Pa mi dovolite, bom tudi zelo konkretno
               pojasnila, kaj se dogaja na področju visokega šolstva v tem mandatu, v mandatu
               predsednika Vlade Janeza Janše.</p>
               <p>Danes berem v časopisih, omenili ste, kolega, družino Jambrek. Ja, ampak to je
               načrtno početje te vlade - odpira prostor posameznim zelo znanim političnim imenom
               oziroma priimkom. Otroci Petra Jambreka, ki se mu je odprl visokošolski prostor, pa
               se sprašujem, le zakaj, ustanavljajo nove visokošolske zavode - za dvig medijske
               kulture so ustanovili inštitut. Zakaj? Zato, ker si bodo naredili dolgoročno zaledje.
               So ga ustanovili, pa nimajo konkretnih planov. So si pa zagotovili neko zaledje. Se
               pravi, da gre za finančno donosen posel. Se sprašujem, zakaj tak razcvet privatnih
               visokošolskih zavodov ravno pod to vlado oziroma enimi in istimi osebami, ki so zelo
               blizu SDS ali predsedniku Vlade. Tudi Peter Jambrek je soustanovitelj toliko in
               toliko visokošolskih zavodov. Sprva gre morda na videz za privatni zavod, zasebni
               zavod - vem, da veste tudi vi, spoštovani kolega, ki ste govorili pred menoj, kako
               <q>"simpl"</q> je pod to vlado spisati odlok in temu privatnemu zavodu dati status državnega
               zavoda in mu zagotoviti finance. Toliko lažje, ker ima tudi Vladna večina na odboru
               Državnega zbora in v tem parlamentu večino in z lahkoto podprete vse, kar si
               zamislite ali umislite.</p>
               <p>V soboto sem brala Sobotno prilogo, pa me je nekdo spomnil na ta članek. V naši
               državi je čas za to, da začnemo graditi na znanju. Zato ni čas, da, ne vem,
               pripeljemo univerzo v vsako vas, ker je to morda donosen posel, ampak je čas za to,
               da začnemo graditi na raziskovalnih univerzah. Na tem projektu, spoštovane kolegice
               in kolegi, vsaj kolikor vem, kolikor spremljam seje v tem mandatu, ne delate nič. Kaj
               je to drugega kot politizacija, donosna politizacija slovenskega visokošolskega
               prostora? Mednarodna sredozemska univerza, vse lepo in prav. S tem zakonom dajemo
               pravno podlago za to, da bo lahko zaživela. Tudi prav, projekt je podprt s strani
               Slovenije s strani mednarodne javnosti. Ampak, zakaj dopuščamo s tem zakonom, da bo
               Sredozemska univerza, pa morda še kakšna druga mednarodna univerza, ali pa tista, ki
               bo imela sedež doma, v Sloveniji, pa bo uvažala elitne profesorje. Ne vem, samo
               ugibam. Morda katoliška univerza, kjer je že načrtovano, da bo postala čez čas v
               našem prostoru, kjer bo imela take možnosti zaradi nedodelane zakonodaje, elitna
               univerza, ki se bo, verjamem, da financirala tudi iz javnih financ, iz državnega
               proračuna. Zakaj torej ne zapišemo v okvir tega zakona jasna pravila igre, da ne more
               neka mednarodna univerza, ki nima sedeža ali pa ima sedež pri nas, imeti drugačnih
               pravil, lažjih pravil, bolj ohlapnih pravil kot naši domači visokošolski zavodi
               oziroma državne univerze. Zakaj degradiramo ljubljansko, mariborsko, primorsko
               univerzo? Te univerze imajo tudi v svetovnem merilu velik sloves. Ljubljanska
               univerza se je uvrstila na zelo visoko mesto, ko so delali analize, po kvaliteti
               učnih programov in znanju, ki ga daje ta univerza svojim študentom. Vse lepo in prav,
               spoštovane kolegice in kolegi, ampak ne načrtno uničevati znanja v naši državi. Prav
               je, da odpiramo vrata novim možnostim, ampak ne na račun stare dobre kvalitete.
               Tisto, kar predlagamo v opoziciji v okviru tega amandmaja, je, da se zapišejo v
               okviru zakona samo jasna pravila igre. Dopolnila k 1. členu odpravljajo
               pomanjkljivosti določb predloga, in sicer tako, da ohranjajo pomen Državnega zbora
               pri ustanavljanju univerz, katerih ustanoviteljica je Republika Slovenija, z
               dopolnilom k tretjemu odstavku ohranimo veljavni pravni red na področju visokega
               šolstva. Tudi pri ustanavljanju mednarodnih univerz, morajo imeti študentje z zakonom
               določene pravice. Jaz sem vam prebrala obrazložitev, če si je niste prebrali. In
               verjamem, da je <q>"fer"</q>, da sprejmemo ta amandma in zapišemo jasna pravila v okviru 1.
               člena predlaganega zakona o spremembah in dopolnitvah Zakona o visokem šolstvu.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Aurelio Juri. Izvolite.</p>
            </sp>
            <sp who="SDZ4:JuriAurelio">

               <speaker>AURELIO JURI:</speaker>

               <p>Še nek dodatek k moji prejšnji razpravi, da bom morda bolj jasen, kajti vidim, da me
               kolegica Irglova ni dobro razumela, morda sem se slabo izrazil. Ampak ob tem naj se
               malce nasmehnem. Gledal sem prej tudi koleg Jerovška, ko je odhajal, pa je pritrjeval
               z gestami temu, da naj bi naša stranka ne podpirala tega projekta. Ko smo pred dvema
               letoma, še preden je bila oblikovana delovna skupina, ki je pripravila zelo dober
               projekt, predlagali na Odboru za zunanjo politiko dopolnitev programa dejavnosti
               Slovenije znotraj Evropske unije s tem projektom, pa sta kolega Jerovšek in sam
               zunanji minister malo začudeno gledala, ker nista vedela, za kaj gre. In na
               vprašanje, ali bo to stalo, sem jima takrat povedal, da nič. Kot članici Evropske
               unije bo to financirano s strani Evropske unije in arabskega sveta. Pa je bilo to
               vneseno v ta program; seveda, iz tega je sledila tudi zgodba podpore pobude kolega
               Pavlihe in oblikovanja prave strokovne skupine, ki je to pripravila. Ampak, veste, ta
               univerza ima eno osnovno misijo in morda bi bilo dobro, da bi koalicijski poslanci
               prebrali, kakšen je cilj te univerze. Cilj je, da se omogoči vzpostavitev nove
               generacije intelektualcev, ki bodo bolj vešči v dialogu med vsemi kulturami
               mediteranskega prostora, med evropskim bregom in arabskim bregom oziroma afriškim
               bregom tega prostora, kajti svet pogreša boljši dialog. In v duhu tega sporočila bom
               skušal tudi sam prispevati k boljšemu dialogu s kolegico Irglovo in bom rekel, da
               naša stranka ne zavlačuje s sprejetjem pravne podlage za ustanovitev Evromediteranske
               univerze, kajti ta pravna podlaga ni najboljša in ni ključna. 9. novembra se bo
               iztekel rok, znotraj katerega je treba priti do ustrezne pravne podlage, 9. novembra!
               9. junija bomo podpisali ustanovno listino, 9. novembra bo šlo mimo 6 mesecev,
               znotraj katerih bo morala biti sklicana ustanovna skupščina univerze. In to je čas, v
               katerem se lahko oblikujejo boljše pravne podlage. Zdaj imamo to ponudbo in je ne
               bomo zavrnili, jo bomo sprejeli, ampak opozarjamo, da ni najboljša v dikciji, ki
               omogoča ustanovitev Evromediteranske univerze. In naj dodam, če tega zakona ne bi
               sprejeli, bi se 9. junija enako zgodil podpis ustanovne listine. Ali če bi sprejeli
               drugačen zakon, bi se 9. junija enako zgodilo.</p>
               <p>Upam,da sem bil dovolj jasen, in da se ne bomo vračali na dopovedovanje, da jaz nimam
               metra petindevetdeset, ampak da imam samo meter osemdeset. To lahko ponavljate
               stokrat, jaz bom še vedno pri metru petindevetdeset. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Besedo pa ima poslanka Eva Irgl.</p>
            </sp>
            <sp who="SDZ4:IrglEva">

               <speaker>EVA IRGL:</speaker>

               <p>Najlepša hvala še enkrat za besedo.</p>
               <p>Jaz bi se naslonila v tej razpravi na tisti del, ko nekateri iz vrst Socialnih
               demokratov govorite, da so se postopki za ustanovitev Evrosredozemske univerze začeli
               že bistveno prej, se pravi še pred to vlado, pred gospodom Pavliho. Vse to drži in
               proti temu nimamo nič, in tudi prav je tako, hvala bogu, da ste tako pametni in da
               veste, da je to potrebno izpeljati. Ampak vi projekte začnete, potem jih pa ne
               dokončate. Tukaj je problem. In tukaj je problem vašega licemerstva, o katerem sem
               prej govorila. Ni problem v tem, da vi nekaj začnete, da podpisujete, temu smo bili
               že večkrat priča. Problem je v tem, da se potem noben projekt ne izpelje do konca. In
               očitno se kolega Juri midva tukaj ne bova nikdar razumela. In tudi če vi še tisočkrat
               ponovite, da ne nasprotujete tej ustanovitvi Evrosredozemske univerze. Dejstva in sam
               proces postopka kažejo drugače. Že na Odboru za visoko šolstvo, znanost in tehnološki
               razvoj niste želeli razpravljati o tem. Ste želeli, da se ta seja opravi enkrat
               drugič, ko mogoče postopki ne bodo več primerni, da se projekt realizira. In tukaj
               jaz vidim glavni problem. Ampak to ste že večkrat dokazali. Saj je bilo pri
               pokrajinah podobno.</p>
               <p>Sama trdim, da želite pač namensko zavlačevati s tem projektom. In tukaj se kaže
               glavni problem. In glede na to, da ta projekt podpira 39 držav, se mi zdi skrajno
               neresno, da opozicija na takšen način onemogoča sprejetje takšnega projekta. Tukaj je
               problem in tukaj se bomo morali pač sporazumeti drugače.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Jaz prosim za mir v dvorani. Nadaljevali bomo na podlagi seznama
               prijavljenih, za tem bom ponovno odprl še en krog, vmes pa ne bom dovolil, da se
               spreminja vrstni red razpravljavcev. Besedo ima kolega Jožef Jerovšek.</p>
            </sp>
            <sp who="SDZ4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči. Spoštovane kolegice in kolegi!</p>
               <p>Danes razpravljamo o tem zakonu, ki se v nekaterih členih dotika tudi ustanovitve
               Evromediteranske univerze. To je izjemno pomemben projekt. In do zadnje seje Odbora
               za visoko šolstvo sem bil prepričan, da je to skupni projekt. Jaz sem tam na Odboru
               za visoko šolstvo razložil, da se spominjam, kot predsednik Odbora za zunanjo
               politiko, da so predvsem nekateri kolegi iz opozicije vsa ta štiri leta in že prej,
               za moje pojme korektno, povsod ob vsakem obisku v tujini navajali projekte
               Evromediteranske univerze in prizadevanje, da sedež te univerze pridobimo tukaj v
               Sloveniji. Vemo, da je bil velik interes za pridobitev tega sedeža in predstavljal
               sem si, da bomo zdaj ta uspeh proslavljali vsi. Da se bomo vsi veselili, da je
               sedanja vlada uspešno zaključila ta projekt, da je pripeljala ta sedež k nam v Piran.
               Ampak ne, zadnjič na odboru na enkrat opazim, da se praktično igra dvolično igro.
               Prikrito nasprotovanje, ampak zelo izrazito tako, da samo slepec ne bi opazil, da gre
               dejansko za nasprotovanje. In še en strah, ki ga pa jaz ne razumem pri univerzah,
               izjemen strah pred konkurenco. In ker je konkurenca gibalo napredka povsod in vedno
               na svetu tega jaz nekako v akademskih krogih ne razumem. In seveda tu je, tudi ti
               današnji amandmaji so nekako plod ali rezultat teh dveh stvari. Glejte, tu govoriti,
               da je potrebno soglasje Državnega zbora dati zraven, ja pa saj zakon je najvišji akt
               soglasja. In če bomo mi danes to sprejeli z zakonom bomo najvišji akt soglasja dali
               za ustanovitev takšne univerze.</p>
               <p>In zdaj pa, prej je en poslanec rekel jaz primerjam eno zgodbo in drugo, ampak jaz
               bom pa zdaj tudi primerjal dve zgodbi. To vaše nasprotovanje tej univerzi, ki je
               spodbujeno iz nekih političnih in tudi materialnih vzrokov. Nasprotujete temu zaradi
               tega, da se pač slovenska javnost ne bi soočila s tem, da je ta slovenska vlada,
               sedanja oblast, naša koalicija bila uspešna, izjemno uspešna. Da je uspela pri enem
               projektu, ki bi verjetno, če bi bila Vlada pod vodstvom vaše opcije, tega ne bi
               dobili. To je skoraj zagotovo. In na začetku ste pritrjevali, ste podpirali, potem
               pa, ko primerjam, enako kot pri pokrajinah, ko je bilo blizu, ko je možno ustanoviti,
               ko je možno dati ljudem nekaj, od česar bodo nekaj imeli, tako kot pri pokrajinah,
               široki populaciji ljudem, mnogo možno pridobiti, tako tu študentom bodočim, ne, zdaj
               pa odstopimo in zdaj prikrivamo, pa zavijamo v <q>"stanjol"</q> svoje vzroke, zakaj pa
               nismo, pa iščemo dlako v jajcu. In veste, tako prozorna je ta vaša igra postala, tako
               prozorna, tako protiljudske ste te stranke postale, ki temu nasprotujete, kar je
               dobro za ljudi.</p>
               <p>Moram reči, da je bilo prej rečeno s strani predsednika Odbora za visoko šolstvo, da
               bi Državni zbor moral bdeti nad ustanavljanjem in vsem. Jaz mislim, da Odbor za
               visoko šolstvo, če tega ni izrabil, pač ni izrabil. Imel je pa pristojnosti in jih
               ima, pristojnosti in možnosti, ampak meni nekaj zadnjih sej tega odbora v tem letu
               ali pa že v lanskem letu ni bilo všeč. Povabi se 10 ljudi iz ene univerze, se vsem da
               besedo in so tam zdaj vodilni ideologi, na nekaterih univerzah je recimo bivši
               kandidat za predsednika Socialnih demokratov. In on dve uri govori na odboru, dve
               uri. In s tem odbor ne dela tiste naloge, odbor politizira namesto, da bi se dejansko
               s skrbjo za kvaliteto programov za red na tem akademskem parketu ukvarjal. In s takim
               ravnanjem izgublja avtoriteto, tudi odbor. Prav gotovo izgublja avtoriteto, ker to
               kar se je dogajalo ob sprejemanju resolucije, o zakonu in tega, to je bilo
               destruktivno, je bil anarhizem na področju visokega šolstva, tam ni bilo prizadevanj
               po dobri resoluciji, po ne vem čem, ampak obstrukcija na drugi način. Z
               zavlačevanjem, s tem, da so ene organizacije pošiljale ljudi v izmenah na odbor, da
               so vzdržali, da smo 15 ur zasedali. In jaz vas naprošam, da ločite zrno od plev in da
               ne zavijate plev v nek lep papir in jih ponujate tu v obliki amandmajev. Povejte
               naglas: <q>"Mi smo iz političnih razlogov proti temu, da se ustanovi Evromediteranska
               univerza v Piranu."</q> Jaz domnevam, ne vem natančno, nisem bil na začetku, da ste
               gospodu Pavlihi preprečili, da bi prišel na ta zbor, ker on pa podpira. On pa podpira
               in si je veliko prizadeval. In verjetno ne želite, da bi to kontradikcijo v lastnih
               vrstah opazili slovenski volivci in gledalci, ki nas gledajo. To je <q>"nefer"</q>, da mu
               preprečujete kot poslancu.</p>
               <p>Želel bi si, da bi za dobre projekte v dobrobit Sloveniji bila velika stopnja
               soglasja tu še naprej in vsi ti vaši strahovi o stranskih vratih, o <q>"by-passih"</q> in
               vsem tem, je dejansko strah pred konkurenco. Konkurenca pa, ne moremo reči, da v tem
               slučaju, ko gredo mednarodne univerze v 90 drugih državah, da je drugod na
               univerzitetnem polju vse slabo narejeno, pri nas pa vse dobro. Tega, mislim, da ni
               možno reči, da tudi v teh 39 državah, mnogo je evropskih, imajo dobre univerze in da
               bodo prišli sem z odličnimi programi. In jaz se teh programov ne bojim. Hvala lepa.
            </p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Besedo ima poslanka Majda Potrata. Izvolite.</p>
            </sp>
            <sp who="SDZ4:PotrataMajda">

               <speaker>MAG. MAJDA POTRATA:</speaker>

               <p>Hvala za besedo.</p>
               <p>Torej, vidim, da žal nekateri koalicijski poslanci in poslanke niso prebrali listine
               o ustanovitvi, ker bi potem vedeli, da bo to institucija, ki bo zagotavljala
               podiplomski študij, ki s konkurenčnostjo ali strahom pred konkurenco nima nič
               opraviti, zaradi tega, ker se bodo v te programe vključevale že obstoječe
               visokošolske institucije s tega evromediteranskega področja.</p>
               <p>Na posebno vprašanje gospodu državnemu sekretarju, ali nesprejetje tega zakona pomeni
               tudi neizvedbo podpisa 9. junija, sem dobila zagotovilo, da se bo tisto, kar se ima
               zgoditi 9. junija, zgodilo, ne glede na to, kaj se s tem zakonom zgodi. Zaradi tega,
               ker je listina pripravljena, ker je od časa priprave listine do veljavnosti odprt čas
               in bi bilo dobro, če bi si prebrali 5. poglavje listine, kjer piše, da se tudi še
               naknadno, do 30. septembra, države, ki se hočejo temu projektu priključiti oziroma
               posamezne visokošolske institucije, lahko priključijo. Nič ni zamujenega. Listina bo
               9. junija podpisana v soju žarometov, dogodka ne boste izgubili, Pöttering, Barrosso
               in Janša se boso slikali ob tem dogodku, dogodek bo, ampak razumite, da nekaterih
               stvari pač ni mogoče na tako nerazumevajoč način obravnavati. Pripisujete nam, da mi
               zadev ne razumemo, da jim nasprotujemo. Mi ne nasprotujemo, dajte si že to
               dopovedati. Nas mednarodne konkurence ni strah. Šest mesecev do tega slovesnega
               trenutka bo še čas. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi za vašo razpravo.</p>
               <p>Jaz pa odpiram ponovni krog. Prosim za prijavo vse tiste poslance, ki imajo željo.
               Izvolite. Imamo dodatne štiri prijavljene poslance. Prvi ima besedo poslanec Aurelio
               Juri.</p>
            </sp>
            <sp who="SDZ4:JuriAurelio">

               <speaker>AURELIO JURI:</speaker>

               <p>Skušal bom kolegici Irglovi, pa kolegu Jerovšku še dodatno pojasniti. Ne vem, če se
               kolega Jerovšek spomni, ko smo predlagali, jaz sem prej govoril, dopolnitev sklepa
               oziroma program aktivnosti Slovenije v EU, sam kolega Jerovšek ni dobro vedel za kaj
               je šlo. <gap n="..."/><stage xml:id="Redna-39-2008-05-30.stage13">/Oglašanje iz klopi./</stage> Hvala bogu, ker ni bilo argumentov, da bi temu
               nasprotovali. Kolegica Irglova spet govori o tem, da naj bi mi dali pobudo še v
               prejšnjem mandatu. Nismo je dali. Položili smo jo v roke tej vladi. Kronologija,
               septembra 2005, ko je bila Vlada na obisku v Kopru, teden dni potem kot smo v Kairu
               snovali ta projekt, sem ga položil v roke ministru Zupanu. V Kopru je rekel: <q>"Ne."</q>
               Mesec kasneje, poslansko vprašanje dr. Zupanu v Državnem zboru. Na to temo je znova
               rekel: <q>"Ne."</q> Sledila je dopolnitev programa aktivnosti v EU. Leto kasneje, dal je
               kolega Pavliha pobudo in je končno rekla Vlada: <q>"Da."</q> 2006 imenovala strokovno
               skupino, tako da smo zaupali tej vladi, pobudnik tega projekta in te zamisli,
               realizacijo, in prihaja do realizacije, ampak ne moremo rušiti vse naokoli. Problem
               je, da pristopamo k tej realizaciji prehitro, nedomišljeno in da bi bilo pametneje,
               če bi si vzeli še nekaj časa in to dodelali. Zato sem znova opozoril, da se 9. junija
               zgodi svečani podpis listine. To je politična najbolj pomembna poteza. Od tu dalje pa
               bi si lahko vsi vzeli čas, da bi domislili samo pravno podlago. Danes jo imamo že tu,
               in ponavljam še enkrat, ji ne nasprotujemo. Ji ne nasprotujemo, karkoli boste vi
               dopovedovali. Mislim, da bi to - pa me čudi, da dva kolega poslanca tega nočeta
               razumeti -, to bi še osnovnošolski otroci razumeli in vzeli nazaj. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala.</p>
               <p>Besedo ima poslanec Tomaž Štebe. Izvolite.</p>
            </sp>
            <sp who="SDZ4:ŠtebeTomaž">

               <speaker>MAG. TOMAŽ ŠTEBE:</speaker>

               <p>Hvala lepa za besedo, predsedujoči. Spoštovani gospod državni sekretar, kolegice in
               kolegi!</p>
               <p>Ne vem, zakaj se oddaljujemo od teme oziroma od bistva tega amandmaja k 1. členu.
               Mednarodna zveza univerz pač potrebuje, zaradi tega, ker bo tudi financirana najmanj
               ena od udeleženk iz Slovenije, nek okvir zaradi proračunskega financiranja. Poleg
               tega taka pogodbeno, na koncu, organizirana zveza potrebuje okvir, tisti minimalni
               okvir, ki omogoča avtonomno, svobodno dogovarjanje, pogajanja o tej skupni pogodbi o
               Mednarodni zvezi univerz. In to je to. Ali bi se radi zdaj pogajali vi vsi skupaj, mi
               vsi skupaj, z, ne vem, stotimi partnerji, ki bodo vstopili v to zvezo? Pa ne
               komplicirati! Res ne razumem tega. Na odboru so nekateri imeli strahove o <q>"banana
               partnerjih"</q> in ne vem čem. Tudi študentje bi radi nekako imeli vse tiste pravice in
               še več, kot jih imajo v Sloveniji. Ampak to je mednarodna zveza univerz, kjer se bodo
               partnerji uokvirili v tisto možno. Bodimo veseli, da do tega prihaja v Sloveniji. Jaz
               bi bil vesel, če bi bilo teh zvez več. Glejte, vsaka taka izmenjava, povezovanje, bo
               zagotovo bogatilo tako visokošolsko sfero kot sfero ljudi, mladih ljudi, ki bodo
               delovali potem v tem sredozemskem, evrosredozemskem okolju ali pa v globalnem okolju.
               Morda pa bomo na ta način pridobili v Slovenijo sposobne mlade ljudi, tudi iz kakšnih
               <q>"banana"</q>, po mnenju nekaterih, okolij. Jaz res ne razumem tega, da se gre tukaj v
               taka označevanja. Pa saj smo ja strpni, razumevajoči in razumemo tudi tiste, ki
               prihajajo iz drugih okolij in drugačnih navad, ki morda komu tudi ne ustrezajo. Ampak
               pustimo to. Mislim, da je tukaj v tem 10.a členu lepo zastavljen okvir, pogoj, ena
               domača ena tuja in potem naprej. In to vključevati ne vem kaj, je popolnoma
               nepotrebno. Mislim, da je sedajle bistveno to, da mi sprejmemo to spremembo zakona v
               tem delu, ki se tiče oblikovanja oziroma pokrivanja države Slovenije in njenega
               proračuna in njenih institucij te mednarodne zveze univerz, in to podlago dajmo za ta
               podpis v juniju, ne pa sedaj odlašati, iskati neke razloge, zakaj pa bi lahko in bi
               morali še razmišljati. Tudi predstavniki akademske sfere na odboru niso znali
               povedati nobenih konkretnih predlogov in sprememb, razen to, da se je debata zopet
               spustila na nivo, kaj in kako bi moralo ostati nespremenjeno v visokošolski sferi v
               Sloveniji. Predlagam, da pohitimo, in da razumemo to kot okvir, pogajalski okvir
               oziroma tisto kar, pravzaprav mi kot gostiteljica Evromediteranske oziroma
               Sredozemske univerze v tem primeru, ki je aktualen, potrebujemo za to, da bomo
               kompetentni sodelavci pri tej ustanovitvi. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Besedo pa ima poslanec Rudi Moge.</p>
            </sp>
            <sp who="SDZ4:MogeRudolf">

               <speaker>RUDOLF MOGE:</speaker>

               <p>Hvala lepa gospod podpredsednik. Spoštovane gospe in gospodje!</p>
               <p><q>"De lana caprina rixari"</q> ali prepirati se za kozjo dlako. Nihče izmed opozicije
               tukajle, ni rekel, da bomo nasprotovali temu zakonu, ves čas se pa govori s strani
               pozicije, kako nasprotujemo sprejemu tega zakona. Nasprotovanje ni, veste spoštovane
               kolegice in kolegi, to če ima nekdo malo pameti, pa hoče delati dobro za to državo,
               nasprotovanje ni to, da potem samo kar iz vlade pride, damo štampiljko gor, daš v
               parlament in je to zlata vredno. Zato tudi dobivamo plačo, da temu nasprotujemo. Če
               bi temu bilo tako, spoštovani gospe in gospodje, potem bi zakon, ki ga danes
               obravnavamo, ki je prišel v obravnavo, ki je bil popolnoma neusklajen z vsemi - o
               ničemer se niso pogovarjali, za to vlado so študentje zrak, univerze subjekti, ki jih
               je treba s knuto preganjati in gledati kaj delajo, na veliko tako zakonodajo
               sprejemamo. In druge instituti itn., sploh ni to pomembno, kaj bodo oni rekli -
               Slovenska akademija znanosti in umetnosti, bog ne daj, da bi še njo kaj vprašali,
               usklajevali, da bi kaj rekli. Ampak ko je zakon prišel v proceduri, Vlada je dobro
               vedela s svojimi aktivnostmi, poglejte, da bomo 9. julija sprejemali, se bo
               ustanovila ta reč. Z zakonom smo pa prišli v maju, pred koncem predsedovanja. Bil je
               nujen postopek, zakon prvič ni bil usklajen, bil je pa tako zanič zapisan zmazek, da
               jaz kaj takega še nisem videl. Amandmirati smo morali 1. člen, amandmirati smo morali
               2. člen, pa 4. člen, pa potem smo 6. člen, pa 7. člen, pa 9. člen, pa 10. člen. 10
               členov ima ta zakon. Tako zanič je bil sestavljen, da je bilo mene groza kot
               predsednika odbora, da bi moral en dopolnjen predlog zakona dati v proceduro in smo
               zato s proceduro takrat na odboru zaustavili, ker ni bilo vloženega takrat nobenega
               amandmaja, ki bi to popravljala, sam ga pa iz zraka tudi nisem mogel sneti, zato, da
               se je vsaj ta postopek malo zavlekel na Državni zbor. Jaz sem takrat sejo prekinil. V
               tem vmesnem obdobju potem, ki smo ga imeli, je pa ministrstvo prišlo do tega, da se
               je začelo pogovarjati tako s študenti kot z univerzami in je začelo te stvari
               usklajevati. V tem vmesnem obdobju smo tudi poskušali, ena in druga stran, narediti
               to, da smo poskušali amandmaje oblikovati v takšni obliki, da je zakon bil
               pravno-sistemsko dovolj dober, da bi ga lahko Državni zbor sprejel. In to je bilo vso
               to nasprotovanje. Zdaj moramo mi požirati, da smo temu nasprotovali in da ne
               podpiramo tega zakona, čeprav tega nihče ni rekel, samo zaradi tega, ker smo dobili
               zakon, ki je bilo zelo zanič v proceduro. Mislim, da je bila to plemenita gesta
               opozicije, da smo pridobili čas, da smo opravili kvalitetno delo na svojem odboru in
               da smo potem dali predlog, ki bo danes zagotovo sprejet in bo ta zadeva končana.</p>
               <p>Kar se pa tiče člana odbora, ki pa pravi, da je delo nekvalitetno v Odboru za visoko
               šolstvo. Sam Odbor za visoko šolstvo, moram reči, da vsi njeni članice in člani so od
               začetka do konca delali odgovorno in so delali kvalitetno. Da pa sam odbor ne more
               delati kvalitetno je pa v pretežni meri kriva Vlada Republike Slovenije ali pa bolj
               natančno Ministrstvo za visoko šolstvo, znanost in tehnološki razvoj, ker nam pošilja
               v proceduro, spoštovane gospe in gospodje, zakone, ki niso usklajeni z nikomer in
               zaradi tega imam jaz kot predsedujoči, kolegica Irglova, kot podpredsednica, tam
               težavo, ker je to edini forum, na katerem se lahko naši študentje, naša bodočnost,
               univerze in vsa zainteresirana javnost vključno s sindikati pogovarja. Ja, tako se v
               eni razviti demokraciji ne dela, spoštovani gospodje! In, če še bo, seveda je res, s
               kom pa je bil usklajen ta zakon, če že vmes govorite - mag. Štebe, bodite toliko
               olikani, pa pustite govornika, da govori in potem povejte svoje mnenje in se ne
               obnašajte kot na tržnici.</p>
               <p>Se pravi, ta reč ni usklajena. Kako lahko potem mi kvalitetno delamo in da jaz kot
               predsednik dobivam kritike na to, da pustim ljudem v Državnem zboru, po Poslovniku je
               to mogoče, da povedo in izgovorijo svoje mnenje, da sem jaz zaradi tega, da jih tam
               ne bičam, da tako rečem, tri minute, pa nobeden ne bo več govoril, pa da bi jih vrgel
               ven - ja, poslušajte, v kakšni državi pa, prosim vas, živimo! Jaz za svoje ravnanje
               mislim, da živim v demokraciji. In dokler bom jaz predsednik, bom pustil, da bo lahko
               vsak, od študentov do profesorjev, rektorjev in vseh ostalih, ki so bili povabljeni,
               v tem parlamentu govorili. Ko pa mene več ne bo, pa naj pride nekdo drug, pa naj
               uvede tak sistem, ki je veljal v nekem drugem sistemu, za katerega smo rekli, da je
               bil popolnoma zgrešen. In ne pustim, da se v tem Državnem zboru na tak način
               obravnava Odbor za visoko šolstvo. Posebej sem pa žalosten, da od člana tega odbora,
               ki je lahko vedno dobil besedo, ki je lahko vedno sooblikoval vse te reči, da gre
               potem ta stvar na tak način. Veste, če bomo tako eden drugega cenili v Državnem zboru
               in bomo tako delali, potem se te države bog usmili! Imejmo nekaj dostojanstva, pa
               zares govorimo o tem, kar je pred nami.</p>
               <p>Jaz se vam, gospod podpredsednik, opravičujem, ker sem zlorabil proceduro, kot so jo
               vsi zlorabili v tem primeru. Odprli smo debato samo o tem, ali naj Državni zbor
               soodloča, in samo o tem bi lahko govorili, pa o tem nihče tu ne govori, vsaj jaz
               nisem slišal, ampak se strankarsko med seboj obračunava. In še ena stvar je v tem
               amandmaju, da imajo študenti poleg pravic iz tega zakona tudi to, kar tule piše -
               minimalno, kar bi lahko študentom dali, je to - zdaj ne vem, kako nas gledajo tule z
               balkona, ko o njih sploh ne govorimo, ko sploh ne govorimo o tem, kaj ta amandma
               govori, ampak se strankarsko kažemo ljudem, kako je eden večja packa kot drugi.
               Namesto da bi bili nase ponosni, da smo poslanci Državnega zbora in da poskušamo za
               njihovo dobro neko reč urediti. Tako se pa gremo samo <q>"ta stranka je zanič, ta je
               slaba, vi ste...,"</q> se uporabljajo neresnice. In, oprostite, s tem, s tako popotnico
               zdajšnji poslanci, ko boste šli na volitve, bo imel vsak, kdorkoli nas je gledal,
               imel velik nahrbtnik na hbrtu in si bodo ljudje verjetno dobro premislili, preden
               bodo koga takega, ki je na tak način delal v Državnem zboru, zopet izvolili.</p>
               <p>Jaz bom vsekakor to podprl, ta amandma. Zdi se mi, da je dober, in ne bom načenjal
               dignitete Državnega zbora tudi s tem, da bi pri tako velikem projektu, kot je
               Mednarodna zveza univerz, bil Državni zbor izločen iz soodločanja o tem, ali gremo v
               tak projekt ali ne gremo v tak projekt.</p>
               <p>Gospod podpredsednik, še enkrat se opravičujem, ker sem te stvari zlorabljal. Te
               stvari se zdaj nonstop zlorabljajo, vidi se, da se bliža čas volitev in ljudje,
               namesto da bi govorili o vsebini in o ljudeh, ki jih te zadeve bremenijo, mečejo z
               velikimi lopatami gnojnico eden na drugega. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa, predvsem za vsebino vaših besed.</p>
               <p>Nadaljujemo z razpravo, v katero se vključuje tudi državni sekretar. Gospod Lesjak,
               beseda je vaša.</p>
            </sp>
            <sp who="SDZ4:LesjakDušan">

               <speaker>DR. DUŠAN LESJAK:</speaker>

               <p>Gospod predsedujoči, hvala lepa za besedo. Gospe in gospodje poslanci, lepo
               pozdravljeni, seveda pozdravljeni tudi študentke in študentje.</p>
               <p>Če dovolite bi najprej izrazil zadovoljstvo ob slišanih izrazih podpore projektu
               Evrosredozemske univerze in s tem tudi gradivu, ki je v postopku obravnave. Lahko z
               zadovoljstvom povem, da po informacijah s katerimi razpolagam, ta projekt podpirajo
               vse slovenske univerze in so že oziroma bodo v kratkem podpisale vsa pisma o nameri
               in pripravljene so tudi podpisati ustanovno listino, kar jim bo zagotavljajo ne samo
               možnosti, ampak tudi pravice sooblikovanja potrebnih pravnih aktov in vseh
               dokumentov, na osnovi katerih bo ta inštitucija ustanovljena. O vlogi Državnega zbora
               o kateri sem razumel, da teče razprava, je pravzaprav treba poudariti, da je v
               največji meri, če smem uporabiti ta izraz, na vas odločitev glede tega. Je pa seveda
               za poudariti sledeče. Gre za mednarodno inštitucijo, ki je že dobila v podobnem
               formatu Evromediteranske parlamentarne skupščine vso potrebno politično podporo, kjer
               pravzaprav v tej Evromediteranski parlamentarni skupščini so poslanci 37-ih držav
               Evropske unije in sredozemlja.</p>
               <p>O pravnih podlagah sem nekaj malega že rekel in tudi res je to, kar je kolega
               spoštovani gospod poslanec Juri povedal, da v 6-mesečnem roku, ki je predviden, da se
               ustvarijo ustrezni pravni akti, bo seveda tej aktivnosti posvečeno veliko pozornosti
               in tudi strokovnega znanja in k temu bodo povabljeni vsi, ki želijo pri tem
               sodelovati in ki lahko pri tem pomagajo, seveda, ki bodo pred tem tudi podpisali
               ustanovno listino.</p>
               <p>Kar se tiče vlog in pravic študentov. O tem je bil govor in tudi veliko razprave na
               matičnem odboru. Tudi pred tem smo se pogovarjali oziroma sem jaz v okviru druge
               delovne skupine Sveta za študentska vprašanja, kjer smo, in moram posebej pohvaliti
               člane druge delovne skupine Sveta za študentska vprašanja, torej konkretno študente,
               ki navkljub načelnemu nasprotovanju, bi rekel, zakonu zaradi tega, ker z njimi ni bil
               predhodno usklajen preden je šel v parlamentarno proceduro, so vendar bili
               pripravljeni na vsebinsko razpravo, so imeli dobre predloge, dobre rešitve, ki so
               bile strokovno in tudi drugače utemeljene in kot je videti, so tudi ti predlogi in
               rešitve prisotni in so vidni v amandmajih.</p>
               <p>Kar se tiče vloge in pravic študentov v skladu z nacionalno zakonodajo in s
               primerljivimi inštitucijami, ki so ustanovljene v tem okviru, so zagotovljene tako
               njihove pravice kot obveznosti na enak način kot velja to za, če smem uporabiti
               izraz, naše nacionalne univerze. Gre za članstvo kot bo pripravljeno v vseh organih,
               tako kot je tudi pri naših univerzah tako v upravnem odboru, akademskem zboru, kot
               tudi senatu.</p>
               <p>Če sem mogoče še malo bolj konkreten, na koncu, gospod poslanec iz Prekmurja Džuban
               je omenjal Prekmurje kot regijo kjer, bi rekel, ne samo po njegovem mnenju razvoj
               visokega šolstva zaostaja, ali pa je premalo prisoten glede na druge regije v
               Sloveniji. To drži. Moram reči, da ni samo moje osebno mnenje, ampak tudi mnenje
               drugih akterjev visokega šolstva, da bi bilo zelo koristno in potrebno, da bi v
               Prekmurju razvoj visokega šolstva bil bolj zaznan in prisoten. Vendar je treba
               poudariti, da je tudi v drugih regijah ob seveda zakonskih možnostih in formalnih
               okvirjih, ki jih ima Vlada, da zagotavlja ustrezne pogoje za razvoj visokega šolstva,
               to v največji meri prepuščeno regionalnim akterjem regiji, občinam in tudi akterjem,
               ki si želijo in so pripravljeni z veliko entuziazma razvijati visoko šolstvo v
               posameznih regijah. Če so razlike v posameznih regijah glede tega, je verjetno treba
               iskati razloge v veliki meri v sami regiji.</p>
               <p>In morebiti samo še eno kratko pojasnilo, ker sem tudi v medijih zasledil pred nekaj
               časa, da se povezuje projekt ustanavljanja katoliške univerze s projektom ustanovitve
               Evrosredozemske univerze, bi želel tukaj poudariti in povedati, da, po podatkih, s
               katerimi razpolagam, so vloge za ustanovitev visokošolskih zavodov iz katerih bi naj
               nastala katoliška univerza bile že pred kar nekaj meseci vložene v akreditacijski
               postopek na Svetu za visoko šolstvo, kar z drugimi besedami pomeni, da se nastajajoča
               katoliška univerza pravzaprav razvija in akreditira, jo ustanavljajo v skladu z
               nacionalno zakonodajo, v skladu z merili za akreditacijo in postopkom, ki velja tudi
               za vse druge visokošolske zavode.</p>
               <p>Če dovolite, bi se na koncu želel zahvaliti prav vsem, ki podpirate ta projekt in ki
               ste tvorno, strokovno, z rešitvami, ali pa kako drugače pomagali pri njegovi
               uresničitvi. Hvala lepa.</p>
            </sp>
            <sp who="SDZ4:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Gospa Breda Pečan.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Najprej bi z enim zelo zelo starim rekom, mislim, da izhaja še iz Grčije začela, in
               sicer, da <q>"sedem modrih enemu"</q>, ne bom povedala kakšnemu, <q>"ne more odgovoriti"</q>
               oziroma pojasniti, zaradi tega, ker enostavno se ta osmi zapiči v neko svojo <q>"fiksno"</q>
               idejo in enostavno ne zna od nje odstopiti. Sedaj smo govorili samo, ponovno samo o
               amandmajih. Gre pravzaprav samo za dva, čeprav so zaradi tega, ker se nanaša ta tema
               na več členov, trije amandmaji. Rada bi in zato se opravičujem, bom vendarle na koncu
               omenila tudi ta dva amandmaja, ki se nanašata na situacijo v zvezi s Sekretariatom
               Sveta RS za visoko šolstvo. Ponovno bi rada poudarila, da se univerze pri nas
               ustanavlja z odlokom Državnega zbora. In zato bi bilo smotrno upoštevati dejstvo, da
               bi bilo prav, da tudi soglasje k ustanovitvi, ne govorimo o Evromediteranski
               univerzi, ker je tukaj v tem zakonu pravzaprav soglasje k ustanovitvi evrosredozemske
               univerze že vgrajeno, ampak vsake druge mednarodne zveze univerz, je pa treba
               zapisati, da mora Državni zbor dati soglasje. Če bo pa ustanovil to zvezo univerz kot
               univerzo, mednarodno univerzo ali kakorkoli že, bo pa tako ali tako moral odlok
               sprejeti.</p>
               <p>Drugič, da mora izpolnjevati pogoje iz naše zakonodaje, ki se nanaša na visoko
               šolstvo, tudi zveza univerz. Ne moremo mimo tega, da enostavno zaradi tega, ker od
               nekod drugod pridejo partnerji in skupaj ustanovijo zvezo univerz, da jim pa sedaj ne
               bo treba izpolnjevati pogojev iz našega zakona. Svet za visoko šolstvo mora odigrati
               svojo vlogo. In še enkrat povem, študentje, kot vse kaže, kljub raznim akademskim
               nazivom, ki jih nosite, tisti, ki so danes razpravljali in žolčno obtoževali
               opozicijo, da nasprotuje ustanovitvi ene od zvez, zagotovo niso bili, poudarjam, niso
               bili vključeni v pripravo tega zakona, kljub temu, da so že februarja meseca obiskali
               ministrstvo, tukaj gospoda Lesjaka izključujem, ker on v tej zadevi ni bil vključen,
               vemo pa, da so bili na ministrstvu, nudili svoje sodelovanje, pa vendar so ministrica
               in njeni najožji sodelavci rekli, ne potrebujemo vas. Šele pod pritiskom, na osnovi
               Odbora za visoko šolstvo je bilo ministrstvo pripravljeno sodelovati. In zaradi tega
               poudarjamo, da so tudi eden od trdnih pogojev ti amandmaji, ki govorijo o tem, kakšne
               pogoje mora izpolnjevati direktor tega Sekretariata pri Svetu za visoko šolstvo, in
               da ga ne imenuje predsednik Sveta za visoko šolstvo, ampak da ga mora imenovati svet.
               Za božjo voljo, kaj smo res tako daleč prišli, da individualiziramo popolnoma vsako
               odgovornost in pooblastilo, ki se v naši državi dogaja? Jaz mislim, da imajo tukaj
               študentje popolnoma prav. In jaz sem ponosna in zadovoljna, da sem bila ena izmed
               tistih, ki smo spravili<gap n="..."/><stage xml:id="Redna-39-2008-05-30.stage14">/Izklop mikrofona./</stage><gap n="..."/></p>
            </sp>
            <sp who="SDZ4:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Smo pri amandmaju k 1. členu. Ugotavljam, da ne želi nihče več razpravljati, zato
               zaključujem razpravo o tem amandmaju k tem členu.</p>
               <p>Prehajamo k 2. členu in amandmaju poslanskih skupin SD, LDS, Zares in Lipa. Ni
               razprave. Zaključujem razpravo. Prehajam še k 4. členu in sicer amandmaju poslanskih
               skupin SD, LDS, Zares in pa Lipa.</p>
               <p>Gospod Moge, izvolite.</p>
            </sp>
            <sp who="SDZ4:MogeRudolf">

               <speaker>RUDOLF MOGE:</speaker>

               <p>Hvala lepa, gospod podpredsednik. Spoštovani gospe in gospodje!</p>
               <p>Mislim, da bi bilo smiselno ta amandma podpreti. Govori namreč o tem, kar je zapisano
               v dopolnjenem predlogu zakona in kar se tiče Sekretariata Sveta Republike Slovenije
               za visoko šolstvo, da bi bilo dobro, da bi imel direktor sekretariata najmanj 5 let
               delovnih izkušenj na področju visokega šolstva in pridobljen naziv doktor znanosti.
               Mislim, da je ta amandma takšen, da se mu ne da oporekati. Kajti, če želimo zares
               kvaliteten Sekretariat, potem ne smemo prepustiti članom Sveta Republike Slovenije za
               visoko šolstvo, kajti v zakonu zdaj piše, da organizacijo in dela Sekretariata,
               sistemizacijo delovnih mest določi Svet Republike Slovenije za visoko šolstvo. V vsem
               ostalem sem za to, da mi ne bi določevali, ampak kot varovalko, da bo načelu pa res
               nekdo, ki je kvaliteten, izpolnjuje vsaj kvalitetne pogoje za zasedbo tega mesta, bi
               bilo pa le dobro v zakon zapisati, da ima direktor Sekretariata najmanj pet let
               delovnih izkušenj na področju visokega šolstva in pridobljen naziv doktor znanosti,
               če bo meril kvaliteto v visokem šolstvu in se bo s tem nekako opredelilo.</p>
               <p>Hkrati pa mislim, da bi bilo tudi dobro, da bi se drugi stavek drugega odstavka 50.a
               člena spremenil tako, da bi bila komisija sestavljena iz enakega števila študentov,
               visokošolskih partnerjev, to je zaposleni na Svetu Republike Slovenije za visoko
               šolstvo. Komisija predlaga Svetu Republike Slovenije za visoko šolstvo in imenovanje
               najprimernejšega kandidata, to je, mogoče boste, temu je vsaj pozicija vedno
               nasprotovala, bog ne daj tako razparceliranje, bo pač samo Vlada vse določila s
               svojim in kdo bo notri, bomo mi določali, ampak ker smo o tem že ogromnokrat
               govorili. In, ker smo pozicija in opozicija tukaj vedno bili na nasprotnih bregovih,
               ne samo pri tem problemu, tudi pri problemu imenovanja upravnih odborov raziskovalnih
               inštitutov, zaradi tega bo verjetno opozicija temu nasprotovala, lahko bi pa sama
               vložila amandma, če je to odveč, da bi pa le ta kriterij za direktorja Sekretariata
               pa le vnesli v zakon. Hvala lepa.</p>
            </sp>
            <sp who="SDZ4:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Ugotavljam, da ne želi nihče več razpravljati, zato zaključujem razpravo o amandmajih
               bomo v skladu s časovnim potekom seje zbora odločali danes v okviru glasovanj, to je
               čez pol ure, 12.40. Nadaljujemo sejo ob 12.40.</p>
               <p>S tem prekinjam to točko dnevnega reda, prekinjam tudi sejo zbora, ki jo bomo
               nadaljevali ob 12. uri in 40 minut.</p>
               <p>Hvala.</p>
               <stage type="time">(Seja je bila prekinjena ob 12.10 in se je nadaljevala ob 12.41.)</stage>
            </sp>
            <sp who="SDZ4:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Spoštovani poslanke in poslanci! Nadaljujemo.</p>
               <p>Prehajamo na glasovanje zbora o predlogih odločitev. Poslanke in poslance prosim, da
               preverite delovanje svoje glasovalne naprave.</p>
               <p>Nadaljujemo s <title>prekinjeno 17. točko dnevnega reda - z obravnavo Predloga zakona o
                  spremembah in dopolnitvah Zakona o sistemu plač v javnem sektorju, nujni postopek.</title> Nadaljujemo z drugo obravnavo, to je z odločanjem o vloženem amandmaju k 12.
               členu. Glasujemo. Navzočih je 50 poslank in poslancev, za 10, proti 37.</p>
               <p><stage xml:id="Redna-39-2008-05-30.stage16">(Za je glasovalo 10.)</stage> <stage xml:id="Redna-39-2008-05-30.stage17">(Proti 37.)</stage></p>
               <p>Ugotavljam, da amandma ni sprejet.</p>
               <p>Končali smo z glasovanjem o amandmajih, z drugo obravnavo predloga zakona v okviru
               nujnega postopka.</p>
               <p>Prehajamo na <title>tretjo obravnavo</title> predloga zakona. Ker v drugi obravnavi
               predlagani amandmaji niso bili sprejeti, prehajamo na odločanje o predlogu zakona.
               Obveščam vas, da me Zakonodajno-pravna služba oziroma Vlada nista opozorili, da bi
               bil zaradi amandmajev sprejetih na matičnem delovnem telesu predlog zakona
               neusklajen. Glasujemo. Navzočih je 52 poslank in poslancev, za 48, proti nihče.</p>
               <p><stage xml:id="Redna-39-2008-05-30.stage18">(Za je glasovalo 48.)</stage> <stage xml:id="Redna-39-2008-05-30.stage19">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 20. točko dnevnega reda - z obravnavo Predloga zakona o
                  spremembah in dopolnitvah Zakona o visokem šolstvu, nujni postopek.</title> Prehajamo
               na <title>tretjo obravnavo</title> predloga zakona. Nadaljujemo z drugo obravnavo, to je z
               odločanjem o vloženih amandmajih. Navzočih je 54 poslank in poslancev, za 18, proti
               36.</p>
               <p>Odločamo o amandmaju k 1. členu. Glasujemo.</p>
               <p><stage xml:id="Redna-39-2008-05-30.stage20">(Za je glasovalo 18.)</stage> <stage xml:id="Redna-39-2008-05-30.stage21">(Proti 36.)</stage></p>
               <p>Ugotavljam, da amandma poslanskih skupin SD, LDS, Zares in Lipa ni sprejet.</p>
               <p>Nadaljujemo z odločanjem o amandmaju k 2. členu, istih poslanskih skupin. Glasujemo.
               Navzočih je 55 poslank in poslancev, za 16, proti 37.</p>
               <p><stage xml:id="Redna-39-2008-05-30.stage22">(Za je glasovalo 16.)</stage> <stage xml:id="Redna-39-2008-05-30.stage23">(Proti 37.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju k 4. členu istih poslanskih skupin. Glasujemo.
               Navzočih je 55 poslank in poslancev, za 17, proti 38.</p>
               <p><stage xml:id="Redna-39-2008-05-30.stage24">(Za je glasovalo 17.)</stage> <stage xml:id="Redna-39-2008-05-30.stage25">(Proti 38.)</stage></p>
               <p>Ugotavljam, da amandma ni sprejet.</p>
               <p>Končali smo z glasovanjem o amandmajih in z drugo obravnavo predloga zakona v okviru
               nujnega postopka.</p>
               <p>Prehajamo na <title>tretjo obravnavo</title> predloga zakona. Ker v drugi obravnavi
               predlagani amandmaji niso bili sprejeti, prehajamo na odločanje o predlogu zakona.
               Obveščam, da me Zakonodajno-pravna služba oziroma Vlada nista opozorili, da bi bil
               zaradi amandmajev sprejetih na matičnem delovnem predlog zakona neusklajen.
               Glasujemo. Navzočih je 55 poslank in poslancev, za je glasovalo 44, proti 8.</p>
               <p><stage xml:id="Redna-39-2008-05-30.stage26">(Za je glasovalo 44.)</stage> <stage xml:id="Redna-39-2008-05-30.stage27">(Proti 8.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 21. točko dnevnega reda - to je z obravnavo Predloga
                  zakona o spremembah in dopolnitvah Zakona o zdravniški službi.</title> Ker je predlog
               zakona, zaradi sprejetih amandmajev v drugi obravnavi na seji zbora neusklajen, je
               Vlada pripravila uskladitveni amandma k 42. členu, ki ste ga prejeli na klop. Želi
               kdo besedo? Ugotavljam, da ne. Predstavnika Vlade ni. Prehajamo na odločanje o
               uskladitvenem amandmaju. Glasujemo. Navzočih je 54 poslank in poslancev, za je
               glasovalo 53, proti nihče.</p>
               <p><stage xml:id="Redna-39-2008-05-30.stage28">(Za je glasovalo 53.)</stage> <stage xml:id="Redna-39-2008-05-30.stage29">(Proti nihče.)</stage></p>
               <p>Ugotavljam, da je uskladitveni amandma sprejet.</p>
               <p>Prehajamo na odločanje o predlogu zakona. Glasujemo. Navzočih je 54 poslank in
               poslancev, za je glasovalo 51, proti nihče.</p>
               <p><stage xml:id="Redna-39-2008-05-30.stage30">(Za je glasovalo 51.)</stage> <stage xml:id="Redna-39-2008-05-30.stage31">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Zaključujem tudi 39. sejo Državnega zbora.</p>
               <p>Izredno sejo Državnega zbora nadaljujemo čez pet minut.</p>
               <stage type="time">(Seja je bila zaključena 30. maja 2008 ob 12.48.)</stage>
            </sp>
         </div>
      </body>
   </text>
</TEI>
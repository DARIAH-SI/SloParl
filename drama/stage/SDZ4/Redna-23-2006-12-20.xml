<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-23-2006-12-20">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|F64BBBC750235B56C1257272003CA0FC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=F64BBBC750235B56C1257272003CA0FC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-23-2006-12-20.DZ" n="23">
               <name>Redna</name>
               <date when="2006-12-20"/>
            </setting>
         </settingDesc>
         <particDesc>
            <listOrg>
               <org xml:id="Redna-23-2006-12-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 23. seje</stage>
            <stage type="chairman">Sejo je vodil dr. Marko Pavliha, podpredsednik Državnega zbora.</stage>
            <stage type="time">Seja se je pričela ob 13.25.</stage>
            <p>(Od 10.00 do 13.11 - 15. TOČKA DNEVNEGA REDA - POROČILO O DELU KOMISIJE ZA NADZOR
            OBVEŠČEVALNIH IN VARNOSTNIH SLUŽB V LETU 2005 - STROGO TAJNO) </p>


            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Spoštovane kolegice poslanke in kolegi poslanci! Prehajamo na <title>13. TOČKO DNEVNEGA
                  REDA - OBRAVNAVA PREDLOGA ODLOKA O SPREMEMBAH IN DOPOLNITVAH ODLOKA O USTANOVITVI
                  UNIVERZE NA PRIMORSKEM - EPA 1170-IV .</title>
               </p>
               <p>Za razpravo imamo uro in 25 minut.</p>
               <p>Ker ni predstavnika Vlade, dajem besedo kar predsedniku Odbora za visoko šolstvo,
               znanost in tehnološki razvoj, da predstavi poročilo odbora. Prosim.</p>
            </sp>
            <sp who="SDZ4:MogeRudolf">

               <speaker>RUDOLF MOGE:</speaker>

               <p>Predsedujoči, hvala lepa za besedo. Spoštovane kolegice in kolegi! V predlaganem
               odloku je treba zaradi ustanovitve nove fakultete veljavni odlok dopolniti tako, da
               se med članice Univerze uvrsti Fakulteta za matematiko, naravoslovje in informacijske
               tehnologije.</p>
               <p>Iz vloge za pridobitev mnenja o ustanovitvi nove fakultete je razvidno, da bo
               fakulteta v prvi fazi izobraževalno dejavnost izvajala v prostorih, ki jih ima
               Univerza na Primorskem v lasti ali najemu v Kopru. Univerzi je naloženo, da mora
               najpozneje v treh mesecih po uveljavitvi tega odloka uskladiti statut, v treh mesecih
               po uveljavitvi statuta pa oblikovati organe Fakultete za matematiko, naravoslovje in
               informacijske tehnologije. Po izteku tega roka bo nova fakulteta prevzela študijske
               programe s področja matematike in statistike ter računalništva, ki so akreditirani na
               Pedagoški fakulteti Koper. Iz sklepov Sveta Republike Slovenije za visoko šolstvo je
               razvidno, da nova članica izpolnjuje pogoje za prevzem študijskih programov Pedagoške
               fakultete ter prepis študentov na novo fakulteto.</p>
               <p>Ustanovitev nove članice Univerze nima finančnih posledic za proračun Republike
               Slovenije. Visokošolski zavodi se namreč financirajo v skladu z Uredbo o javnem
               financiranju visokošolskih in drugih zavodov članic univerz od leta 2004 do 2008, ki
               med drugim določa, da se sredstva za študijsko dejavnost določijo ob upoštevanju
               realizacije za preteklo leto, povečana za ustrezen odstotek rasti. Zato financiranje
               nove članice za proračun nima finančnih posledic.</p>
               <p>V splošni razpravi je poslanka Breda Pečan predstavniku, predlagatelju odloka
               zastavila vprašanje, zakaj je predviden sedež Fakultete za matematiko, naravoslovje
               in informacijske tehnologije v Kopru in ne v Izoli, ker je bilo že podarjeno
               zemljišče za izvajanje te dejavnosti Univerze na Primorskem. Če bi bil sedež
               fakultete v Izoli, bi se po njenem mnenju prihranila določena sredstva za izvajanje
               študijskega programa, saj je treba v Kopru plačevati najemnino za prostore te
               fakultete. Na njeno vprašanje je bilo s strani predlagatelja odloka pojasnjeno, da je
               bil predlog za sedež fakultete v Kopru podan s strani pristojnih Univerze na
               Primorskem; Ministrstvo za visoko šolstvo, znanost in tehnologijo pa se s takim
               predlogom strinja.</p>
               <p>Odbor je sprejel svoj amandma, da mora univerza namesto enega meseca po uskladitvi
               tega statuta v treh mesecih oblikovati organe Fakultete za matematiko, naravoslovje
               in informacijske tehnologije. S sprejemom tega odloka bo tretja javna univerza v
               Sloveniji, to je Univerza na Primorskem, tudi dobila matematično-naravoslovni blok,
               kar pomeni, da ta univerza postaja v svojem programu tudi univerza v polnem pomenu
               besede.</p>
               <p>Članice in člani odbora smo omenjeni odlok sprejeli, ga dopolnili. Dopolnjen predlog
               odloka tudi sprejeli brez glasu proti, torej z večino, in predlagamo tudi Državnemu
               zboru, da ta odlok sprejme soglasno in da omogoči tretji univerzi, to je Univerzi na
               Primorskem, če se izrazim nekoliko poetično, polnokrvno delovanje. Hvala lepa za
               poslušanje.</p>
            </sp>
            <sp who="SDZ4:PavlihaMarko">

               <speaker>PREDSEDNIK DR. MARKO PAVLIHA:</speaker>

               <p>Hvala lepa. O predlogu odloka dajem besedo predstavniku poslanskih skupin za
               predstavitev stališč. K besedi vabim gospo Pečanovo, v imenu Socialnih demokratov.
            </p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Dober dan. Prisrčen pozdrav vsem, ki se vam zdi dovolj pomembno, da pridete
               razpravljati in poslušati o tem, kako se na južnem primorskem ustanavlja še ena
               fakulteta, in to prva fakulteta, ki bo imela študijske vsebine z
               naravoslovno-tehničnega področja, kar je po našem mnenju poslanske skupine Socialnih
               demokratov izjemno pomembno. Namreč Univerza, ki nima naravoslovno-tehničnih fakultet
               v svojem okviru oziroma članic, ki se ukvarjajo s tem področjem, je zagotovo
               nepopolna, ji manjka tisti bistveni del, ki daje vsaki Univerzi pravzaprav pravo
               vrednost in pravo tudi privlačnost, zlasti za študente. Zato lahko povem, da smo v
               poslanski skupini Socialnih demokratov zadovoljni, da je prišlo do predloga, da je
               ministrstvo podalo predlog o spremembah in dopolnitvah odloka o ustanovitvi Univerze
               na Primorskem, ker se s tem tudi pravno gledano uvaja med člane Univerze na
               Primorskem tudi Fakulteta za matematiko, naravoslovje in informacijske tehnologije
               Koper. Žal nam pa je, da ministrstvo in upravni odbor Univerze, ki neprestano
               nasprotuje temu, da bi sploh prišlo do izgradnje tudi objektov naravoslovno-tehnične
               fakultete, da bi izbrali boljšo, bolj racionalno in predvsem varčnejšo varianto
               sedeža, ker je v Izoli že obstoječ objekt, ki ga minister ne želi financirati za
               preureditev v prostore jezikovnega centra, centra za jezikovne študije; in bi lahko,
               ker je v lasti Univerze na Primorskem, funkcioniral kot sedež Fakultete za
               matematiko, naravoslovje in informacijske tehnologije. S tem bi Univerza na
               Primorskem mesečno prihranila 700 tisoč tolarjev. Žal je pač odločitev tako organa
               Univerze kot tudi ministrstva samega, da 700 tisoč tolarjev na mesec ali 8 milijonov
               400 tisoč tolarjev na leto ni denar, ki bi bil dovolj pomemben, da bi brez kakšnih
               velikih zapletov odprli oziroma postavili sedež fakultete tam, kjer naj bi na koncu
               vseh koncev tudi bil, torej v Izoli.</p>
               <p>Poslanska skupina Socialnih demokratov bo seveda odlok kljub vsem nenavadnim
               odločitvam podprla, ker je pomembneje, da se odlok dopolni, da pridemo do nove
               članice Univerze na Primorskem, kot pa to, da bi se zaradi prestiža, kar se dejansko
               dogaja v zvezi s tem, borili proti nečemu, kar je dobro za celo južno Primorsko, pa
               mislim, da tudi za celo Primorsko. In želim si samo, da bi bila popotnica tej
               fakulteti kar se da naklonjena in da bi na tej fakulteti nastajali vrhunski
               strokovnjaki, ki bodo lahko v naslednjih desetletjih Slovenijo dejansko dvignili na
               vrh sveta, kot smo slišali zadnjič enkrat. Hvala.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. V imenu Nove Slovenije bo spregovoril gospod Horvat.</p>
            </sp>
            <sp who="SDZ4:HorvatJožef">

               <speaker>JOŽEF HORVAT:</speaker>

               <p>Hvala za besedo, gospod podpredsednik. Spoštovani gospod minister, spoštovane
               poslanke, spoštovani poslanci. Danes je pravzaprav za Slovenijo, posebej v tem
               trenutku za Primorsko praznik. Dogajajo se zgodovinske zadeve, kar se tiče
               univerzitetnega študija, to je dobro za Primorsko in je dobro za celotno Slovenijo. V
               nacionalnem programu je zastavljen temeljni cilj razvoja visokega šolstva v Republiki
               Sloveniji, to je omogočiti čim večjemu deležu prebivalstva pridobitev kakovostne
               dodiplomske ter podiplomske izobrazbe. Izobrazba je namreč bistveni dejavnik
               ekonomskega, socialnega in kulturnega razvoja ter razvijanja nacionalne identitete in
               slovenskega jezika kot njenega integralnega dela. Pridobivanje takšne izobrazbe je
               mogoče le na podlagi znanstvenega, umetniškega in strokovnega delovanja univerz in
               samostojnih visokošolskih zavodov, odprtih v regijo in svet. Z ustanovitvijo Univerze
               na Primorskem se je ta del Slovenije pričel spreminjati tudi v intelektualno
               središče, ki postaja vse bolj privlačno tako za domače kot tudi tuje študente,
               akademike in raziskovalce. Spremembe odloka so posledice ustanovitve Fakultete za
               matematiko, naravoslovje in informacijske tehnologije. V poslanski skupini Nove
               Slovenije ustanovitev tako imenovanih naravoslovnih fakultet še posebej pozdravljamo
               in podpiramo, saj primerjave z državami Evropske unije kažejo, da je pri nas
               relativno nizek delež vpisanih na naravoslovnih študijskih področjih ter v matematiki
               in računalniških vedah. K sreči prav v letošnjem študijskem letu, se pravi v prvih
               letnikih, ugotavljamo in zaznavamo prizadevanja Ministrstva za visoko šolstvo,
               znanost in tehnologijo, kjer se vidi, da je vpis v prve letnike na tako imenovane
               naravoslovne smeri bistveno porasel.</p>
               <p>V poslanski skupini Nove Slovenije si namreč želimo, da univerze niso zgolj
               inštitucije, katerih osnovno poslanstvo je izobraževanje in raziskovanje, ampak
               predvsem prenos novega znanja v prakso, torej v okolje, v katerem je to znanje
               nastalo. Tako v poslanski skupini Nove Slovenije predlog sprememb odloka podpiramo,
               predvsem v luči nadaljnjega spodbujanja, sodelovanja med univerzami in visokošolskimi
               zavodi ter med gospodarstvom in neposrednim okoljem, v katerem te inštitucije
               delujejo. Hvala lepa.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. V imenu Slovenske ljudske stranke bo govoril gospod Bajc.</p>
            </sp>
            <sp who="SDZ4:BajcJosip">

               <speaker>JOSIP BAJC:</speaker>

               <p>Gospod podpredsednik, hvala lepa. Kolegice in kolegi! V poslanski skupini Slovenske
               ljudske stranke predlagano spremembo odloka o ustanoviti Univerze na Primorskem
               podpiramo. Ustanovitev ali razširitev katerekoli izobraževalne ustanove je dobrodošla
               in ima prav gotovo dolgoročne pozitivne učinke na razvoj države oziroma posameznih
               območij. S predlagano spremembo dopolnjujemo 3. člen odloka zaradi ustanovitve nove
               fakultete na primorski univerzi, to je Fakultete za matematiko, naravoslovje in
               informacijsko tehnologijo v Kopru. Nova fakulteta je pomembna za Univerzo na
               Primorskem, za razvoj znanosti v primorski regiji in tudi za celo Slovenijo. Tudi na
               mariborski univerzi je bila letos spomladi ustanovljena nova članica za to področje,
               in sicer Fakulteta za naravoslovje in matematiko. Vsaka nova fakulteta je pomembna
               tudi z vidika konkurenčnosti na področju visokošolskega izobraževanja. Če imajo naši
               študentje možnost izbire med večimi in določenimi študiji na več visokošolskih
               inštitucijah, morajo le-te tekmovati med seboj, kar jih sili v dvig kvalitete študija
               na posameznih fakultetah oziroma območjih. Seveda pa je nadaljnji razvoj fakultete
               odvisen tudi od prostorskih in ostalih pogojev, ki jih morajo le-te imeti.
               Pričakujemo, da bo sočasno zagotovljeno dovolj sredstev tudi za zagotavljanje teh
               dveh pogojev. V poslanski skupini Slovenske ljudske stranke bomo predlagano spremembo
               odloka podprli. Hvala.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Prijatelj v imenu Slovenske nacionalne
               stranke.</p>
            </sp>
            <sp who="SDZ4:PrijateljSrečko">

               <speaker>SREČKO PRIJATELJ:</speaker>

               <p>Hvala lepa, spoštovani podpredsednik. Spoštovani minister, kolegice in kolegi! Sam
               sem bil vesel ob dejstvu, ko smo v tej dvorani izglasovali poroštveni zakon za najem
               kreditov, ki so na nek način zagotovili enake pogoje za delo univerz, univerzitetnih
               centrov v Sloveniji. Nisem pa zadovoljen, ko ugotavljamo, da imamo določene
               pripetljaje pri izvajanju in realizaciji dejansko programskih osnov. Konkretno pri
               tem, kar danes dopolnjujemo, Slovenska nacionalna stranka bo podprla predlog odloka o
               spremembah in dopolnitvah odloka, vendar pa ministru bi želel povedati sledeče.
               Minister, ta zaplet, ki je nastal, boste morali sam rešiti in nerazumljivo je
               dejstvo, zakaj je predviden sedež Fakultete za matematiko, naravoslovje in
               informacijske tehnologije v Kopru in ne v Izoli, kot je bilo predvideno z zemljiščem.
               Zakaj danes ne računamo na prihranek, ki bi ga lahko imela ta dejavnost, kajti v
               Kopru moramo plačevati najemnino? To je dejstvo, ki je odprto. Nagajati zaradi tega,
               ker je bila, bom rekel, izpostavljena neka tako imenovana netransparentna investicija
               s strani bolnice, ki bi jo morala izvesti kot investicijo v cesto, pa je to bilo
               plačano iz programa visokega šolstva. Sedaj nagajati zaradi tega, da se zavlačuje s
               sprejemom in odloki pri tako pomembnih odločitvah, ni razumno.</p>
               <p>Ne nazadnje bi želel povedati tudi to, če želimo ujeti enakopraven položaj v
               Sloveniji, moramo zagotoviti seveda enake finančne pogoje, in to prav gotovo je ta
               predlog odloka, jaz ga pozdravljam v osnovi, vendar časovni zamik je velik. Potrebe v
               prostoru, ki jih izražajo gospodarstveniki, so velike - po izobraževanju - in tem
               potrebam je potrebno tudi slediti. Jaz mislim, da z večjim razumevanjem tudi
               ministrstva bi lažje, hitreje uresničevali in odpirali te potrebne izobraževalne
               centre, ki narekujejo tudi razvoj gospodarstva. Zato apeliram na ministra, da z
               večjim posluhom in manjšo togostjo dejansko tudi prisluhne primorski univerzi. Hvala
               lepa.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Jelen v imenu DeSUS-a.</p>
            </sp>
            <sp who="SDZ4:JelenIvan">

               <speaker>IVAN JELEN:</speaker>

               <p>Hvala za besedo, gospod podpredsednik. Kolegi in kolegice, gospod minister.</p>
               <p>Poslanska skupina DeSUS bo podprla Predlog odloka o spremembah in dopolnitvah odloka
               o ustanovitvi Univerze na Primorskem, saj menimo, da bo glede na podatke, da je v
               Sloveniji velik primanjkljaj naravoslovno in tehnično izobraženih na novo
               ustanovljena Fakulteta za matematiko, naravoslovje in informacijske tehnologije
               pripomogla k večjemu številu strokovnjakov naravoslovnih ved. Dejstvo je, da
               Slovenija po znanstveno-tehnološki produktivnosti zaostaja za povprečjem Evropske
               unije, predvsem na področju visoko citiranih objav in podeljenih patentov, predvsem
               pa je zaskrbljujoče stanje na področju uporabe znanja.</p>
               <p>Glede na to v naši poslanski skupini ocenjujemo, da je nujno potrebno sprejeti
               ukrepe, ki zasledujejo kvaliteto in učinkovitost raziskovalne dejavnosti, ukrepe, ki
               spodbujajo k povezovanju izobraževanja, raziskovanja in podjetništva, ter ukrepe, ki
               povečuje mobilnost znanja, idej in ljudi v družbi. Eden izmed teh ukrepov je tudi
               obravnavanje odlok, ki omogoča ustanovitev nove članice Univerze na Primorskem, in
               sicer naravoslovno-tehnične fakultete, zato bomo poslanci DeSUS-a ta predlog z
               veseljem podprli.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Še zadnja ima besedo gospa Irgl v imenu SDS.</p>
            </sp>
            <sp who="SDZ4:IrglEva">

               <speaker>EVA IRGL:</speaker>

               <p>Najlepša hvala za besedo. Spoštovani minister, spoštovane poslanke in spoštovani
               poslanci! V Slovenski demokratski stranki bomo podprli Predlog odloka o spremembah in
               dopolnitvah odloka o preoblikovanju Univerze na Primorskem.</p>
               <p>Najprej moram reči, da smo zelo veseli, da smo že pred časom potrdili Zakon o
               poroštvu Univerzi na Primorskem, kajti tudi zaradi sprejetja tega zakona bomo danes
               lažje podprli Fakulteto za matematiko, naravoslovje in informacijske tehnologije pod
               okriljem Univerze na Primorskem. S tem, ko bomo danes podprli ta odlok, bomo podprli
               tudi slovenski razvoj, podprli oziroma povečali bomo njegove potenciale, predvsem pa
               Univerzi na Primorskem, njenim študentom in profesorjem omogočili, da lahko študirajo
               in delujejo tudi na področju naravoslovja, še posebej danes, ko se vključujemo v
               proces oblikovanja skupnega evropskega visokošolskega prostora, ki bo med drugim
               omogočal izmenjavo mnenj ter poenotenje nekaterih pogledov pri oblikovanju visokega
               šolstva.</p>
               <p>V odloku gre pravzaprav za majhno spremembo v smislu tehnične narave, po vsebinski
               plati pa predstavlja velika pričakovanja na področju naravoslovja na Univerzi na
               Primorskem. Doslej je Univerza na Primorskem veljala predvsem za tisto univerzo, ki
               pokriva polje družboslovja in humanistike, danes pa jo seveda nadgrajujemo tudi z
               naravoslovnimi vedami, kar je vsekakor dobrodošlo, saj je trenutni delež diplomantov
               na področju naravoslovja in tehnologije v Sloveniji precej nižji od evropskega
               povprečja.</p>
               <p>Kot že rečeno, bomo v Slovenski demokratski stranki Predlog odloka o spremembah in
               dopolnitvah odloka o preoblikovanju Univerze na Primorskem podprli.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Končali smo s predstavitvijo stališč poslanskih skupin. Sledi razprava
               poslank in poslancev o predlogu odloka. Prvemu dajem besedo gospodu Prijatelju. <stage xml:id="Redna-23-2006-12-20.stage4">(Se
               odpoveduje.)</stage> Besedo dajem gospe Irgl, če želi. <stage xml:id="Redna-23-2006-12-20.stage5">(Ne.)</stage> Potem dajem besedo gospodu
               ministru, dr. Zupanu. Prosim.</p>
            </sp>
            <sp who="SDZ4:ZupanJure">

               <speaker>DR. JURE ZUPAN:</speaker>

               <p>Hvala lepa. Rad bi se zahvalil vsem prisotnim poslankam in poslancem za podporo, ki
               jo je bil deležen ta odlok. Vsi se zavedamo, da je ustanovitev nove fakultete lepo
               dejanje, s tem omogočamo študije različnih smeri. Na tem mestu bi se tudi opravičil,
               da sem malenkost zamudil, ker sem imel nek drug sestanek, in so mi sporočili, da je
               začetek ob pol, in sem bil tu nekaj pred pol, ampak ste, zgleda, tako pohiteli, da
               sem malo zamudil in nisem imel uvodne predstavitve. Toliko v opravičilo.</p>
               <p>Bi pa čisto na kratko pojasnil nekaj neujemanja, ko je bilo rečeno, zakaj nismo
               določili sedeža te fakultete v Izoli. Treba je posebej povedati, da so za
               akreditacijo nove fakultete potrebni trije pogoji, in sicer program, kader in
               lokacija. Vse to se preverja. Preveri se programska zasnova, preveri se kadrovska
               sestava, kdo poučuje, in ni vseeno, da bi se napisalo, recimo, neke osebe, potem bi
               pa poučevale tretje osebe, ali da bi se napisal en program, potem bi se pa izvajal
               drug program. Prav tako je pomembno, da se preveri lokacija, na kateri lokaciji je
               možnost izvajanja univerze. To moramo preveriti in to mora Univerza sama povedati. Ko
               Univerza pove na kateri lokaciji bo izvajala svojo dejavnost, v tem trenutku je ta
               lokacija določena in Svet za visoko šolstvo in prav tako tudi ne ministrstvo nima
               nobene zakonske možnosti, da bi kakorkoli svojevoljno spreminjal lokacijo. Samo
               toliko, v izogib vsega tega, da je treba, če smo pravna država, pač delati po teh
               predpisih. To tudi opozarjam, ker nekatere fakultete želijo spremeniti in prenesti
               svoje sedeže delovanja na druge lokacije. Lokacija je izjemno pomemben sestavni del
               učnega visokošolskega programa in mora biti prav tako verificiran kot vse ostalo,
               torej kot profesorji in kot program. Toliko v pojasnilo teh nesporazumov. Hvala lepa.
            </p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Kot vidite, imamo še kar nekaj časa. Sprašujem, če bi v skladu s
               Poslovnikom želel še kdo razpravljati? <stage xml:id="Redna-23-2006-12-20.stage6">(Ne.)</stage> Dobro. Potem moram sprožiti uradno
               prijavo. Prosim, da se prijavite.</p>
               <p>Gospod Prijatelj, beseda je vaša. 5 minut.</p>
            </sp>
            <sp who="SDZ4:PrijateljSrečko">

               <speaker>SREČKO PRIJATELJ:</speaker>

               <p>Hvala lepa. Samo 2 minuti bom porabil, ne pet.</p>
               <p>Spoštovanemu ministru bi seveda odgovoril sledeče, da je bilo pojasnjeno nam na to
               vprašanje, da je predlog za sedež fakultete v Kopru podan s strani pristojnih organov
               Univerze. To ni sporno. Vendar tisti, ki vemo, da je med Koprom in Izolo zelo majhna
               razlika in da v Kopru se plačuje najemnina, v Izoli pa to ne bi bilo potrebno, vemo,
               da je to nesmotrno, negospodarno ravnanje. In temu je bil namenjen del mojega
               vprašanja vam. Seveda iz tega izhaja tudi ta delta T, razlika v času, ki ga danes v
               bistvu vsi obžalujemo, kajti prepočasi gre to naprej, zlasti na Primorskem, tudi
               zaradi financ. In te odločitve še botrujejo dodatnim zaostankom pri ustanavljanju
               tako pomembnih ustanov, kot so današnje na sporedu. Hvala lepa.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Ker k dopolnjenem predlogu odloka ni bilo vloženih amandmajev, bo zbor
               odločanje o odloku v skladu s časovnim potekom seje zbora opravil danes v okviru
               glasovanj pol ure po prekinjeni 14. točki dnevnega reda oziroma najkasneje ob 16 uri
               in 35 minut.</p>
               <p>S tem prekinjam to točko dnevnega reda.</p>
               <p>In prehajamo na <title>14. TOČKO DNEVNEGA REDA - TO JE NA OBRAVNAVO PREDLOGA ODLOKA O
                  SPREMEMBAH IN DOPOLNITVAH ODLOKA O PREOBLIKOVANJU UNIVERZE V MARIBORU, EPA 1188-IV
                  .</title> Za razpravo imamo 1 uro in 25 minut. Tudi ta predlog odloka je v obravnavo
               predložila Vlada Republike Slovenije in dajem besedo ministru dr. Zupanu. Prosim.
            </p>
            </sp>
            <sp who="SDZ4:ZupanJure">

               <speaker>DR. JURE ZUPAN:</speaker>

               <p>Spoštovani gospod podpredsednik, spoštovane poslanke, spoštovani poslanci! Ta odlok
               oziroma predlog odloka gre v isto smer, kot je bil prejšnji predlog. Gre za to, da na
               Univerzi v Mariboru Visoko šolo za zdravstveno šolo spreminjamo v Fakulteto za
               zdravstvene vede. Dejstvo je, da je potreba po višjih in visokih zdravstvenih kadrih
               poleg zdravniških poklicev v Sloveniji izredno kritična, kar pomeni, da moramo
               narediti vse, da bi se šolanje ustreznih kadrov izboljšalo in tudi količinsko
               povečalo. Zato sem vam hvaležen, da ste to tako hitro in tako soglasno potrdili in
               sprejeli. Dejstvo je, da bo nova fakulteta za zdravstvene vede dobila možnost tudi za
               izobraževanje na drugi stopnji, kar je pomembno, da se v ta visokošolski prostor
               uvede tudi drugostopenjsko izobraževanje v zdravstvenih smereh. Kar se pa tiče vsega
               ostalega, pa mislim, da so samo tehnični popravki, ki so bili tudi sprejeti in se z
               njimi strinjamo. Hvala lepa.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Odbor za visoko šolstvo, znanost in tehnološki razvoj je tudi ta odlok
               obravnaval kot matično delovno telo. Dajem besedo gospodu Mogetu, predsedniku odbora.
            </p>
            </sp>
            <sp who="SDZ4:MogeRudolf">

               <speaker>RUDOLF MOGE:</speaker>

               <p>Predsedujoči, hvala lepa za besedo. Spoštovane kolegice in kolegi! Namen odloka o
               spremembah in dopolnitvah odloka o preoblikovanju Univerze v Mariboru je
               preimenovanje članice Univerze v Mariboru iz Visoke zdravstvene šole v Fakulteto za
               zdravstvene vede. Ob tem, ko se spreminja odlok, so v tem odloku tudi naslednje
               spremembe. Četrti odstavek 6. člena se dopolni tako, da se med študijska področja
               pišejo študijska področja Fakultete za naravoslovje in matematiko in Filozofske
               fakultete ter se spremeni ime Fakultete za policijsko-varnostne vede v Fakulteto za
               varnostne vede in Visoke zdravstvene šole v Fakulteto za zdravstvene vede. S tem bomo
               na Pedagoški fakulteti zaradi prenosa študijskih področij imeli samo še dve področji,
               ostala področja se prenesejo na Fakulteto za naravoslovje in matematiko ter na
               Filozofsko fakulteto. Prehodna določba določa rok za uskladitve statuta Univerze z
               odlokom, Univerza pa mora najkasneje v treh mesecih po uveljaviti tega odloka
               uskladiti statut, v treh mesecih po uveljavitvi statuta pa je treba oblikovati organe
               Fakultete za zdravstvene vede. Omenjene spremembe odloka nimajo finančnih posledic.
               Predstavnik predlagatelja odloka je v obrazložitvi poudaril, da gre za kakovostno
               spremembo, saj naj bi na podlagi odloka Visoka zdravstvena šola z uvedbo novih in
               dodatnih programov postala Fakulteta za zdravstvene vede. Rektor Univerze v Mariboru,
               dr. Ivan Rozman, je povedal, da si Visoka zdravstvena šola zasluži pridobitev statusa
               fakultete, saj se že oblikujejo novi študijski programi predvsem na področju
               medicinske informatike, ki jo bodo izvajali profesorji celotne Univerze, domicil, pa
               naj bi imela na tej fakulteti. Ti novi študijski programi pa že presegajo nivo
               visokošolskega izobraževanja. S statusom fakultete bomo možno uvesti tudi študij na
               drugi stopnji in s tem izvesti magistrski študijski program. Po krajši razpravi je
               odbor sprejel tri svoje amandmaje ter s tem prispeval k izboljšanju vsebine Predloga
               odloka o spremembah in dopolnitvah odloka o preoblikovanju Univerze v Mariboru.
               Poslankam in poslancem Državnega zbora predlagam, da dopolnjeni predlog odloka
               sprejmejo in s tem dvignejo izobraževanja o zdravstvenih vedah na višji nivo, <q>"vivat
               crescat floreat, alma mater Maribor ensis"</q>.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Besedo dajem predstavniku poslanskih skupin za predstavitev stališč. Prva
               ima besedo mag. Potrata. Prosim, v imenu SD.</p>
            </sp>
            <sp who="SDZ4:PotrataMajda">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik, spoštovani gospod minister, spoštovani
               poslanci in poslanka. Ne morem skriti nekaj emocionalnega naboja, kadarkoli govorimo
               o sprejemu odloka o mariborski univerzi. Z odlokom, ki ga bo poslanska skupina
               Socialnih demokratov podprla, tako kot je doslej podprla vse odloke, povezane z
               mariborsko univerzo, bomo s preimenovanjem Visoke strokovne zdravstvene šole v
               Fakulteto za zdravstveno vedo dobili Univerzo s 15-imi članicami, s 25-imi
               fakultetami, ki bodo v polni meri razvijale visokošolske univerzitetne programe,
               usklajene tudi z bolonjskimi procesi. In prav to, da bi lahko tudi v zdravstveni
               stroki zagotovili izvedbo študijskih programov na magistrski ravni, je povezano s
               preimenovanjem Visoke zdravstvene šole v Fakulteto za zdravstvene vede. Seveda se bo
               poleg teh programov, ki so neposredno vezani z zdravstvenimi vedami, opravljal na tej
               fakulteti tudi študijski program medicinske informatike. V tem primeru seveda ne gre
               za oblikovanje nove fakultete, ampak samo za preoblikovanje, torej ne gre za širitev,
               ampak gre za razvoj študijskih programov, kar je v želji po razvijanju konkurenčnosti
               slovenskega visokošolskega prostora izredno pomembno. In ni naključje, da se bo
               zdravstvena veda s tem lahko še izdatneje razvijala prav v okolju, ki je že v
               preteklosti prav temu segmentu zdravstvenih poklicev posvečalo veliko pozornost. Z
               medicinsko fakulteto, z preoblikovano nekdanjo Pedagoško fakulteto, ki je iz ene
               fakultete prerasla v tri fakultete, Fakulteto za policijske vede in s Fakulteto za
               zdravstvene vede se torej ponudba študijskih programov mariborske univerze širi.
               Pozabila sem omeniti Fakulteto za logistiko, ki ima center v Celju, tako da poleg
               jedrnih programov, lociranih v Mariboru, mariborska univerza dobiva fakultete tudi v
               Kranju in Ljubljani, kar pomeni, da mariborska fakulteta oziroma Univerza v Mariboru
               postaja v pravnem pomenu vseslovenska Univerza. Naj ji bodo zvezde naklonjene ne samo
               v letu 2007, ampak v celem tretjem tisočletju. Hvala.</p>
            </sp>
            <sp who="SDZ4:PavlihaMarko">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Horvat v imenu Nove Slovenije.</p>
            </sp>
            <sp who="SDZ4:HorvatJožef">

               <speaker>JOŽEF HORVAT:</speaker>

               <p>Še enkrat hvala za besedo, gospod podpredsednik. Lep pozdrav vsem prisotnim. Če sem
               pri prejšnji točki začel s praznikom Primorske in primorske univerze, želim tokrat
               začeti s praznikom Univerze v Mariboru in celotne Slovenije, ne samo severovzhodnega
               dela Slovenije. V naslednjih letih je mogoče pričakovati postopno umirjanje velikega
               vpisnega zanimanja za terciarno izobraževanje, obenem pa nadaljnjo institucionalno
               krepitev predvsem pri izboljševanju kakovosti študija in mednarodnem sodelovanju.
               Sedanja struktura delovno aktivnega prebivalstva z višjo, visoko oziroma podiplomsko
               stopnjo izobrazbe ne ustreza razvojnim ciljem Republike Slovenije. Celo desetletje,
               od 1984 do 1994 leta se število diplomantov skoraj ni spreminjalo, opazno se povečuje
               šele od druge polovice 90-ih let. Ob upoštevanju usmeritev v drugih evropskih državah
               si je ob nadaljnjem povečevanju obsega vpisa v terciarno izobraževanje, zmanjšanju
               osipa in izboljšanju kakovosti študija potrebno postaviti za cilj, da bo imelo po
               letu 2005 več kot 20% zaposlenega prebivalstva višjo, visoko oziroma podiplomsko
               stopnjo izobrazbe. Proti koncu desetletja pa okoli 25%. Brez intenzivnega
               pospeševanja visokošolskega izobraževanja in večjega števila diplomantov lahko
               postane naš zaostanek z evropskimi državami kritičen. V terciarnem izobraževanju
               najmanj za nadaljnjih 10 let ni mogoče niti pričakovati niti dopustiti, da bi se
               število študentov zmanjšalo, nasprotno - število študentov se mora še naprej
               povečevati. Z zmanjšanjem generacij se povečuje njihova udeležba v izobraževanju,
               tako v sekundarnem kot v terciarnem. Da bi v Republiki Sloveniji omogočali pravico do
               izobraževanja in dosegli takšno stopnjo vpisa v terciarno izobraževanje, kakršna je
               značilna za razvite države, strateško pa je še pomembna za države z manjšim številom
               prebivalstva, moramo načrtovati, da bomo v tem desetletju imeli okoli 35 študentov na
               1000 prebivalcev. Zavedajoč se pomembnosti naštetega v poslanski skupini Nove
               Slovenije podpiramo oba predloga odlokov, ki sta danes v obravnavi v Državnem zboru.
               Čeprav danes obravnavamo programske spremembe znotraj Univerze, pa menimo, da je
               pomembno, da jih spremljamo skozi prizmo vpliva na območja, ki razvojno zaostajajo. S
               približanjem tudi izobraževalnih institucij na ta območja vnašamo možnost, da svoje
               razvojne zaostanke bistveno zmanjšajo. Zato je mladim generacijam treba ustvariti
               možnost za kar najbolj intenziven razvoj njihovih sposobnosti. Zato se morajo deleži
               vsakokratnih generacij, ki se odločajo za terciarno izobraževanje, še povečevati. Kot
               rečeno, tudi ta odlok bo poslanska skupina Nove Slovenije podprla. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Kolega Josip Bajc bo podal stališče poslanske skupine Slovenske
               ljudske stranke. Izvolite.</p>
            </sp>
            <sp who="SDZ4:BajcJosip">

               <speaker>JOSIP BAJC:</speaker>

               <p>Gospod podpredsednik, hvala lepa. Spoštovani gospod minister, kolegici in kolegi!
               Predlagane spremembe odloka o preoblikovanju Univerze v Mariboru v poslanski skupini
               Slovenske ljudske stranke podpiramo iz enakih razlogov, kot smo jih navedli ob
               obravnavi prejšnje točke dnevnega reda, to je ob Odloku o ustanovitvi Univerze na
               Primorskem.</p>
               <p>Predlagana sprememba se nanaša na preimenovanje ene od članic mariborske univerze.
               Dosedanja Visoka zdravstvena šola je postala oziroma postaja Fakulteta za zdravstvene
               vede. Preoblikovanje visoke šole v fakulteto je vsekakor dobrodošlo, še posebej ker
               gre za prvo fakulteto na področju zdravstvenih ved v naši mladi državi. Razvoj
               zdravstvene vede na znanstvenem področju je vsekakor nujen in prepotreben za naše
               zdravstvo. Upamo, da bo fakulteta v prihodnje privabila še večje število študentov,
               saj nam v zdravstvu močno primanjkuje predvsem visoko izobraženih medicinskih
               sester.</p>
               <p>V poslanski skupini Slovenske ljudske stranke bomo predlagani odlok sprejeli oziroma
               podprli. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Kolega Ivan Jelen bo predstavil stališče poslanske skupine DeSUS.
               Izvolite.</p>
            </sp>
            <sp who="SDZ4:JelenIvan">

               <speaker>IVAN JELEN:</speaker>

               <p>Še enkrat hvala za besedo. Spoštovani prisotni! Poslanci DeSUS podiramo predlog
               sprememb osnovnega odloka, saj ocenjujemo, da gre za kakovostnejšo spremembo Visoke
               zdravstvene šole, ki se bo preoblikovala in preimenovala v Fakulteto za zdravstvene
               vede. Ocenjujemo, da si zdravstvena veda zasluži, da dobi status fakultete, kar je
               tudi skladno z uvedbo bolonjskega sistema, saj bo tako omogočen drugostopenjski
               študijski program, torej magistrski študijski program. Primeren je tudi predlagan rok
               treh mesecev za uskladitev statuta Univerze ter za oblikovanje organov fakultete, saj
               bodo tako lahko izvedeni vsi potrebni postopki za oblikovanje senata članice ter
               postopki za imenovanje novega dekana.</p>
               <p>V poslanski skupini DeSUS predlog podpiramo, saj gre za enega izmed ukrepov, ki bodo
               pripomogli k prepotrebnemu povečanju števila naravoslovno-tehničnih strokovnjakov v
               Sloveniji.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Kolega Jožef Jerovšek bo podal stališče poslanske skupine SDS. Izvolite.</p>
            </sp>
            <sp who="SDZ4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči. Lep pozdrav vsem prisotnim! Poslanska skupina
               Slovenske demokratske stranke bo podprla Predlog odloka o spremembah in dopolnitvah
               odloka o preoblikovanju Univerze v Mariboru, ki določa preimenovanje članice Univerze
               v Mariboru, namreč Visoke zdravstvene šole v Fakulteto za zdravstvene vede. Z
               omenjenim odlokom se dopolnjuje tudi študijska področja Fakultete za naravoslovje in
               matematiko ter Filozofske fakultete ter spreminja ime Fakultete za policijske
               varnostne vede v Fakulteto za varnostne vede in Visoke zdravstvene šole v Fakulteto
               za zdravstvene vede. Treba je poudariti, da se na bodoči Fakulteti za zdravstvene
               vede že uvajajo novi dodatni programi, ki povzdigujejo nivo izobraževanja iz
               visokošolskega na univerzitetni nivo. Naj rečem, da smo vsi, ki prihajamo iz
               Štajerske, izjemno ponosni, ko spremljamo razvoj Univerze v Mariboru. Mariborska
               <q>"alma mater"</q> postaja kompletna. In tudi s temi spremembami, ki izhajajo iz te
               spremembe odloka, bo Univerza še bolj globalna, mariborska, vseslovenska in ob tem,
               ko je bil pred dvema letoma uveden študij medicine za zdravniške poklice in sedaj
               Fakulteta za zdravstvene vede, postaja Maribor bolj kompletno univerzitetno mesto. Mi
               smo trdno prepričani, da bo mariborska univerza še naprej izpolnjevala svojo vlogo v
               slovenski družbi in bo s tako kompletirano Univerzo v Mariboru postalo tudi območje
               Štajerske bolj razvojno, perspektivno, da bo Štajerska postala tisti pomembni del
               Slovenije oziroma gibalo razvoja Slovenije, kot je nekoč že bila. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Dr. Mitja Slavinec bo podal stališče poslanskega kluba Liberalne
               demokracije Slovenije. izvolite.</p>
            </sp>
            <sp who="SDZ4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa za besedo. V poslanskem klubu LDS bomo podprli Predlog odloka o spremembah
               in dopolnitvah odloka o preoblikovanju Univerze v Mariboru, ki ga je Državnemu zboru
               Republike Slovenije v obravnavo predložila Vlada. Verjamemo, da si Fakulteta za
               zdravstvene vede zasluži to ime, in se veselimo novih možnosti, ki se s tem fakulteti
               odpirajo, predvsem v smislu terciarnega izobraževanja na najvišji ravni za najvišje
               akademske nazive. Hkrati vidimo to tudi kot pomemben korak k po eni strani popolni
               Univerzi v Mariboru, po drugi strani k širitvi terciarnega izobraževanja v
               severovzhodni Sloveniji. Še toliko bolj, kajti tudi Pedagoška fakulteta je dobila
               oziroma se je preoblikovala v Pedagoško fakulteto, zraven pa še filozofsko fakulteto
               in kar je zelo pomembno na področju naravoslovja in tehnologije, torej Fakulteto za
               naravoslovje in matematiko. To je prav gotovo zelo pomembno dopolnilo in zelo
               pomemben dodatek in, kot sem povedal, pot k popolni Univerzi v Mariboru. Pri tem pa
               nas v poslanskem klubu v oči zbode informacija, da žal še ni povsod po Sloveniji
               financiranje zagotovljeno v enaki višini. Žalostno je, večino zbode to dejstvo, da so
               podobni programi Fakultete za fiziko in matematiko, recimo, v Ljubljani financirani
               višje kot naravoslovje in matematika v Mariboru. Verjamemo, da se bo v prihodnje to
               spremenilo, in tako je tudi prav, saj morajo biti pogoji za izobraževanje povsod po
               Sloveniji enaki, enakovredni in vsi študentje seveda zaslužijo primerljivo raven
               izobraževanja, še toliko bolj, če se spomnimo, da je edino v primeru medicinske
               fakultete Univerze v Mariboru lokalna skupnost zagotovila dvakrat po en evro lastnih
               sredstev za vzpostavitev fakultete. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Končali smo s predstavitvijo stališč poslanskih skupin in prehajamo
               na razpravo poslank in poslancev. Prvi ima besedo kolega Jožef Jerovšek.</p>
               <p>Hvala. Besedo dajem poslancu Milanu Petku. Ga ni. Besedo ima poslanec dr. Mitja
               Slavinec. Ne posveča pozornosti. Kolega Slavinec! Se odpovedujete. Besedo ima mag.
               Majda Potrata.</p>
            </sp>
            <sp who="SDZ4:PotrataMajda">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Če je že treba k temu, kar sem v mnenju
               poslanske skupine izrekla, še kaj dodati, potem je zagotovo izrednega pomena to, da
               se s programi, o katerih smo govorili, odpirajo izobrazbene možnosti za tiste
               poklice, ki so usmerjeni k ljudem, za tiste poklice, ki so po pravilu tudi bolj
               odprti za žensko populacijo, kar me glede na dvig izobrazbene ravni ravno pri tem
               delu prebivalstva navdaja še z večjim optimizmom. Upam samo, da se ne bodo ekonomski
               razlogi kdaj vrnili kot bumerang k tem ugotovitvam in bi znova ugotavljali, da za
               opravljanje nekaterih poklicev tako visoka fakultetna izobrazba ni potrebna, podobno
               kot to opažamo za vrsto pedagoških poklicev. Zdi se mi namreč, da je z večanjem
               spektra študijskih programov, ki so neizrazito niti humanistični niti naravoslovni,
               ampak so, če gledamo po usmeritvi in po področjih, ki predstavljajo predmet študija,
               res bolj zvezani z naravoslovjem po tistem, kamor so usmerjeni, pa bolj usmerjeni v
               človeka, vendarle lovimo ravnotežje med posameznimi priviligranimi ali v družbi bolj
               zaželenimi smermi.</p>
               <p>Ko govorimo o Univerzi v Mariboru in o tem, kaj pravzaprav država načrtuje v zvezi z
               visokošolskim prostorom, potem naj to priložnost uporabim samo za ugotovitev, da bi
               bilo zelo dobro imeti nacionalni program, ki bi odpiral poti in nakazoval, v katere
               smeri se bodo študiji gibali, posebej zaradi tega, ker bi bilo dobro, da se tudi pri
               nas ravnamo po razvitih državah, po narodih z dolgoletno univerzitetno tradicijo, ki
               ugotavljajo, da so humanistični študiji pač temelj izobrazbe in kulture nekega
               naroda. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Končali smo z razpravo poslank in poslancev. Uporabili bomo možnost
               71. člena poslovnika in razpoložljiv čas razdelili med morebitne razpravljavce.
               Prosim za prijavo. Hvala. S tem smo tudi zaključili z razpravo. Ker k dopolnjenemu
               predlogu odloka ni bilo vloženih predlaganih sprememb, bo zbor odločanje o odloku v
               skladu s časovnim potekom seje zbora opravil danes v okviru glasovanj, to je čez pol
               ure oziroma ob 14.45. S tem prekinjam to točko dnevnega reda. Sejo zbora bomo
               nadaljevali, kot povedano, ob 14.45. Hvala.</p>
               <stage type="time">(Seja je bila prekinjena ob 14.15 in se je nadaljevala ob 14.47.)</stage>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Spoštovane poslanke, poslanci. Prehajamo na glasovanje zbora o predlogu odločitev.
               Preden bomo prešli na odločanje, dovolite, da vas ponovno opozorim, da preverite
               svoje glasovalne naprave. Po ustaljeni praksi mora na desni strani vložene kartice
               goreti tako imenovana oranžna lučka.</p>
               <p>Nadaljujemo s <title>prekinjeno 15. točko dnevnega reda - to je z obravnavo Poročila o
                  delu Komisije za nadzor obveščevalnih in varnostnih služb v letu 2005.</title> Prehajamo na odločanje o predlogih dveh sklepov, in sicer prehajamo na odločanje
               o prvem sklepu. Glasujemo. Navzočih je 66 poslank in poslancev, za je glasovalo 57,
               proti nihče.</p>
               <p><stage xml:id="Redna-23-2006-12-20.stage8">(Za je glasovalo 57.)</stage> <stage xml:id="Redna-23-2006-12-20.stage9">(Proti nihče.)</stage></p>
               <p>Ugotavljam, da je prvi sklep sprejet.</p>
               <p>Prehajamo na odločanje o drugem sklepu. Glasujemo. Navzočih je 65 poslank in
               poslancev, za je glasovalo 56, proti nihče.</p>
               <p><stage xml:id="Redna-23-2006-12-20.stage10">(Za je glasovalo 56.)</stage> <stage xml:id="Redna-23-2006-12-20.stage11">(Proti nihče.)</stage></p>
               <p>Ugotavljam, da je sklep sprejet.</p>
               <p>In s tem zaključujem to točko dnevnega reda.</p>
               <p>Mi pa prehajamo na <title>13. točko dnevnega reda - to je z obravnavo Predloga odloka o
                  spremembah in dopolnitvah odloka o ustanovitvi Univerze na Primorskem.</title> Prehajamo na odločanje o odloku. Ob tem vas obveščam, da me Vlada oziroma
               Zakonodajno-pravna služba nista obvestili, da bi bil odlok zaradi na matičnem
               delovnem telesu sprejetih amandmajev neusklajen. Glasujemo. Navzočih je 66 poslank in
               poslancev, za je glasovalo 64, proti nihče.</p>
               <p><stage xml:id="Redna-23-2006-12-20.stage12">(Za je glasovalo 64.)</stage> <stage xml:id="Redna-23-2006-12-20.stage13">(Proti nihče.)</stage></p>
               <p>Ugotavljam, da je odlok sprejet.</p>
               <p>In s tem zaključujemo to točko dnevnega reda.</p>
               <p>Nadaljujemo s prekinjeno <title>14. točko dnevnega reda - to je z obravnavo predloga
                  odloka o spremembah in dopolnitvah odloka o preoblikovanju Univerze v Mariboru.</title> Prehajamo na odločanje o odloku. Ob tem vas prav tako seznanjam, da me Vlada
               oziroma Zakonodajno-pravna služba nista obvestili, da bi bil odlok, zaradi na
               matičnem delovnem telesu sprejetih amandmajev, neusklajen. Glasujemo. Navzočih je 64
               poslank in poslancev, za je glasovalo 63, proti nihče.</p>
               <p><stage xml:id="Redna-23-2006-12-20.stage14">(Za je glasovalo 63.)</stage> <stage xml:id="Redna-23-2006-12-20.stage15">(Proti nihče.)</stage></p>
               <p>Ugotavljam, da je odlok sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>17. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  SPORAZUMA O SODELOVANJU MED VLADO REPUBLIKE SLOVENIJE IN MEDNARODNO ORGANIZACIJO
                  ZA MIGRACIJE.</title>
               </p>
               <p>Predlog zakona je v obravnavo zboru predložila Vlada Republike Slovenije. Predlog
               zakona je obravnaval Odbor za zunanjo politiko kot matično delovno telo, ki je zboru
               podal pisno poročilo. Prijavljenih k razpravi ni.</p>
               <p>Ker matično delovno telo v okviru druge obravnave ni sprejelo nobenega amandmaja, v
               tretji obravnavi amandmajev ni možno vlagati, zato prehajamo na odločanje o zakonu.
               Glasujemo. Navzočih je 67 poslank in poslancev, za je glasovalo 65 in nihče
               proti.</p>
               <p><stage xml:id="Redna-23-2006-12-20.stage16">(Za je glasovalo 65.)</stage> <stage xml:id="Redna-23-2006-12-20.stage17">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>18. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  STABILIZACIJSKO-PRIDRUŽITVENEGA SPORAZUMA MED EVROPSKIMA SKUPNOSTMA IN NJUNIMI
                  DRŽAVAMI ČLANICAMI NA ENI STRANI TER REPUBLIKO ALBANIJO NA DRUGI STRANI S SKLEPNO
                  LISTINO.</title>
               </p>
               <p>Predlog zakona je v obravnavo zboru predložila Vlada Republike Slovenije. Predlog
               zakona je obravnaval Odbor za zunanjo politiko kot matično delovno telo, ki je zboru
               tudi posredoval pisno poročilo. Prijavljenih k razpravi ni.</p>
               <p>Ker matično delovno telo v okviru druge obravnave ni sprejelo nobenega amandmaja, v
               tretji obravnavi amandmajev ni možno vlagati, zato prehajamo na odločanje o zakonu.
               Glasujemo. Navzočih je 69 poslank in poslancev, za je glasovalo 68, nihče proti.</p>
               <p><stage xml:id="Redna-23-2006-12-20.stage18">(Za je glasovalo 68.)</stage> <stage xml:id="Redna-23-2006-12-20.stage19">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>20. TOČKO DNEVNEGA REDA - POTRDITEV URADNIH PREČIŠČENIH BESEDIL.</title>
               </p>
               <p>Predlagam, da Državni zbor sprejme predlog, da o vseh uradnih prečiščenih besedilih
               glasujemo skupaj. Ali kdo nasprotuje temu predlogu? <stage xml:id="Redna-23-2006-12-20.stage20">(Ne.)</stage> Potemtakem dajem na
               glasovanje naslednji predlog sklepa, in sicer: potrdijo se uradna prečiščena besedila
               - Zakon o varstvu pred požarom, Zakon o socialnem varstvu, Zakon o nematerializiranih
               vrednostnih papirjih, Zakon o podpornem okolju za podjetništvo, Zakon o notariatu,
               Zakon o prekrških, Zakon o izvršbi in zavarovanju, Zakon o evidenci volilne pravice,
               Zakon o nacionalnih poklicnih kvalifikacijah, Zakon o maturi, Zakon o usmerjanju
               otrok s posebnimi potrebami, Zakon o gimnazijah, Zakon o trgovini, Zakon o davčni
               službi in Zakon o trošarinah. Glasujemo. Navzočih je 70 poslank in poslancev, za je
               glasovalo 60, proti 1.</p>
               <p><stage xml:id="Redna-23-2006-12-20.stage21">(Za je glasovalo 60.)</stage> <stage xml:id="Redna-23-2006-12-20.stage22">(Proti 1.)</stage></p>
               <p>Ugotavljam, da je zbor uradna prečiščena besedila navedenih zakonov potrdil.</p>
               <p>S tem zaključujem to točko dnevnega reda.</p>
               <p>Dovolite pa, da preden preidemo na Mandatno-volilne zadeve pozdravim goste v Državnem
               zboru, in sicer obisk iz občine Sevnica. Dobrodošli.</p>
               <p>In kot rečeno, prehajamo na <title>MANDATNO-VOLILNE ZADEVE</title>. Zbor je v okviru te
               točke obravnaval prvič, predlog predsednika Republike Slovenije za izvolitev
               Varuhinje človekovih pravic. Drugič, 16 predlogov sodnega sveta za izvolitev v
               sodniško funkcijo. Tretjič, predlog sklepa o razrešitvi in izvolitvi člana Komisije
               Državnega zbora Republike Slovenije za nadzor obveščevalnih in varnostnih služb in
               četrtič, predlog sklepa o razrešitvi in imenovanju namestnika podpredsednika Komisije
               Državnega zbora Republike Slovenije po zakonu o nezdružljivosti opravljanja javne
               funkcije s pridobitno dejavnostjo. Prehajamo na razpravo in odločanje o posameznih
               predlogih. Kot rečeno, prvič, prehajamo na predlog predsednika Republike Slovenije za
               izvolitev Varuhinje človekovih pravic. Predsednik Republike Slovenije dr. Janez
               Drnovšek je z dopisom, dne 20. novembra letošnjega leta, predlagal Državnemu zboru,
               da za varuhinjo človekovih pravic izvoli dr. Zdenko Čebašek Travnik. Besedo dajem
               predstavniku predlagatelja, gospe Magdaleni Tovornik, da poda uvodno besedo. Prosim,
               če stopite za govornico. Hvala.</p>
            </sp>
            <sp who="SDZ4:TovornikMagdalena">

               <speaker>MAGDALENA TOVORNIK:</speaker>

               <p>Spoštovani gospod predsedujoči. Cenjene poslanke in poslanci! Zahvaljujem se vam za
               ponujeno možnost in priložnost, ki jo želim izkoristiti za to, da zelo na kratko
               osvežim spomin na tri pomembne korake, ki so bili opravljeni vse od razpisa za
               varuhinjo oziroma Varuha človekovih pravic v Republiki Sloveniji. Prvi pomemben korak
               je storil ugleden mož, primarij dr. Felc, ki je na osnovi dolgoletnega spremljanja in
               poznavanja osebnih in strokovnih sposobnosti dr. Zdenke Čebašek Travnik presodil, da
               lahko ugledna zdravnica psihiatrinja, ki jo odlikuje ustvarjalen humanističen odnos
               do zadev človekove individualne in skupnostne identitete, prevzame tudi tako
               odgovorno nalogo, kot je varovanje človekovih pravic v državi, in je napisal predlog
               za njeno kandidaturo.</p>
               <p>Drug korak je naredil predsednik Republike Slovenije, ki se je odločil, da izmed 28
               prijavljenih kandidatov in kandidatk predlaga Državnemu zboru dr. Zdenko Čebašek
               Travnik - široko razgledano in izobraženo kandidatko, ki je pri vsem svojem
               dosedanjem delu vedno v ospredje postavljala človeka, še zlasti takrat, ko se je
               le-ta znašel v stiski. Kdor razume človeka, bo verjetno dobro razumel tudi človekove
               pravice, ali drugače povedano, znal jih bo bolje varovati in uporabiti vse
               razpoložljive mehanizme za to, da bi preprečil njihove kršitve.</p>
               <p>Tretji najpomembnejši korak, spoštovane poslanke in poslanci, pa pripada vam. V
               veliki meri ste ga zastavili že s tem, ko ste omogočili v začetku precej neznani
               kandidatki, da se je lahko predstavila v vaših poslanskih skupinah. Predstavila se je
               v vseh poslanskih skupinah, tudi v tistih, ki so ji vnaprej dale svojo podporo.
               Institut Varuha človekovih pravic je preveč pomemben, da bi se zreduciral zgolj na
               seštevanje vaših glasov. V času predstavitev ste postavljali veliko vprašanj in
               kandidatka je posredovala odgovore, s katerimi vse poslanske skupine niste bile v
               celoti zadovoljne. Vendar se nam to zdi prej dober znak kot ne. To pomeni, da
               kandidatka ni menjavala svojih stališč ali svojih vrednot ali pa njihovo zaporedje
               pred vsakokratnim srečanjem z različnimi političnimi strankami, kar priča o njeni
               politični nevtralnosti oziroma kar je še pomembneje, njeni odprtosti za sodelovanje s
               prav vsemi. Za reševanje problemov je to najpomembneje.</p>
               <p>Zadnji korak, spoštovane poslanske in poslanci, je ponovno v vaših rokah.Današnje
               glasovanje razumem predvsem kot vaš odgovor na naslednje vprašanje: Ali se vam dr.
               Zdenka Čebašek Travnik zdi dovolj resna in odgovorna oseba, da ji lahko zaupate
               varovanje človekovih pravic v naši državi? Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam, gospa Tovornik. Predlog zakona oziroma predlog je obravnavala
               Mandatno-volilna komisija kot matično delovno telo ter pripravila predlog sklepa.
               Prosim predsednika komisije, gospoda Franca Sušnika, da predstavi poročilo. Izvolite.
            </p>
            </sp>
            <sp who="SDZ4:SušnikFranc">

               <speaker>FRANC SUŠNIK:</speaker>

               <p>Spoštovane gospe in gospodje! Zakon o varuhu človekovih pravic v 2. členu določa, da
               izvoli varuha človekovih pravic na predlog predsednika republike Državni zbor.
               Predsednik Republike Slovenije je dne 20. novembra 2006 posredoval Državnemu zboru
               predlog, da za varuhinjo človekovih pravic izvoli dr. sociologije Zdenko Čebašek
               Travnik, dr. med. specialistko psihiatrije. Rojena je bila 13.2.1955. Je doktorica
               medicine in specialistka za psihiatrijo.Zaposlena je na Psihiatrični kliniki v
               Ljubljani, kjer je pomočnica strokovnega direktorja za izobraževalno dejavnost, in na
               Medicinski fakulteti, kjer je asistentka na katedri za psihiatrijo.</p>
               <p>V obrazložitvi predloga je navedeno, da je bil na podlagi obvestila Varuha človekovih
               pravic z dne 20.7.2006, da mu bo 21. februarja 2007 iztekel 6-letni mandat, na
               podlagi Zakona o varuhu človekovih pravic in Zakona o ustavnem sodišču objavljen v
               Uradnem listu Republike Slovenije poziv za zbiranje predlogov možnih kandidatov za
               varuha oziroma varuhinjo človekovih pravic. K pozivu se je odzvalo 30 možnih
               kandidatov, kandidaturo sta kasneje odpovedala ena kandidatka in eden kandidat.
               Predsednik Republike se je odločil, da predlaga Državnemu zboru, da za Varuhinjo
               človekovih pravic izvoli dr. Zdenko Čebašek Travnik. V obrazložitvi predlog je
               navedeno, da kandidatka za Varuhinjo človekovih pravic izpolnjuje z zakonom določene
               pogoje in soglaša s kandidaturo. Kandidatka ima po presoji predsednika Republike tudi
               ustrezno znanje in izkušnje in vse druge kvalitete, potrebne za opravljanje nalog
               varuhinje človekovih pravic. Za predlagano kandidatko je posredovana tudi podrobnejša
               utemeljitev oziroma predstavitev njene dosedanje dejavnosti. Tako je predsednik
               Državnega zbora na podlagi 36. člena Poslovnika Državnega zbora predlog za izvolite
               gospe dr. Zdenke Čebašek Travnik za Varuhinjo človekovih pravic, ki ga je v Državnem
               zboru Slovenije v obravnavo predložil predsednik Republike Slovenije poslal v
               obravnavo Mandatno-volilni komisiji Državnega zbora.</p>
               <p>Mandatno-volilna komisija je o predlogu razpravljala na 25. seji dne 13. decembra
               2006 in na predlog ni imela bistvenih pripomb. Mandatno-volilna komisija v skladu s
               svojimi pristojnostmi z večino opredeljenih glasov oblikovala predlog sklepa o
               izvolitvi varuhinje človekovih pravic, s katerim predlaga Državnemu zboru, da
               varuhinjo potrdi. Mandatno-volilna meni, da je predlog predsednika Republike za
               izvolitev Varuhinje človekovih pravic pripravljen v skladu z določili Zakona o varuhu
               človekovih pravic in usklajen ter predlaga Državnemu zboru, da sprejme sklep o
               izvolitvi varuhinje človekovih pravic. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Prehajamo na predstavitev stališč poslanskih skupin. Kolega Jožef
               Horvat bo podal stališče poslanske skupine Nove Slovenije. Izvolite.</p>
            </sp>
            <sp who="SDZ4:HorvatJožef">

               <speaker>JOŽEF HORVAT:</speaker>

               <p>Hvala za besedo, gospod podpredsednik. Spoštovana gospa Magdalena Tovornik,
               spoštovane kolegice in kolegi, spoštovani gostje na galeriji! V poslanski skupini
               Nove Slovenije ugotavljamo eno novo komuniciranje predsednika države z Državnim
               zborom, ampak to je naša ugotovitev. S spoštovano kandidatko dr. Zdenko Čebašek
               Travnik smo v poslanski skupini opravili temeljit razgovor. Bilo nam je v veliko
               veselje, da nas je obiskala. Kar zadeva njeno stroko, je pokazala svojo
               kompetentnost. Vse življenje se ukvarja s človekom, in to je dobro. Poslanci in
               poslanke poslanske skupine Nove Slovenije smo ji postavljali številna zelo različna
               vprašanja. Na nekatera vprašanja smo dobili zadovoljive odgovore, na nekatera
               vprašanja smo pričakovali ekzaktnejše odgovore in skladno s tem bo poslanska skupina
               Nove Slovenije tudi glasovala. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. Kolega Jakob Presečnik bo podal stališče poslanske skupine Slovenske
               ljudske stranke. Izvolite.</p>
            </sp>
            <sp who="SDZ4:PresečnikJakob">

               <speaker>JAKOB PRESEČNIK:</speaker>

               <p>Hvala lepa za besedo, gospod podpredsednik. Spoštovana predstavnica predsednika
               republike, spoštovane kolegice in kolegi, spoštovani obiskovalci na galeriji! Naj
               uvodoma poudarim, da bomo v poslanski skupini Slovenske ljudske stranke kandidatko za
               Varuhinjo človekovih pravic, dr. Zdenko Čebašek Travnik, na današnjem glasovanju
               podprli. Odločitev o tem smo sprejeli na poslanski skupini že kmalu potem, ko jo je
               za to pomembno funkcijo predlagal predsednik republike, odločitve pa nismo spremenili
               tudi po predstavitvi kandidatke na poslanski skupini.</p>
               <p>Dva poglavitna razloga sta nas vodila k takšni odločitvi, in sicer prvič, njene
               reference oziroma njeno dosedanje delo, in drugič, osebnostni in strokovni ugled in
               zaupanje v prvega predlagatelja njene kandidature, dr. Felca. Zavedamo se, da zahteva
               delovanje varuha na področju izboljševanja človekovih pravic zelo široko poznavanje
               problematike, predvsem pa pripravljenost za objektivno oceno in premišljene predloge.
               Samo pri objektivnem opozarjanju bo tudi odziv vseh organov, ki so zavezani za
               pozitivno obravnavo na tem področju in pripravi posameznih ukrepov, usmerjen v pravo
               smer.</p>
               <p>Dr. Zdenka Čebašek Travnik je z dosedanjim delom dokazala, da zna prisluhniti najbolj
               ogroženim skupinam naših državljank in državljanov. Ne morem mimo dejstva, da v teh
               dneh dobivamo razna pisma in elektronska obvestila, sporočila, kjer pisci izražajo
               tako pozitivna kot negativna mnenja o primernosti predlagane kandidatki. Oseben
               pogled na ljudi, ki rešujejo stiske posameznikov, je seveda različen in odraža
               zadovoljstvo ali pa nezadovoljstvo nad razrešitvijo konkretnega problema. Pomembno pa
               je naše prepričanje, da je kandidatka sposobna in pripravljena na probleme ustrezno
               opozarjati, opozarjati tudi na pomanjkljivosti v zakonodaji in tako prispevati svoj
               delež k izboljševanju stanja na področju varovanja človekovih pravic.</p>
               <p>Kot sem že napovedal, bomo v poslanski skupini Slovenske ljudske stranke kandidatko
               podprli. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. Poslanka Barbara Žgajner Tavš bo podala stališče poslanske skupine
               Slovenske nacionalne stranke. Izvolite.</p>
            </sp>
            <sp who="SDZ4:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Lep pozdrav vsem prisotnim in tistim, ki nas spremljate! Morda
               bom nekoliko drugačna od govornikov pred mano, pa dovolite, da se navežem zgolj z
               besedico ali dvema ali morda stavkom ali dvema na delo omenjenega urada, torej Urada
               Varuha človekovih pravic, v preteklosti, s katerim v Slovenski nacionalni stranki
               nismo bili zadovoljni.</p>
               <p>Po našem mnenju so številna pereča področja ostala nedotaknjena, medtem ko so se
               konstantno odpirala in poudarjala zgolj vprašanja okrog statusa in ureditve področja
               dveh oziroma treh ciljnih skupin prebivalcev. Ali je nestrpen, sovražen govor res
               legitimen način boja zoper družbeno ali skupinsko nestrpnost? Jaz ocenjujem, ne. Ni
               opravičila, in če kdo, potem je Varuh človekovih pravic prvi poklican za to, da v
               družbi ne potencira in ne razpihuje nestrpnosti, temveč opozarja nanjo in se zoper
               njo tudi bori na sprejemljiv in spoštljiv način. V tem pogledu imamo v Slovenski
               nacionalni stranki glede na prvi razgovor, ki smo ga opravili s kandidatko za
               varuhinjo, gospo Čebašek Travnik, pozitivne izkušnje.</p>
               <p>V predstavitvi stališča poslanske skupine Slovenske nacionalne stranke smo sicer v
               osnovi nasprotovali samovoljni odločitvi predsednika države, ki si je pristojnost
               predlaganja kandidata oziroma kandidatke v celoti podredil, kljub pozivom, da
               predsednik pred dokončnim izborom s parlamentarnimi strankami opravi razgovor. Ne
               nazadnje je ravno parlament tisti, ki odloči o predlaganem kandidatu oziroma
               kandidatki. Nesodelovanje s predsednikom - v poslanski skupini Slovenske nacionalne
               stranke nismo dobili niti odgovora na zaprosilo - kaže pravzaprav na njegovo
               ignoranco do zakonodajne veje oblasti, kar pa je v demokratični družbi slabo. Toliko
               slabše, ker odločamo o pomembnem institutu, ki bi moral biti tudi v slovenski družbi
               ustrezno okarakteriziran oziroma bi moral tudi v slovenski družbi uživati boljši
               sloves in predvsem imeti več moči ukrepanja, pa ne zgolj v stilu s strani pravnika
               sestavljenega dopisa, da pač zakon govori o tem in tem in da varuh zaradi tega ni
               pristojen za reševanje določene problematike.</p>
               <p>Želja Slovenske nacionalne stranke v bodoče je, da se omenjeni institut približa
               ljudem, uporabnikom, v smislu večje dostopnosti. Dejstvo je namreč, da je v samem
               zakonu postopek za podajanje pobud na urad varuha človekovih pravic zelo zapleten,
               celo za odraslega človeka. To pa posledično pomeni tudi omejevanje dostopnosti ljudi,
               praktično pa je dostop s tega vidika omejen oziroma onemogočen za otroke, ki nimajo
               niti znanje niti sposobnosti, da bi izpolnili formalnosti. In ker sem že omenila
               otroke, otroci so v naši družbi še vedno depriviligirana kategorija ljudi, ker so
               manjši, manj glasni, so ponavadi tudi njihove pravice podrejene pravicam odraslih.
               Otroci žal imajo še vedno zgolj tako imenovane mini pravice. Da je problematika res
               pereča in da so ravno otroci najpogosteje žrtve odraslih, opozarjajo številni
               strokovnjaki doma in v tujini. Posledice neprimernega ravnanja z otroki pa se
               odražajo na različnih področjih, predvsem pa, sicer ponavadi prikrito, vplivajo na
               duševno zdravje in posledično celostno zdravje ljudi. Svet Evrope je upoštevajoč
               omenjena dejstva pristopil k projektu graditi Evropo z in za otroke. Ker konvenciji
               na področju otrokovih pravic še vedno v veliki meri ostajata zgolj črka na papirju,
               je bilo po sprejetju omenjenih dokumentov sprejetih več ukrepov, ki gredo v smeri
               preventive in večje učinkovitosti zaščite otrok. V tem pogledu je žalostna
               ugotovitev, pa ne zgolj mene, Slovenske nacionalne stranke ali domačih strokovnjakov
               na tem področju, ampak tudi mednarodne javnosti, spoštovani, strokovne in politične.
               Slovenija je še vedno med tistimi državami v okviru Evropske unije, ki nima
               pripravljene in sprejete zakonodaje, ki bi prepovedovala vsakršno nasilje. Celo več;
               telesno kaznovanje se celo med visokimi predstavniki naše družbe tolerira kot
               dobrodošel vzgojni ukrep, kar pa je žalostno in nedopustno. Svojevrstno nasilje nad
               otroki je tudi sistem delovanja sodišč v primerih, ko gre predvsem za spolna nasilja
               nad otroki in mladostniki. To plat zgodbe in številnih kršitev kandidatka dobro
               pozna, saj je bila kot izvedenka dostikrat neposredno prisotna pri obravnavah, kjer
               so se dogajale tudi po njenem mnenju nedopustne nepravilnosti na račun žrtev v
               postopku.</p>
               <p>Spoštovani, gre za številna področja, ki so v preteklosti ostala prikrita, skorajda
               nedotakljiva, a so del realnosti in del nedopustnih kršitev otrokovih in s tem tudi
               človekovih pravic.</p>
               <p>Zakaj sem se osredotočila ravno na področje otrokovih pravic? Omenjena kandidatka je
               v svoji predstavitvi poslanskih skupini Slovenske nacionalne stranke poudarila, da bo
               pri svojem delu največ pozornosti namenila ravno področju otroške problematike in
               vsem oblikam nasilja v družini, torej tistim področjem dela, ki so bila po mnenju
               Slovenske nacionalne stranke pri dosedanjem delu Varuha človekovih pravic
               zapostavljena. Z reorganizacijo dela samega urada se bo zavzemala za dostopnejši in
               prijaznejši odnos predvsem do otrok in ranljivejših skupin prebivalcev oziroma
               posameznikov.</p>
               <p>Jaz bom zaključila z dejstvom. Živimo v demokratični državi, kjer bi morale biti
               človekove pravice temeljna vrednota. Pomembno je, kakšnega človeka imamo na vrhu
               institucije, ki ima, gledano globalno ne zgolj lokalno na področju Slovenije, velik
               pomen in nepogrešljivo mesto v družbi. S tega mesta upam in želim, da je gospa
               Čebašek Travnik oseba, ki bo delovala skladno z zastavljenimi cilji, postavljenimi
               prioritetami in seveda osnovnim poslanstvom instituta Urada varuha človekovih pravic
               v dobrobit vseh državljank in državljanov naše države.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Jaz bi spoštovane poslanke in poslance, prosil da v imenu spoštovanja do
               kandidatke kakor tudi do govornika prisluhnejo govorniku, posvetijo temu primerno
               pozornost. Kot verjetno vsi vi veste, besedo v Državnem zboru ima samo eden, kdor
               opravlja svoje privatne razgovore, lahko gre seveda to ven. Kolega Jože Tanko bo
               podal stališče poslanske skupine SDS. Izvolite.</p>
            </sp>
            <sp who="SDZ4:TankoJože">

               <speaker>JOŽE TANKO:</speaker>

               <p>Hvala za besedo. Vse prav lepo pozdravljam. Predsednik Republike, dr. Janez Drnovšek,
               je predložil Državnemu zboru predlog za odločanje za novega Varuha človekovih pravic.
               Kandidatko dr. Zdenko Čebašek Travnik je izbral iz obširnega nabora 28-ih kandidatur.
               Zavedamo se nesporne pravice Predsednika Republike, da se sam odloči, koga izmed, po
               njegovi oceni, primernih kandidatov bo predlagal za to odgovorno, neodvisno,
               teoretično in moralno zahtevno funkcijo. Prav tako je tudi njegova odločitev, na
               kakšen način bo prišel do oblikovanja predloga kandidata, za katerega je največja
               verjetnost, da bo v Državnem zboru dobil zadostno podporo za imenovanje, v tem
               primeru glasove 60-ih poslancev. Ob tem ne moremo mimo dejstva, da je predsednik
               republike obšel javno izražanje pobude in pričakovanja večine poslanskih skupin, ki
               bodo odločale o njegovem predlogu, da bi se sestale z njim in mu sporočila svoja
               pričakovanja in stališča. S tem, ko se predsednik republike ni odzval na jasno
               izražene pobude poslanskih skupin, ki majo v sedanji sestavi več kot 90% glasov in ki
               predstavljajo temelj demokratično izvoljene oblasti v Republiki Sloveniji, je
               postavil zakonodajno oblast v zelo neprijeten položaj. Menim, da predsednik republike
               s takimi potezami nakazuje oziroma sporoča svoje politične tendence, da mu je veliko
               bližje predsedniška kot parlamentarna demokracija. Res, da je njegova svetovalka
               opravila obisk v naši poslanski skupini in navedla imena nekaterih kandidatov. Vendar
               tak postopek ni omogočil resne razprave v poslanski skupini vse dotlej, dokler se
               predsednik republike ni odločil in posredoval predlog v Državni zbor. Šele tedaj smo
               se seznanili z imenom kandidatke, z njeno biografijo, z njenim strokovnim delom in
               tudi z ostalimi materiali.</p>
               <p>Na osnovi dejstev smo se v poslanski skupini odločili, da bo vsak poslanec glasoval
               tako, kot meni, da je primerno. Sicer pa delo in ugotovitve varuha v veliki meri
               temeljijo na primerjavi pravne norme z dejanskim stanjem. Torej, na tem, kako dobro,
               kako kvalitetno in učinkovito se izpolnjujejo uzakonjene pravice državljanov. Ob tem
               je potrebno povedati, da smo v zadnjih dveh letih na nekaterih področjih storili
               veliko. Naštel bom nekatere: področje zdravstva je eno tistih. Po podatkih iz
               interpelacije Liberalne demokracije proti ministru za zdravje, gospodu Bručanu, se je
               v enem letu mandata ministra skrajšala čakalna doba pacientov za povprečno 25%.
               Število čakajočih pa se je zmanjšalo za povprečno 20%. Priznati je potrebno, da je
               bil storjen ogromen korak v smeri izboljšanja stanja, čeprav je bil to eden glavnih
               očitkov ministru. Z izboljšavo na tem področju, s precej povečano dostopnostjo se
               pomembno zmanjšujejo tudi vzroki za pritožbe državljanov. Upam, da bo s tem, ko se bo
               izboljševala še opremljenost in hitrost intervencij, izboljševala tudi kvaliteta
               storitev in zadovoljstvo pacientov.</p>
               <p>Drugo občutljivo področje je pravna varnost in sojenje v razumne roku. Tudi tukaj so
               bili sprejeti dobri popravki zakonodaje, ki nedvomno omogočajo precejšnje skrajšanje
               rokov za začetek in dokončanje sodnih postopkov. Upam, da bo neodvisna veja, potem ko
               smo drevo primerno oskrbeli, obrodila sadove in da bo tudi tukaj primerov, ki bodo
               zahtevali intervencijo varuha in Evropskega sodišča za človekove pravice, čim
               manj.</p>
               <p>Tudi zmanjševanje vrst tistih, ki čakajo na delo, skrajšuje vrste tistih, ki čakajo
               na nekatere oblike transferjev. Tudi tu, tako kot v zgornjih primerih, je zaradi
               različnih razmer in različnega razumevanja pravic in dolžnosti mejnih situacij iz
               različnih vzrokov lahko zelo veliko. Vendar, če se znižujejo številke, lahko
               pričakujemo, da se bo zmanjšalo tudi število spornih situacij. Na teh in na vrsto
               drugih področij smo v koaliciji v tem mandatu storili veliko.</p>
               <p>Ob tem pa bi radi povedali, kaj pričakujemo od novega varuha. Vsekakor želimo, da se
               resno posveti svojemu delu, da deluje strpno, razsodno in da se reševanja problemov
               loti premišljeno. Iz izkušenj vemo, da se v vsakdanjem življenju pojavljajo številni
               problemi, številne sporne situacije in odločitve, ki prizadenejo državljane v
               njihovih pravicah. Na rešitev pa ne vplivajo samo konkretne situacije in zapleti med
               uradniki in državljani, težavo povzročajo tudi nepopolni in nedosledni predpisi.
               Vendar, naloga varuha ni, da takoj, ko zazna problem, da se obrne na tuje okolje.</p>
               <p>Pričakujemo, da se bo najprej obrnil na domače organe in institucije in da rešitve
               najprej poskušamo poiskati doma. Prav tako pričakujemo, da bo varuh spoštljiv do vseh
               državljanov, da jih ne bo primerjal več z najhujšimi zločinci, če se bodo slučajno
               večinsko zavzeli za drugačno stališče, kot ga ima on sam. Pričakujemo, da bo ohranil
               enako distanco, enak odnos do vseh državljanov, do vseh oblasti in do vseh oblik
               pripadnosti.</p>
               <p>Torej, pričakujemo, da varuh ne bo več uporabljal ksenofobnega pristopa in žaljivih
               kvalifikacij katerekoli od skupin in da bo povsem prezrl nespodobna ali celo
               nezakonita ravnanja drugih. Sedanji varuh je na primer povsem spregledal ravnanje
               enega naših kolegov poslancev, ki je hkrati tudi župan in ki se je kot profesionalen
               politik dovolil pozivati ljudi na barikade, državljanski neposlušnosti, k rušenju
               pravnega reda države, rasni nestrpnosti in tako naprej. Gospod predsedujoči.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Prosim, kolega Cvikl, dovolite, besedo ima kolega Tanko in samo on. Izvolite.
            </p>
            </sp>
            <sp who="SDZ4:TankoJože">

               <speaker>JOŽE TANKO:</speaker>

               <p>Moram odkrito priznati, da takšnega varuha, ki tako selektivno pristopa do varovanja
               človekovih pravic, dejansko ne potrebujemo. Je pa tudi dvolično, da se do takšnih
               pozivov na barikade ni odzval nihče; niti njegova poslanska skupina, niti stranka,
               niti predsednik stranke. In nemogoče je pričakovati višjo raven človekovih pravic, če
               se v realnem življenju soočamo s tako nekonsistentnim pristopom ne samo posameznikov,
               ampak skupin ali celo strank. Ta primer je tipičen primer povezave politike in javne
               neodzivnosti pristojnih institucij oziroma primer selektivnega pristopa. Če to recimo
               stori naš, ni nič, ni nobene kršitve, ni potrebno nikogar opozoriti, če pa takšno
               dejanje povzroči kdo drug, pa ti isti aktivirajo vse institucije tja do Bruslja.
               Recimo, ali so prizadete oziroma kršene pravice, če se enega od politikov medijsko
               umori zaradi nerodne izjave ali prekrška, drugemu pa se povsem spregleda podobna
               zadeva. Pred časom je v oddaji Tarča ena od poslank priznala, da tako imenovani
               Kosovi komisiji ni prijavila vsega premoženja. Taista je še povedala, da je tako
               storilo še več njenih kolegov. In rezultat? Vse tiho. Tiho raziskovalni mediji, tiho
               je bila stranka in poslanska skupina, več ali manj je to obšlo tudi Kosovo komisijo,
               pa tudi varuh se ni odzval. Na to očitno neenakost, ko so zagotovo kršene pravice
               enih in s tihim soglasjem priznane nadpravice in nadstatus drugih, ni bilo odziva. In
               takih primerov je še veliko.</p>
               <p>Spoštovani kolegi! Delo instituta varuha, ki ima nalogo opozarjanja na kršenje pravic
               državljanov, je zelo odgovorno in občutljivo. V vseh evropskih demokracijah je
               umaknjeno iz dnevnopolitičnih zgodb <stage xml:id="Redna-23-2006-12-20.stage23">/opozorilni znak za konec/</stage> in se ne zlorablja v
               obračunih z državljani in politiko in premišljena ravnanja in ugotovitve varuha so
               pomemben napotek za izboljšanje oblasti.</p>
               <p>V poslanski skupini pričakujemo in želimo, da bo novi varuh našel ravnotežje med
               strokovnostjo<gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Kolega Tanko, vaš čas!</p>
            </sp>
            <sp who="SDZ4:TankoJože">

               <speaker>JOŽE TANKO:</speaker>

               <p><gap n="..."/> njegovega urada - minuto še - in medijskim bliščem<gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Tega vam ne morem dati<gap n="..."/></p>
            </sp>
            <sp who="SDZ4:TankoJože">

               <speaker>JOŽE TANKO:</speaker>

               <p>Saj praviloma<gap n="..."/> Oprostite, prej sem bil prekinjen, ne?</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Kolega Tanko, vaš čas je potekel. Poznate pravila igre. Zahvaljujem se vam za vaš
               govor.</p>
            </sp>
            <sp who="SDZ4:TankoJože">

               <speaker>JOŽE TANKO:</speaker>

               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Dr. Mitja Slavinec bo podal stališče poslanskega kluba Liberalne demokracije
               Slovenije. Izvolite.</p>
            </sp>
            <sp who="SDZ4:SlavinecMitja">

               <speaker>DR. MITJA SLAVINEC:</speaker>

               <p>Spoštovani prisotni! Dr. Zdenka Čebašek Travnik je prišla v poslanski klub Liberalne
               demokracije Slovenije, kjer se je večina z njo srečala prvič. Zaradi tega smo še
               toliko bolj pozorno prisluhnili njeni predstavitvi in zastavili vprašanja z različnih
               področij, pa tudi vezana na različna področja njenega bodočega delovanja, torej
               delovanja Varuha človekovih pravic, za katerega funkcijo je predlagana. Po pogovoru
               je na prisotne naredila dober vtis. Izkazala je pozitiven odnos do varovanja
               človekovih pravic, in to do različnih pravic, do vseh pravic, pa tudi do vseh ljudi,
               do različnih ljudi, ne glede na to, kakšen je njihov socialni status, vera, rasa in
               ne nazadnje tudi politična opredelitev, saj se do sedaj nikoli ni politično
               opredeljevala in delovala, ampak je delovala predvsem strokovno na področju, ki je
               zelo zahtevno. Vsi vemo, da je zahtevno delo z ljudmi, še toliko bolj pa z ljudmi, ki
               iščejo pomoč stroke, zdravnikov, kot je ona; in svoje delo je opravljala korektno in
               pravično. Prav, zaradi te strokovne drže in zaradi dobrega odnosa in posluha do
               pravic vseh ostalih in še posebej, ker je svoje delo jemala in opravljala kot
               poslanstvo in ne zgolj kot poklic, smo prepričani, da bo lahko tako opravljala tudi
               funkcijo, za katero je predlagana, da bo Varuhinja človekovih pravic, da bo to
               funkcijo jemala ne zgolj kot poklic, ampak kot poslanstvo, ki ga bo dobro opravljala.
               Zaradi tega seveda v poslanskem klubu Liberalne demokracije Slovenije predlog, da
               izvolimo doktorico Zdenko Čebašek Travnik za varuhinjo človekovih pravic, podpiramo.
               Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. Magistrica Majda Potrata bo podala stališče poslanske skupine Socialnih
               demokratov. Izvolite.</p>
            </sp>
            <sp who="SDZ4:PotrataMajda">

               <speaker>MAG. MAJDA POTRATA:</speaker>

               <p>Hvala za besedo. Spoštovana gospa Magdalena Tovornik, spoštovane poslanke in
               poslanci! Na današnji dan je Državni zbor leta 1993 sprejel Zakon o varuhu človekovih
               pravic in danes po toliko letih dobivamo priložnost izvoliti prvo Varuhinjo
               človekovih pravic. V poslanski skupini Socialnih demokratov smo o kandidatki za
               Varuhinjo človekovih pravic, dr. Zdenko Čebašek Travnik, poznali samo iz njenih
               odgovorov v javnih občilih in iz dopisa predsednika Republike Slovenije, ki jo je za
               to funkcijo predlagal, zato smo v pogovoru z njo dobili odgovore tudi na številna
               druga vprašanja, ki so vezana predvsem na to, kako bo kot Varuhinja človekovih pravic
               stopila v ubran ne samo individualnih človekovih pravic, ampak tudi takrat, kadar
               bodo kršene človekove pravice skupinam državljank in državljanov. Sodimo v poslanski
               skupini Socialnih demokratov, da je prav zaradi tega funkcija Varuha človekovih
               pravic izjemnega pomena. V preteklosti se je v zavesti ljudi ta institucija v dobršni
               meri utrdila in dovolite, da z nekaj stvarnimi podatki dopolnim to trditev.</p>
               <p>V publikaciji Socialni razgledi 2006, ki jo je izdal Umar, je v poglavju Ocena
               širšega družbenega okolja mogoče najti odgovor na vprašanje, kako se v Republiki
               Sloveniji giblje zaupanje ljudi v institucije in kolikšno je zaupanje drugim ljudem.
               Naj začnem pri slednjem. Če zaupanje drugim ljudem merimo po tem, kakšno je
               pričakovanje o ravnanju drugih ljudi, potem je presenetljivo, da so vzorci zaupanja
               drugim ljudem na splošno podobni vzorcem zaupanja institucijam. Slovenija se z oceno
               3,98 na 10 stopenjski lestvici uvršča v skupino evropskih držav z najmanj pozitivnimi
               pričakovanji glede ravnanja ljudi. Podatek je iz evropske družboslovne raziskave iz
               leta 2002. Po isti raziskavi prebivalci 20-ih evropskih držav v povprečju najmanj
               zaupajo politikom. Tudi po tej raziskavi sodi Slovenija v skupino držav z izrazitim
               nezaupanjem politikom in institucijam. Tudi slovensko javno mnenje kaže podobno sliko
               o nezaupanju v institucije. Na vrhu zaupanja so družina, izobraževalne institucije,
               Banka Slovenije, tolar in mednje se, odkar se zaupanje zanj meri, uvršča tudi Varuh
               človekovih pravic. Seštevek tistih, ki mu zaupajo v celoti in zaupajo precej, se
               giblje nad polovico. 50,8% v letu 2005 do najvišjega zaupanja v letu 2003, ko je to
               bilo 55,3%. In, če temu dodamo še izbiro Varuha človekovih pravic, Matjaža Hanžka, za
               osebnost leta 2006, potem je podoba o zaupanju v to institucijo sklenjena. In zato v
               poslanski skupini Socialnih demokratov menimo, da bo tudi nova Varuhinja človekovih
               pravic lahko uresničevala z zakonom določene naloge, te pa so: Varuh človekovih
               pravic je samostojna in od državnih organov neodvisna oseba, ki jo izvoli Državni
               zbor za varovanje človekovih pravic in temeljnih svoboščin, v razmerju do državnih
               organov, organov lokalne samouprave in nosilcev javnih pooblastil. Varuh lahko
               preiskuje primere nezakonitega ali nepravilnega dela državnih organov in se pri
               svojem delu ravna po določilih Ustave in mednarodnih pravnih aktov o človekovih
               pravicah in temeljnih svoboščinah. Pri svojem posredovanju se lahko sklicuje tudi na
               načela pravičnosti in dobrega upravljanja. In 20. člen tega zakona pravi, Varuh ne
               more biti klican na odgovornost za mnenje ali predlog, ki ga je izrekel v okviru
               opravljanja svoje funkcije.</p>
               <p>Vse to imamo poslanki in poslanci Socialnih demokratov pred očmi, ko sporočamo vam,
               spoštovane poslanke in poslanci, da vidimo v kandidatki za Varuhinjo človekovih
               pravic, dr. Zdenki Čebašek Travnik, primerno kandidatko, tako da bomo lahko v skladu
               s svojo vestjo in s svojim prepričanjem izrekli svoj <q>"da"</q> za njeno kandidaturo.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Prehajamo na razpravo poslank in poslancev. Prvi ima besedo poslanec
               Ivan Grill. <stage xml:id="Redna-23-2006-12-20.stage24">(Ga ni.)</stage> Besedo ima poslanec Rudolf Petan. Besedo ima poslanec Jožef
               Školč. Izvolite.</p>
            </sp>
            <sp who="SDZ4:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Torej spoštovane kolegice, spoštovani kolegi! Sam sem že na pristojnem
               delovnem telesu povedal, da bom ta predlog podprle, in da se mi zdi kandidatura v
               vseh ozirih na mestu, stališča kandidatke pa taka, da lahko pričakujemo, da bo v tej
               instituciji še naprej neke vrste, bom rekel, dosledna skrb za spoštovanje človekovih
               pravic.</p>
               <p>K besedi sem se javil tudi zaradi tega, ker se mi zdi, da smo priča neki novi praksi,
               vsaj dela vladajoče koalicije. Mi smo danes slišali, da bo lahko vsak kdo glasoval
               tako, kot misli, da je prav. Če bi te stvari vzeli dobesedno, potem se je pač
               potrebno tega veseliti in ne sprašujem se, ali morebiti do sedaj niso vsi glasovali
               tako, kot so mislili, da je prav, ampak tako, kot je bilo nujno potrebno. Gospod
               Pojbič, če bi radi kaj povedali, ta prostor je željan vaših modrih misli in sam
               <gap n="..."/><stage xml:id="Redna-23-2006-12-20.stage25">/smeh/</stage><gap n="..."/> tudi tako, da le.</p>
               <p>Bojim pa se, da je ta formulacija, da vsakkdo lahko glasuje tako, kot misli, da je
               prav, da je ta formulacija okvir, v katerem bomo zelo hitro dobili žrtev tega
               predloga. Upam, da se motim in ne bom špekuliral naprej. Če se pa ne, pa se bom javil
               prvič, ko bo mogoče, spet k besedi, in vam povedal, kako se pač uporablja vest v tej
               dvorani. Zagotovo pa ta formulacija omogoča nekaj, kar ni imanentno tej koaliciji. Ta
               formulacija omogoča, da si v naprej, bom rekel, vladajoča stranka in njeni sopotniki
               operejo roke za morebitno neizglasovanje kandidatke. V tem je, bom rekel, jedro
               sporočila vodje poslanske skupine. Mi bomo končno glasovali po svoji vesti in nihče
               za to ne prevzema odgovornosti.</p>
               <p>Gospe in gospodje! Institut varuha človekovih pravic je eden od ustavnih in pomembnih
               institutov. In če h kandidaturi gospe ni bilo večjih pripomb, če izvzamem korektno
               nasprotovanje v SNS, potem bi človek pričakoval, da bo imela večjo ali pa podporo v
               celoti. Videli bomo, gospe in gospodje, kaj pomeni glasovanje po svoji vesti, če ni
               to spet eden tistih manevrov, s katerimi slovensko javnost vlečete za nos. <stage xml:id="Redna-23-2006-12-20.stage26">/Oglašanje
               iz dvorane./</stage> Hvala lepa. Jaz skrbim zase, zato tudi govorim. Vi pa, če hočete
               polemizirati z mano, gospodje, dvignite roko in dajte svoje argumente pred javnost.
               Tega namigovanja po hodnikih, iz klopi in tako naprej, se mi zdi, da mora biti enkrat
               dovolj. Dobili ste dovolj glasov in odgovornosti, da bi lahko tudi dvignili roko, in
               če vam že enkrat dovolijo, da poveste to, kar mislite, tudi poveste.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa za vaš prispevek. Dovolite popravek. V predstavitvi stališč je poslanska
               skupina Slovenske nacionalne stranke povedala, da bo kandidatko podprla. Zato sem s
               tega mesta dolžan oziroma popraviti vašo napačno navedbo.</p>
               <p>Nadaljujemo z razpravo. Besedo v okviru razpoložljivega časa <stage xml:id="Redna-23-2006-12-20.stage27">(mislim, da gre za nekaj
               sekund)</stage> ima poslanka Majda Širca. Moja napaka, na voljo imate pet minut.
               Izvolite.</p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p>No, v kratkem času bom samo nakazala, da sem vesela te kandidature. In bi pozvala
               tiste, ki so pustili svojo vest odprto, da morebiti še enkrat razmislijo, tudi v luči
               odslikave negativnega videnja, ki je bilo danes med vrsticami sporočeno vsaj s strani
               predstavnice največje koalicijske stranke, kakšen naj ne bi bil varuh, se pravi, naj
               bi bil drugačen od predhodnega. Skratka, če bo razmislek ostal odprt, seveda, tako
               varuhinjo, ki bo tiho takrat, ko bo šlo nekaj narobe, ki bo medije razumela
               izolirano, in tako, ki bo opazila samo tista dobra dela Vlade, kot jih razume Vlada,
               seveda. Danes smo namreč bili priče dobrim delom, na področju človekovih pravic pa
               sploh ne, skratka, bilo je izpuščeno vse tisto, kar nam je gospod Hanžek pripovedoval
               v zadnjih letih o pomanjkljivem delu Vlade.</p>
               <p>Skratka, hočem le to opozoriti, da še zadnjič razmislite, kakšna je prava vest pri
               glasovanju o tem zelo dobrem predlogu predsednika republike. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima poslanec Jožef Jerovšek.</p>
            </sp>
            <sp who="SDZ4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Spoštovani! Jaz mislim, da smo poslanci pri eni od najtežjih odločitev,
               čisto gledano osebno. Kajti verjamem v dobronamernost slehernega poslanca in
               verjamem, da si vsak želi, da bi imel pri izbiri Varuha človekovih pravic srečno
               roko, da bi to za naslednjih šest let pomenilo dejansko zaščito človekovih pravic,
               dejansko delovanje v korist človekovih pravic in zaradi tega ne razumem dveh mojih
               predhodnikov, ki v poudarjanju pravice poslancev, da glasujejo po lastni odločitvi,
               vidijo nekaj slabega, vidijo direktivo in vidijo vse slabo. Ne vem, iz kakšnih
               vrednot oziroma iz kakšnih podlag izhajajo takšna mnenja, moram jih osebno zavrniti,
               kajti mislim, da je prejudiciranje glasovanja poslancev s strani sosedskih klopi
               nekaj nezaslišanega. Kakorkoli se bo posamezni poslanec odločal, bo to legitimna
               odločitev. Mislim, da je sporočilo, ki je od vsega začetka enako, da se bodo poslanci
               odločali po lastni volji, tisto, ki je vredno vsega spoštovanja. Sam bom kandidatko
               podprl. Ob tem, ko sem v času njene kandidature s pozornostjo spremljal tako
               odločitev predsednika države, ki se je za svojo odločitev sicer odločil na bolj
               specifičen način, kot smo pričakovali, in tudi po vseh reakcijah v javnosti, ko je
               bila odločitev predsednika države znana. Mislim, da so pozitivne misli oziroma
               pozitivne karakteristike kandidatke izrazili nekateri ljudje, ki so splošno znani in
               na katerih kredibilnost se lahko zanesem. Zdi se mi tako, kot da če se tak človek
               izrazi pozitivno, je tako, kot če sam delim mnenje kakšnega prijatelja, za katerega
               lahko rečem, da dajem roko v ogenj zanj, za njegove vrednote in njegov odnos.</p>
               <p>Zaradi tega še enkrat poudarjam, da me moti, da je edini problem, ki je prisoten pri
               opazovanju naše odločitve ta, da kolege moti, da mi ne napadamo kandidatke, ker bi v
               tem slučaju jo oni s toliko bolj podprli, ker želijo biti v opoziciji z našim
               stališčem. Jaz mislim, da to, kar je bilo povedano, da bo prva žrtev takšnega
               stališča kandidatka, bolj velja za te klopi, ker če bodo tako nezasedene, kot so
               sedaj, potem je vnaprej določena žrtev z vaših sedežev. Tako bi prosil, da se ob tem
               pomembnem odločanju ne obnašate tako. Dejstvo je, da si želim, da bi Varuhinja
               človekovih pravic bila v svojem mandatu vselej čim bolj neodvisna. Jaz verjamem, da
               je vzgojena za neke vrednote, da ima nek odnos, da ima neke nazore in da je iz teh
               nazorov težko izskočiti. Ne poznam jih. Vendar mislim, upam, da se bo znala dvigniti
               nad osebna mnenja in da bo delovala dejansko v okviru zakonsko določenih pravil in
               delovanja Varuha človekovih pravic. Še enkrat, torej, ob takem upanju bom kandidatko
               podprl in upam, da bo on imel srečno roko. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Besedo ima poslanka Darja Lavtižar Bebler.</p>
            </sp>
            <sp who="SDZ4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa, gospod podpredsednik. Nekaj je bilo že povedano s strani mojih kolegov.
               Jaz bi samo rada povedala tole. Po mojem prepričanju se dejansko razmere, ki smo jim
               ta čas priča, prevešajo v neko smer, ki ni naklonjena stanju človekovih pravic in
               temeljnih svoboščin v naši državi. Ne glede na to, da je predsednik Vlade
               predvčerajšnjem zatrjeval, da pri nas trenutno pravna država ni v nevarnosti, sem
               prepričana, da je in da gre za nek pojav nekakšne erozije pravne države v Sloveniji.
               V tem smislu sem seveda tudi prepričana, da je vloga Varuha oziroma Varuhinje
               človekovih pravic izrednega pomena, izrednega pomena za nadaljnji razvoj naše
               demokracije in za nadaljnje utrjevanje in krepitev varovanja in zagotavljana
               človekovih pravic in temeljnih svoboščin v Republiki Sloveniji. Zato seveda bom danes
               podprla kandidatko, ki jo v Državnem zboru v izvolite predlaga predsednik države, ker
               želim poudariti tudi to, da zaupam v njegovo izbiro in da najbrž že njemu tudi ne
               more biti vseeno, ali bo njegov predlog v Državnem zboru naletel na podporo ali
               ne.</p>
               <p>Sama osebno bi na nek način bolj preferirala nekoga za varuha ta hip v Sloveniji, ki
               ima tudi več pravniškega znanja, še posebej zaradi tega, ker je Državni zbor odklonil
               imenovanje dveh namestnikov varuha človekovih pravic, ki sta oba diplomirana
               pravnika, in menim, da je bistvo te funkcije pravzaprav tudi poznavanje prava. Ampak
               seveda to dejstvo, da gospa kandidatka ni pravnica, ne pomeni, da bi jo smatrala za
               neprimerno. Nasprotno, zagotovo lahko z novima dvema namestnikoma ta manjko v svojem
               uradu nadomesti in v tem pogledu tudi upam, da boste naslednjič, kolegi in kolegice,
               bolj dobrohotni, ko bo varuhinja, če bo gospa, ki danes je tukaj kandidatka,
               izvoljena oziroma imenovana, in da boste potem tudi naklonjeni njenemu predlogu.</p>
               <p>Tako mislim, da je pa pomembno to dejstvo, da je predlagatelj te kandidatke pa
               ocenil, da gre za osebo, ki ima izredno velik občutek za ljudi v stiski, in to je
               tudi moment, ki naj bi v tem pogledu bil zelo pomemben, ko se odločamo, ali bomo
               kandidaturo podprli ali ne. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Besedo ima poslanec Aleš Gulič. Izvolite.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi! Jaz bi se vendarle rad vrnil h
               kandidatki, o kateri danes govorimo, dr. Zdenki Čebašek Travnik. Ne bom se naslanjal
               seveda na to, kdo jo je predlagal. Ve se, da mora to predlagati predsednik države. Bi
               se bolj naslonil pravzaprav na tistega, ki je njemu predlagal. Gre vendarle za ikono
               slovenskega humanizma v tem trenutku in človeka, ki prav gotovo pazi na to, da ne
               umaže svojega imena. To mi na nek način zadostuje, ne bi mi pa zadostovalo, da ne bi
               podvomil. Vendar dr. Zdenko Čebašek Travnik poznam, poznam njeno delo, predvsem pa
               širok spekter tega dela in ne gre samo za ukvarjanje z alkoholizmom in njegovimi
               posledicami, ampak tudi za vse tisto, kar nosi s seboj to obliko zasvojenosti. Tako
               me prav gotovo čisto nič ne skrbi, da ne bo znala ocenjevati tudi področja človekovih
               pravic, ki je prav gotovo vedno ogroženo. Jaz sem prepričan, da gre za eno od tistih
               pomembnih zadev v vsaki družbi, ki nikoli ni dokončana. Se pravi, ne more nobena
               oblast, nobena Vlada, noben sistem zagotoviti tega, da bi lahko rekli, zdaj pa ni
               treba več skrbeti za človekove pravice. Enkrat so seveda mogoče bolj ogrožene ene,
               drugič druge, ampak vendarle gre za zadevo, na katero je treba paziti vsak dan. Tako
               kot svobodo in še kaj. To so stvari, ki jih nikoli ne dosežemo do takšne popolnosti,
               da bi lahko verjeli, da bodo na veke vekomaj ostale.</p>
               <p>Poleg tega, da ima dr. Zdenka Čebašek Travnik veliko znanja, se mi zdi, da je
               pomembno, vsaj za to delo, da ima tudi veliko energije. To prav gotovo ne bo lahko in
               ko dajem vse te kvalitete in recimo tudi kakšno svoje nestrinjanje z njenim delom na
               tehtnico, mi bo pravzaprav čisto lahko se odločiti <q>"za"</q>, brez kalkuliranja, brez
               sprenevedanja, brez razmišljanja o tem, kako glasovati, če bo nekdo drug glasoval
               drugače. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Besedo ima poslanec dr. Pavel Gantar. Se odpovedujete. Besedo ima
               poslanec Miro Petek.</p>
            </sp>
            <sp who="SDZ4:PetekMiro">

               <speaker>MIRO PETEK:</speaker>

               <p>Hvala za besedo, gospod podpredsednik. Na predstavitvi kandidatke v naši poslanski
               skupini sem imel izredno dober občutek, kasneje pa so se mi pojavili dvomi okoli
               njenega dosedanjega dela. Pač, glede na te namige, da je kot sodna izvedenka napisala
               precej sporno pojasnilo k enemu od izvedenskih mnenj. Danes sem se z gospo Čebaškovo,
               pa z osebo, ki je nam sporočila to zadevo, pogovarjali, vendar nismo uspeli razrešiti
               te zadeve. Skratka, nisem uspel priti do tega, kje je resnica, ali na eni ali na
               drugi strani. Seveda, resnica je pa vedno samo ena, resnic ni več. Gre za to, da je
               to izvedeniško mnenje bilo napisano na nek način v škodo pacienta, v korist kapitala
               ene velike slovenske firme in to mnenje je na nek način eksistenčno ogrozilo to
               osebo. Zaradi tega, seveda, ne morem glasovati ne <q>"za"</q>, ne <q>"proti"</q> in se bom vzdržal.
               Prepričan pa sem, da bo kandidatka dobila zadostno podporo. To bi bilo na nek način
               dobro, da bi se izognili morebitnemu novemu zapletu oziroma kakšnemu novemu
               presenečenju s strani predsednika države. Hkrati sem tudi prepričan, da bo
               kandidatka, če se bo v prihodnje izkazalo, da je v svojem dosedanjem delu kadarkoli
               ravnala neetično, neprofesionalno, da bo zmogla toliko moči in da bo s te funkcije
               tudi odstopila.</p>
               <p>Rad pa bi še rekel nekaj okrog dosedanjega Varuha človekovih pravic, gospoda Hanžka,
               o katerem je danes med vrsticami ali precej direktno mnogo govora. Osebno imam z
               gospodom Hanžkom zelo dobro izkušnjo. Dva meseca po poskusu moje likvidacije je
               gospod Hanžek prišel k meni - zanimivo, ne preiskovalni sodnik ne dežurna tožilka
               nista prišla na kraj dogodka. Gospod Hanžek je prišel k meni, pozvonil, in sva se
               nekaj ur pogovarjala. Moja osebna izkušnja z njim je zelo dobra in menim, da je bil
               to varuh, ki ni lebdel nekje v akademskih krogih, pač pa je bil človek, ki je prišel
               tudi na dom. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Besedo ima poslanec Geza Džuban.</p>
            </sp>
            <sp who="SDZ4:DžubanGeza">

               <speaker>GEZA DŽUBAN:</speaker>

               <p>Hvala lepa, gospod podpredsednik. Lep pozdrav vsem prisotnim! Podprl bom predlog
               predsednika države za imenovanje dr. Zdenke Čebašek Travnik za Varuhinjo človekovih
               pravic. Dr. Čebaškove, mislim, da v življenju nisem srečal, čeprav je rojena
               Prekmurka. Tudi mi ni težko priznati, da sem zmeraj nekaj patriota in sem pripravljen
               nekoliko lažje podpreti kandidata, ki prihaja iz mojega okolja. Vendar je pomembneje,
               da ima dr. Čebaškova reference, ki so pomembnejše od vsega tega. Tudi to, da je bila
               zdravnica v splošni zdravstveni praksi in pozneje psihiatrinja - na srečo se pri tem
               z njo tudi nisem srečeval - in je že pomemben razlog, da je od 28 oziroma 30
               kandidatov prav ona izbrana oziroma predlagana oziroma da sta morda izstopali dve
               imeni. Kakšen je bil način, postopek predsednika države, s tem nimam problemov. Pač
               pa je zanimivo in mi je zaradi tega tudi lažja odločitev, ker ste vse poslanske
               skupine, vsaj tak imam občutek, imele pozitivne občutke pri njeni predstavitvi. Pa
               tudi takrat, ko se je pri nas predstavljala - takrat sem se z njo prvič srečal -, so
               bili naši občutki pozitivni, ker je to kandidatka, ki se predstavlja kot strpna,
               razsodna, strokovna, človeška, in kot je eden od kolegov rekel, da je to široko
               razgledana psihiatrinja, ki bo znala varovati ali opozarjati na človekove pravice,
               predvsem pa na njihove kršitelje. Mislim, da je to osnovno vodilo in dovolj velik
               razlog, da bom podprl kandidatko pri današnjem glasovanju. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Želi še predlagatelj, gospa Tovornikova? Izvolite, imate besedo.</p>
            </sp>
            <sp who="SDZ4:TovornikMagdalena">

               <speaker>MAGDA TOVORNIK:</speaker>

               <p>Spoštovani gospod predsednik! Jaz bi izkoristila to zadnjo možnost predvsem zato, da
               se zahvalim posameznim poslankam in poslancem, pa tudi predstavnikom poslanskih
               skupin za izjemno poglobljeno analizo tega pomembnega predloga. Lahko ugotovimo, da
               so pričakovanja zelo velika, skladna, povsem skladna s pomenom, ki ga poslanke in
               poslanci, predlagatelj in tudi kandidatka pripisujemo inštituciji Varuha oziroma
               Varuhinje človekovih pravic. Nihče ni popoln in ugotovili ste, da ima predlagana
               kandidatka pomembne izkušnje predvsem v odnosu ravnanja z ljudmi in če so
               pomanjkljivosti v odnosu ravnanja s papirji, potem se zahvaljujem vsem tistim, ki
               razumete, da se bo znala pri svojem delu primerno organizirati in izkoristiti tudi
               vsa znanja, ki jih sama nima. Zdi se mi pomembno, da ste bili zadovoljni s
               predstavitvami in je morda to prilika, da se spomnimo na to, da te vrste predstavitev
               prejšnji kandidati niso opravili. Res je, da sem si zapomnila vašo zamero, ki velja
               predsedniku, ker se ni posvetoval s predstavniki poslanskih skupin, vendar če lahko
               predstavitev same kandidatke odtehta ta pomemben proces, potem je škoda manjša.
               Seveda se v predstavitvah ne da povedati vsega o zelo širokem področju človekovih
               pravic, kamor zagotovi sodi tudi področje otrokovih pravic. Nihče od nas ne živi
               dovolj dolgo, da bi pozabil na to, da smo bili nekoč otroci. In, hvala bogu, je ta
               evropska družba zelo pozorna na to in mislim, da je tudi kandidatka to svojo
               pozornost zelo resno omenila in načrtuje, če ji boste zaupali svoj skupinski glas ali
               glas po svoji lastni vesti, da bo to tudi napravila. Zdi se mi zelo pomemben tudi
               prispevek predsednika poslanske skupine SDS gospoda Tanka, ko je opozoril na razmerje
               med domačo javnostjo in pričakovanji in med Evropo. Seveda bo kandidatka in bodoča
               Varuhinja človekovih pravic članica te velike evropske družine in mislim, da je tudi
               na predstavitvah povedala, da bo ravnala tako, kot se v teh primerih ravna. To
               pomeni, da izkoristiš svojo prisotnost v evropski družini ob kolegih za to, da se z
               njimi posvetuješ, da uporabiš modele dobre prakse, ki jih poznajo drugje, in da šele
               potem, ko ugotoviš, da si doma izkoristil vse možnosti, pa da ne znamo, ne zmoremo
               ali nočemo, šele takrat pokličeš na pomoč prvega moža človekovih pravic. V nasprotnem
               primeru pa ne, tu veljajo popolnoma enaka pravila kot na področju Evropskega sodišča
               za človekove pravice.</p>
               <p>Na koncu mi dovolite še enkrat iskreno zahvalo za vse te poglobljene analize in v
               imenu predlagatelja in v imenu kandidatke se vem želim še enkrat zahvaliti za to, če
               ji boste zaupali svoj glas. Prepričana sem, da se pri tem ne boste zmotili. Lepa vam
               hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Zaključujem razpravo. Prehajamo na odločanje o predlogu sklepa o izvolitvi dr.
               Zdenke Čebašek Travnik za Varuhinjo človekovih pravic za dobo šestih let. Funkcijo
               začne izvrševati dne 22. februarja 2007. Pred glasovanjem vas želim opozoriti, da bo
               v skladu z 12. členom Zakona o varuhu človekovih pravic kandidatka za varuhinjo
               človekovih pravic izvoljena, če bosta zanjo glasovali dve tretjini vseh poslancev
               Državnega zbora, to je 60 poslancev ali več. Glasujemo. <gap n="..."/><stage xml:id="Redna-23-2006-12-20.stage28">/Aplavz./</stage><gap n="..."/> Navzočih je
               71 poslank in poslancev, za jih je glasovalo 64, proti nihče.</p>
               <p><stage xml:id="Redna-23-2006-12-20.stage29">(za je glasovalo 64.)</stage> <stage xml:id="Redna-23-2006-12-20.stage30">(Proti nihče.)</stage></p>
               <p>Ugotavljam, da je sklep sprejet in je Državni zbor za Varuhinjo človekovih pravic
               izvolil dr. Zdenko Čebašek Travnik. Prosim dr. Zdenko Čebašek Travnik, da priseže
               pred državnim zborom.</p>
            </sp>
            <sp who="SDZ4:ČebašekTravnikZdenka">

               <speaker>DR. ZDENKA ČEBAŠEK TRAVNIK:</speaker>

               <p>Prisegam, da bom opravljala svojo nalogo na podlagi Ustave in zakona, da bom varovala
               človekove pravice in temeljne svoboščine, da bom opravljala svoje delo vestno in
               nepristransko, ter pri tem spoštovala načela pravičnosti in dobrega opravljanja.
               <gap n="..."/><stage xml:id="Redna-23-2006-12-20.stage31">/Aplavz./</stage><gap n="..."/></p>
               <p>Hvala lepa. Spoštovani Državni zbor, gospod predsednik, vsi poslanci in poslanke.
               Ponosna sem, da me je predsednik države dr. Drnovšek imenoval za kandidatko za Varuha
               človekovih pravic in s tem sem postala varuhinja. Zahvaljujem se vsem poslancem, ki
               ste mi dali priložnost, da sem predstavila svoj pogled na delo varuha, da smo lahko
               razčistili nekatere nejasne stvari in da ste mi v končni fazi izkazali zaupanje.
               Verjamem, da bomo tudi v prihodnje sodelovali in da bomo našli ustrezne rešitve,
               predvsem za tiste skupine ljudi, ki so v stiski in ki si sami ne najdejo pot iz nje.
               Še enkrat, hvala. <gap n="..."/><stage xml:id="Redna-23-2006-12-20.stage32">/Aplavz./</stage><gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospe Čebašek Travnik želim v imenu Državnega zbora uspešno varovanje človekovih
               pravic v naslednjem mandatu. Obenem naj se zahvalim dosedanjemu Varuhu človekovih
               pravic, gospodu Hanžku, za njegovo delo.</p>
               <p>Prehajamo na obravnavo predlogov sklepov o izvolitvi v sodniško funkcijo. Sodni svet
               je Državnemu zboru predložil 16 predlogov za izvolitev kandidatk in kandidatov v
               sodniško funkcijo na sodniška mesta štirih okrožnih sodnic na Okrožnem sodišču v
               Ljubljani in Novem mestu ter Delovnem in Socialnem sodišču v Ljubljani, osmih
               okrajnih sodnic in štirih okrajnih sodnikov na Okrajnem sodišču v Ljubljani,
               Črnomlju, Velenju, Novemu mestu, Domžalah, Kranju, na Ptuju, v Brežicah, Trbovljah in
               Krškem. Želi predstavnik Sodnega sveta besedo? <stage xml:id="Redna-23-2006-12-20.stage33">(Ne.)</stage> Predloge je obravnavala
               Mandatno-volilna komisija kot matično delovno telo ter zboru predložila predloge
               sklepov. Prijavljenih k razpravi ni, zato zaključujem razpravo. Prehajamo na
               odločanje o predlogih sklepov. Na glasovanje dajem predlog sklepa o izvolitvijo v
               sodniško funkcijo gospe Alje Cerovšek Magajna na sodniško mesto okrožne sodnice na
               Okrožnem sodišču v Ljubljani. Glasujemo. Bila je napaka, ni bilo še reprogramirano
               glasovanje, se opravičujem, glasovati moramo žal še enkrat. Je stvar urejena? <stage xml:id="Redna-23-2006-12-20.stage34">(Da.)</stage>
               Glasujemo. Navzočih je 57 poslank in poslancev, za je glasovalo 54, proti nihče.</p>
               <p><stage xml:id="Redna-23-2006-12-20.stage35">(Za je glasovalo 54.)</stage> <stage xml:id="Redna-23-2006-12-20.stage36">(Nihče proti.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem Predlog sklepa o izvolitvi v sodniško funkcijo gospe Sabine Valek
               Derganc na sodniško mesto okrožne sodnice na Okrožnem sodišču v Ljubljani. Glasujemo.
               Navzočih je 56 poslank in poslanec, za je glasovalo 54, proti nihče.</p>
               <p><stage xml:id="Redna-23-2006-12-20.stage37">(Za je glasovalo 54.)</stage> <stage xml:id="Redna-23-2006-12-20.stage38">(Nihče proti.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospoda Jureta
               Likarja na sodniško mesto okrajnega sodnika na Okrajnem sodišču v Ljubljani.
               Glasujemo. Navzočih je 56 poslank in poslancev, za je glasovalo 54, proti nihče.</p>
               <p><stage xml:id="Redna-23-2006-12-20.stage39">(Za je glasovalo 54.)</stage> <stage xml:id="Redna-23-2006-12-20.stage40">(Proti nihče.)</stage></p>
               <p>Ugotavlja, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Bojane
               Maravič, na sodniško mesto okrožne sodnice na Okrožnem sodišču v Novem mestu.
               Glasujemo. Navzočih je 57 poslank in poslancev, za je glasovalo 54, proti nihče.</p>
               <p><stage xml:id="Redna-23-2006-12-20.stage41">(Za je glasovalo 54.)</stage> <stage xml:id="Redna-23-2006-12-20.stage42">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospoda Jožeta
               Petrovčiča na sodniško mesto okrajnega sodnika na Okrajnem sodišču v Črnomlju.
               Glasujemo. Navzočih je 55 poslank in poslancev, za je glasovalo 53, proti nihče.</p>
               <p><stage xml:id="Redna-23-2006-12-20.stage43">(Za je glasovalo 53.)</stage> <stage xml:id="Redna-23-2006-12-20.stage44">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospoda Ferda
               Cvikla na sodniško mesto okrajnega sodnika na Okrajnem sodišču v Velenju. Glasujemo.
               Navzočih je 51 poslank in poslancev, za je glasovalo 46, proti nihče.</p>
               <p><stage xml:id="Redna-23-2006-12-20.stage45">(Za je glasovalo 46.)</stage> <stage xml:id="Redna-23-2006-12-20.stage46">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Irene
               Matekovič na sodniško mesto okrajne sodnice na Okrajnem sodišču v Novem mestu.
               Glasujemo. Navzočih je 56 poslank in poslancev, za je glasovalo 54, proti nihče.</p>
               <p><stage xml:id="Redna-23-2006-12-20.stage47">(Za je glasovalo 54.)</stage> <stage xml:id="Redna-23-2006-12-20.stage48">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Anice Grilj
               na sodniško mesto okrajne sodnice na Okrajnem sodišču v Domžalah. Glasujemo. Navzočih
               je 53 poslank in poslancev, za je glasovalo 51, proti nihče.</p>
               <p><stage xml:id="Redna-23-2006-12-20.stage49">(Za je glasovalo 51.)</stage> <stage xml:id="Redna-23-2006-12-20.stage50">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Valentine
               Radonjič, na sodniško mesto okrajne sodnice na Okrajne sodnice v Domžalah. Glasujemo.
               Navzočih je 55 poslank in poslancev, za je glasovalo 51, proti nihče.</p>
               <p><stage xml:id="Redna-23-2006-12-20.stage51">(Za je glasovalo 51.)</stage> <stage xml:id="Redna-23-2006-12-20.stage52">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Ksenije
               Kristl na sodniško mesto okrožne sodnice na Delovnem in socialnem sodišču v
               Ljubljani. Glasujemo. Navzočih je 54 poslank in poslancev, za je glasovalo 52, proti
               nihče.</p>
               <p><stage xml:id="Redna-23-2006-12-20.stage53">(Za je glasovalo 52.)</stage> <stage xml:id="Redna-23-2006-12-20.stage54">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Maje Zorman
               Krč na sodniško mesto okrajne sodnice na Okrajnem sodišču v Kranju. Glasujemo.
               Navzočih je 55 poslank in poslancev, za je glasovalo 51, proti 1.</p>
               <p><stage xml:id="Redna-23-2006-12-20.stage55">(Za je glasovalo 51.)</stage> <stage xml:id="Redna-23-2006-12-20.stage56">(Proti 1.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Milene Hebar
               Škamlec na sodniško mesto okrajne sodnice na okrajnem sodišču na Ptuju. Glasujemo.
               Navzočih je 53 poslank in poslancev, za je glasovalo 49, proti nihče.</p>
               <p><stage xml:id="Redna-23-2006-12-20.stage57">(Za je glasovalo 49.)</stage> <stage xml:id="Redna-23-2006-12-20.stage58">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanjem dajem predlog sklepa o izvolitvi v sodniško funkcijo gospe Goranke
               Franz Ravbar na sodniško mesto okrajne sodnice na Okrajnem sodišču v Brežicah.
               Glasujemo. Navzočih je 52 poslank in poslancev, za je glasovalo 48, proti nihče.</p>
               <p><stage xml:id="Redna-23-2006-12-20.stage59">(Za je glasovalo 48.)</stage> <stage xml:id="Redna-23-2006-12-20.stage60">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Samante
               Kravanje na sodniško mesto okrajne sodnice na Okrajnem sodišču na Ptuju. Glasujemo.
               Navzočih je 51 poslank in poslancev, za je glasovalo 49, proti nihče.</p>
               <p><stage xml:id="Redna-23-2006-12-20.stage61">(Za je glasovalo 49.)</stage> <stage xml:id="Redna-23-2006-12-20.stage62">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospoda Slavka
               Vrana na sodniško mesto okrajnega sodnika na okrajnem sodišču v Trbovljah. Glasujemo.
               Navzočih je 53 poslank in poslancev, za je glasovalo 50, proti nihče.</p>
               <p><stage xml:id="Redna-23-2006-12-20.stage63">(Za je glasovalo 50.)</stage> <stage xml:id="Redna-23-2006-12-20.stage64">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Milene
               Ahačič Pirc na sodniško mesto okrajne sodnice na Okrajnem sodišču v Krškem.
               Glasujemo. Navzočih je 53 poslank in poslancev, za je glasovalo 49, proti nihče.</p>
               <p><stage xml:id="Redna-23-2006-12-20.stage65">(Za je glasovalo 49.)</stage> <stage xml:id="Redna-23-2006-12-20.stage66">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Končali smo z glasovanjem o sodnikih.</p>
               <p>Prehajamo na obravnavo predloga sklepa o razrešitvi in izvolitvi člana Komisije
               Državnega zbora Republike Slovenije za nadzor obveščevalnih in varnostnih služb.</p>
               <p>Predlog sklepa je v obravnavo zboru predložila poslanska skupina Nove Slovenije.
               Prijavljenih k razpravi ni, zato prehajamo na odločanje o predlogu sklepa o
               razrešitvi mag. Franca Capudra s funkcije člana in izvolitvi mag. Janeza Drobniča za
               člana Komisije Državnega zbora Republike Slovenije za nadzor obveščevalnih in
               varnostnih služb.</p>
               <p>Ob tem vas obveščam, da bo na podlagi drugega odstavka 10. člena Zakona o
               parlamentarnem nadzoru obveščevalnih in varnostnih služb sklep sprejet, če bo zanj
               glasovala večina poslancev, to je 46 ali več. Glasujemo. Navzočih je 56 poslank in
               poslancev, za je glasovalo 53, proti 1.</p>
               <p><stage xml:id="Redna-23-2006-12-20.stage67">(Za je glasovalo 53.)</stage> <stage xml:id="Redna-23-2006-12-20.stage68">(Proti 1.)</stage></p>
               <p>Ugotavljam, da je predlagani sklep sprejet.</p>
               <p>Prehajamo na obravnavo predloga sklepa o razrešitvi in imenovanju namestnika
               podpredsednika Komisije Državnega zbora Republike Slovenije po Zakonu o
               nezdružljivosti opravljanja javne funkcije s pridobitno dejavnostjo.</p>
               <p>Predlog sklepa je v obravnavo zboru predložila poslanska skupina Nove Slovenije.
               Prijavljenih k razpravi ni, zato prehajamo na odločanje o predlogu sklepa o
               razrešitvi mag. Franca Capudra s funkcije namestnika podpredsednika in imenovanju
               mag. Janeza Drobniča za namestnika podpredsednika Komisije Državnega zbora Republike
               Slovenije po Zakonu o nezdružljivosti opravljanja javne funkcije s pridobitno
               dejavnostjo. Glasujemo. Navzočih je 56 poslank in poslancev, za je glasovalo 53,
               proti nihče.</p>
               <p><stage xml:id="Redna-23-2006-12-20.stage69">(Za je glasovalo 53.)</stage> <stage xml:id="Redna-23-2006-12-20.stage70">(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Zaključujem tudi 23. sejo Državnega zbora Republike Slovenije. Vse pa vabim v
               preddverje velike dvorane, da bomo v družbi Parlament Dixy Banda nazdravili
               prihajajočemu novemu letu.</p>
               <stage type="time">(Seja je bila končana 20. decembra 2006 ob 16.21.)</stage>
            </sp>
         </div>
      </body>
   </text>
</TEI>
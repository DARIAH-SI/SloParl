<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Izredna-40-1996-02-02">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">323D3D9ED6C5A084C1257832004838A0</idno>
               <idno type="URI">323D3D9ED6C5A084C1257832004838A0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-40-1996-02-02.DZ" n="40">
               <name>Izredna</name>
               <date when="1996-02-02"/>
            </setting>
         </settingDesc>
         <particDesc>
            <listOrg>
               <org xml:id="Izredna-40-1996-02-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">40. izredna seja</stage>
            <stage type="date">(2. februar 1996)</stage>
            <stage type="chairman">Sejo je vodil Jožef Školč, predsednik Državnega zbora.</stage>
            <stage type="time">Seja se je pričela ob 13.25 uri.</stage>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Pričenjam 40. izredno sejo Državnega zbora. Obveščen sem, da so zadržani in se
                  današnje seje ne morejo udeležiti naslednje poslanke in poslanci: dr. Metka
                  Karner-Lukač, mag. Marjan Šetinc, gospod Marjan Podobnik, gospod Janez Vindiš,
                  gospod Štefan Matuš, dr. Leo Šešerko, gospod Franc Potočnik in gospod Borut Pahor.
                  Ugotovimo sklepčnost! <stage xml:id="Izredna-40-1996-02-02.stage5">(75 prisotnih.)</stage> Zbor je sklepčen in lahko
                  odloča. Na sejo sem vabil predstavnike Vlade Republike Slovenije, predstavnika
                  Državnega sveta Republike Slovenije in vse goste lepo pozdravljam.</p>
               <p>40. izredna seja Državnega zbora je sklicana po dogovoru na kolegiju. Za dnevni
                  red je predlagana ena sama točka, in sicer ponovno odločanje o zakonu o spremembah
                  in dopolnitvah zakona o pokojninskem in invalidskem zavarovanju. Predloga za umik
                  ali razširitev dnevnega reda do tega trenutka nismo prejeli in sprašujem, če želi
                  kdo predlagati najprej umik posamezne točke z dnevnega reda? <stage xml:id="Izredna-40-1996-02-02.stage6">(Ne.)</stage>
                  Ali želi kdo predlagati razširitev? Gospod Pregelj.</p>
            </sp>
            <sp who="SDZ1:PregeljŽarko">
               <speaker>ŽARKO PREGELJ:</speaker>
               <p>Spoštovani! Seznanjeni smo, da je Državni svet sprejel tudi veto na proračun, ki
                  smo ga sprejeli pred kratkim. Dobili smo obvestilo predsednika Državnega zbora, da
                  Državni svet nima osnove v 97. členu za tak akt. Osebno menim, da osnova je. Resda
                  proračun nima oblike zakona, ima pa učinek zakona. To nedvomno ima. Predlagam, da
                  razširimo dnevni red te 40. izredne seje tudi s ponovnim odločanjem o proračunu
                  Republike Slovenije za leto 1996. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, dobili ste obvestilo v zvezi s to pobudo Državnega sveta oziroma
                  zahtevo Državnega sveta, da se ponovno odloča o proračunu. V tem trenutku vam,
                  žal, ne morem ustreči z natančnim datumom vseh tistih sej, kjer se je razpravljalo
                  o tem, ali je državni proračun zakon ali ne. V vsakem primeru, tudi če bi hoteli
                  to razširitev, bi imeli hipotetično težavo, da bi morali imeti predlog oziroma
                  mnenje matičnega delovnega telesa. Glede na to, da se proračun sprejema po nekem
                  drugačnem postopku, je matičnost v različnih fazah zelo komplicirana in menim, da
                  ta predlog nima osnove za uvrstitev na dnevni red. Želi še kdo v zvezi z
                  razširitvijo? <stage xml:id="Izredna-40-1996-02-02.stage7">(Ne.)</stage> Torej dajem tako oblikovan dnevni red na
                  glasovanje. Ugotovimo sklepčnost! <stage xml:id="Izredna-40-1996-02-02.stage8">(76 prisotnih.)</stage></p>
               <p>Kdo je za? <stage xml:id="Izredna-40-1996-02-02.stage9">(65 poslancev.)</stage> Je kdo proti? <stage xml:id="Izredna-40-1996-02-02.stage10">(5
                     poslancev.)</stage></p>
               <p>Ugotavljam, da je predlog dnevnega reda 40. izredne seje Državnega zbora
                  sprejet.</p>
               <p>Prehajamo na <title>1. IN EDINO TOČKO - NA PONOVNO ODLOČANJE O ZAKONU O SPREMEMBAH
                     IN DOPOLNITVAH ZAKONA O POKOJNINSKEM IN INVALIDSKEM ZAVAROVANJU</title>.</p>
               <p>Državni svet Republike Slovenije je na seji dne 31.1.1996 sklenil, da na podlagi
                  tretje alinee prvega odstavka 97. člena Ustave Republike Slovenije zahteva od
                  Državnega zbora, da ponovno odloča o zakonu o spremembah in dopolnitvah zakona o
                  pokojninskem in invalidskem zavarovanju. Želi predsednik Državnega sveta
                  obrazložiti zahtevo sveta? Besedo dajem doktorju Ivanu Kristanu.</p>
            </sp>
            <sp who="SDZ1:KristanIvan">
               <speaker>DR. IVAN KRISTAN:</speaker>
               <p>Spoštovani predsednik, spoštovane poslanke in spoštovani poslanci, predstavniki
                  Vlade. V zvezi z odločanjem o odloženem vetu Državnega sveta na zakon o spremembah
                  in dopolnitvah zakona o pokojninskem in invalidskem zavarovanju, ki ga je Državni
                  svet sprejel na seji 31.1.1996, ugotavljam, da izveden postopek ni korekten in
                  protestiram zoper njega, ker je s tem Državnemu svetu onemogočeno delovanje v
                  skladu z njegovo sestavo in ustavnim položajem. Državni svet je sestavljen iz 5
                  interesnih skupin. Predlog za odloženi veto na ta zakon je prišel iz dveh
                  interesnih skupin, iz interesne skupine negospodarstva, in sicer predstavnika
                  socialnega varstva in iz interesne skupine kmetov, obrtnikov in samostojnih
                  poklicev, in sicer predstavnika obrtnikov.</p>
               <p>Danes zjutraj sem ob 9. uri dobil obvestilo, da je za 9. uro sklican odbor
                  Državnega zbora za zdravstvo, delo, družino in socialno politiko, ki bo obravnaval
                  odloženi veto na omenjeni zakon in da me vabijo na sejo. Pomeni, da nisem imel
                  nobene tehnične možnosti, da bi pozval pobudnike odloženega veta iz obeh
                  interesnih skupin, da se udeležita seje odbora Državnega zbora. Tako sem se seje
                  moral udeležiti sam. Vabilo za današnjo izredno sejo Državnega zbora sem prejel
                  danes ob 12.10 uri, kar pomeni, da tudi za to sejo ni bilo mogoče zagotoviti
                  udeležbe predstavnikov interesnih skupin, iz katerih je prišel predlog za odloženi
                  veto. Pri tem opozarjam, da državni svetniki niso profesionalni in jih je nemogoče
                  dobiti na seje, ki so sklicane v eni uri. Poslankam in poslancem se opravičujem
                  torej, ker zaradi navedenih okoliščin ni pred vami eden od predstavnikov
                  interesnih skupin, ki so inicirale odloženi veto.</p>
               <p>Glede vsebinske obrazložitve odloženega veta izhajam iz predpostavke, da ste
                  dobili našo pisno obrazložitev, zato naj sumarno opozorim samo na nekatere
                  postavke. 1. in 2. točka obrazložitve se nanašata na 20. člen zakona. Tu je jedro
                  spora v tem, da je Vlada med drugo in tretjo razpravo o zakonu, to je od decembra
                  do januarja, dala bistveno različne rešitve v amandmajih, ki jih je predlagala
                  Državnemu zboru. Pri tem je bistveno to, da je rešitev, ki jo je Vlada predlagala
                  v drugi obravnavi decembra 1995, predstavljala kompromis, ki je bil usklajen z
                  upokojenskimi organizacijami, ki tudi sodijo v našo strukturo v Državnem svetu,
                  medtem ko rešitev, ki jo je Vlada predlagala v tretji obravnavi, upokojenske
                  organizacije izrecno odklanjajo. Nikakor ni razumljivo, da Vlada sedaj navaja
                  resna opozorila, da bi sprejem odloženega veta imel katastrofalne posledice za
                  državo. Logično vprašanje, ali bi bile take katastrofalne posledice tudi v
                  primeru, če bi bil zakon sprejet v verziji iz druge obravnave, ki jo je predlagala
                  Vlada. Smiselno bi bilo torej podpreti rešitev z druge obravnave, ki ne obeta
                  socialnih konfliktov in protestov s strani upokojenskih organizacij, kot je primer
                  za rešitev iz tretje obravnave zakona. Tretja točka naše obrazložitve veta zadeva
                  podržavljanje kapitalskega sklada. Državni svet je dal v drugi fazi amandmaje na
                  zadevne člene predloga zakona, predvsem pa je dal predlog, da naj bo ustanovitelj
                  kapitalskega sklada Zavod za pokojninsko in invalidsko zavarovanje Slovenije.
                  Vlada je v tretji obravnavi dosegla spremembo rešitve iz druge obravnave. 4. točka
                  obrazložitve je povezana s 3. točko in zadeva imenovanje skupščine kapitalskega
                  sklada, ki prav tako odstopa od amandmaja, ki ga je dal Državni svet.</p>
               <p>Peta točka zadeva 9. člen zakona, ki retroaktivno posega v dosedanjo ureditev, kar
                  je v nasprotju z ustavo. Pri tem se kategorijam, ki so po veljavnem zakonu imele
                  pravico do izbire različnih rešitev zavarovanja, sedaj nekorektno očita, da so
                  privilegirane. Gre namreč za to, da je to ureditev doslej omogočal zakon in
                  nekoga, ki se je ravnal po zakonu, ni mogoče sedaj diskreditirati z nekorektnimi
                  očitki.</p>
               <p>In končno, naj opozorim na 8. točko naše obrazložitve. Predlagamo Državnemu zboru,
                  da sprejme odloženi veto, torej da zakon zavrne in da takoj po hitrem postopku
                  vloži ponovno zakon, z uskladitvijo treh spornih členov, ki so sedaj od 60 sporni.
                  Menimo, da bi pri odločanju o odloženem vetu moral prevladati razmislek o oceni
                  Državnega sveta, ki smo jo zapisali v zadnjem odstavku naše obrazložitve, to pa
                  je, da bi bilo potrebno zakon zavrniti, ker bi osporavane spremembe lahko
                  povzročile socialne konflikte večjih razsežnosti in dalekosežnejše posledice, kot
                  bi bil predviden finančni prihranek, ki bi ga bilo možno sicer pokriti z
                  ustreznimi ukrepi Vlade, predvsem, recimo, z ažurnejšim pobiranjem prispevkov in
                  davkov in pa manjšimi posegi v sivo ekonomijo.</p>
               <p>Spoštovane poslanke in poslanci! Zahvaljujem se vam za vašo pozornost in upam, da
                  boste naš predlog sprejeli. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Preden dam besedo predstavniku Vlade, sem dolžan pojasnilo, da je bila
                  seja sklicana v skladu s poslovniškimi določili Državnega zbora, da je šlo vabilo
                  za sejo odbora v svet včeraj popoldne, da ni bilo mogoče teh sestankov vnaprej
                  planirati tudi zaradi tega, ker smo šele včeraj dobili k sklepu o odloženem vetu
                  tudi obrazložitev tega sklepa. Želi predstavnik Vlade besedo? <stage xml:id="Izredna-40-1996-02-02.stage11">(Ne.)</stage>
                  Zahtevo je obravnaval Odbor za zdravstvo, delo, družino in socialno politiko kot
                  matično delovno telo in prosim poročevalca odbora, da predstavi mnenje.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Hvala lepa. Gospod predsednik, predsednik Vlade, dr. Drnovšek, gospod Kristan,
                  predsednik Državnega sveta, kolegice in kolegi! Odbor Državnega zbora Republike
                  Slovenije za zdravstvo, delo, družino in socialno politiko je na svoji 82. izredni
                  seji, danes, 2.2.1996, obravnaval zahtevo Državnega sveta Republike Slovenije, da
                  Državni zbor Republike Slovenije ponovno odloča o zakonu o spremembah in
                  dopolnitvah zakona o pokojninskem in invalidskem zavarovanju. Zahtevo Državnega
                  sveta je obrazložil sam predsednik dr. Ivan Kristan. Ker je že sam pojasnil, na
                  kaj je Državni svet opozoril, tega tukaj ne bi ponavljal. Predstavnik Vlade je pa
                  predvsem opozoril, da nesprejetje sprememb in dopolnitev zakona pomeni ponovno
                  povečanje prispevne stopnje, kar smo z zakonom pred nekaj dnevi znižali in da to
                  pomeni dodatno obremenitev gospodarstva in zadolžitev države za približno 15
                  milijard tolarjev.</p>
               <p>V razpravi so nekateri člani odbora poudarili, da so o posameznih dilemah in
                  opozorilih, ki jih izpostavlja Državni svet v svoji zahtevi, že razpravljali v
                  večjih obravnavah predloga zakona in tudi nazadnje pred tretjo obravnavo. Nekateri
                  člani odbora pa so menili, da so spremembe in dopolnitve zakona o pokojninskem in
                  invalidskem zavarovanju glede na gospodarske razmere nujne in da podpirajo
                  predlagane spremembe in dopolnitve zakona o pokojninskem in invalidskem
                  zavarovanju.</p>
               <p>Po živahni razpravi, da ne rečem tudi na trenutke polemični, je odbor glasoval o
                  predlogu mnenja, da bi ta Državni zbor ponovno glasoval o sprejetem zakonu in ga
                  potrdil. Tak predlog sklepa ni bil izglasovan, kajti zanj je glasovalo 8 članov
                  odbora, 9 članov pa je temu predlogu sklepa oziroma mnenja nasprotovalo.</p>
               <p>Torej mnenje Odbora Državnega zbora Republike Slovenije za zdravstvo, delo,
                  družino in socialno politiko je, da naj Državni zbor ne potrdi svojega zakona.
                  Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. S tem lahko preidemo na glasovanje. Ob tem vas želim opozoriti, da
                  mora pri ponovnem odločanju skladno z drugim odstavkom 91. člena Ustave Republike
                  Slovenije za sprejem navedenega zakona glasovati večina poslancev Državnega zbora.
                  To se pravi 46 ali več poslancev.</p>
               <p>Če je vprašanje, kako glasujemo? Glasujemo tako kot običajno. Vprašanje se bo
                  glasilo: Kdo je za sprejem zakona? Če bo za 46 ali več poslancev in poslank, bo
                  zakon sprejet, če bo manj, je pač veto uspel. Ugotovimo sklepčnost! <stage xml:id="Izredna-40-1996-02-02.stage12">(72
                     prisotnih.)</stage></p>
               <p>Kdo je za sprejem zakona? <stage xml:id="Izredna-40-1996-02-02.stage13">(52 poslancev.)</stage> Je kdo proti? <stage xml:id="Izredna-40-1996-02-02.stage14">(24
                     poslancev.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda ter 40. izredno sejo Državnega zbora. Za
                  sodelovanje se vam zahvaljujem. Hkrati pa vas želim opozoriti, da smo tik pred to
                  sejo dobili v mojo pisarno predlog za imenovanje treh novih ministrov in zato sem
                  v dogovoru z predsedniki matičnih delovnih teles, se pravi z gospodom Kociprom,
                  gospodom Tancigom in gospodom Mogetom predlagal in pa seveda v skladu z jutranjim
                  dogovorom na kolegiju, da se imenovanje ministrov opravi v sredo popoldne,
                  <q>"hearing"</q> pa v torek in sredo. Prosil bi vas, da počakate na ustrezna vabila v
                  pisarnah, če vas že ne čakajo. Hvala lepa in lep vikend.</p>
            </sp>
            <stage type="time">(Izredna seja je bila končana 2. februarja 1996 ob 13.42
               uri.)</stage>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Izredna-37-2010-12-23">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|348B4B7723E0353DC12579A600528479</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=348B4B7723E0353DC12579A600528479</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-37-2010-12-23.DZ" n="37">
               <name>Izredna</name>
               <date when="2010-12-23"/>
            </setting>
         </settingDesc>
         <particDesc>
            <listOrg>
               <org xml:id="Izredna-37-2010-12-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">37. izredna seja</stage>
            <stage type="chairman">Sejo je vodil podpredsednik Državnega zbora Miran Potrč.</stage>
            <stage type="time">Seja se je začela ob 11.40.</stage>


            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Začenjam 37. izredno sejo Državnega zbora, ki je sklicana na podlagi prvega odstavka
               58. člena ter drugega odstavka 60. člena Poslovnika Državnega zbora.</p>
               <p>Obveščen sem, da se današnje seje ne bo udeležil poslanec Milenko Ziherl po 12.
               uri.</p>
               <p>Na sejo sem vabil predstavnika Državnega sveta ter predstavnike Vlade, ki jih vse
               lepo pozdravljam.</p>
               <p>Prehajamo na <title>določitev dnevnega reda</title> 37. izredne seje Državnega zbora.
               Predlog dnevnega reda ste prejeli s sklicem seje 22. decembra 2010. Ugotavljam, da
               predlogov za širitev ali umik točk dnevnega reda nisem prejel.</p>
               <p>Prehajamo na glasovanje o dnevnem redu. Državnemu zboru predlagam, da za današnjo
               sejo določi dnevni red, kot smo ga prejeli s sklicem, to je ponovno odločanje o
               Zakonu o pokojninskem in invalidskem zavarovanju.</p>
               <p>Glasujemo. Glasovanje teče. Navzočih je 66 poslank in poslancev, za je glasovalo 65,
               proti nihče.</p>
               <p><stage xml:id="Izredna-37-2010-12-23.stage4">(Za je glasovalo 65.)</stage> <stage xml:id="Izredna-37-2010-12-23.stage5">(Proti nihče.)</stage></p>
               <p>Ugotavljam, da je dnevni red 37. izredne seje določen.</p>
               <p>Prehajamo na obravnavo <title>1. TOČKE DNEVNEGA REDA, TO JE PONOVNO ODLOČANJE O ZAKONU O POKOJNINSKEM IN INVALIDSKEM ZAVAROVANJU.</title>
               </p>
               <p>Državni svet je na 27. izredni seji 21. decembra 2010 zahteval, da Državni zbor na
               podlagi tretje alineje prvega odstavka 97. člena Ustave Republike Slovenije pred
               razglasitvijo ponovno odloča o Zakonu o pokojninskem in invalidskem zavarovanju.</p>
               <p>Za obrazložitev zahteve Državnega sveta dajem besedo predstavniku Državnega sveta,
               mag. Dušanu Semoliču.</p>
               <p>Izvolite.</p>
            </sp>
            <sp who="SDZ5:SemoličDušan">

               <speaker>MAG. DUŠAN SEMOLIČ:</speaker>

               <p>Spoštovane poslanke in poslanci, dober dan želim!</p>
               <p>V imenu Državnega sveta samo besedo ali dve, ker gradivo ste vendarle prejeli Kaj je
               tisto, kar nas je vodilo, da vam damo ta zakon v ponoven razmislek? Izpostavljam 2
               zadevi.</p>
               <p>Menimo, da je ta zakon kršil neko pomembno načelo, na katerem sloni pokojninski
               sistem, to je načelo pravičnosti. Načelo pravičnosti pravi, da v zakonu morajo biti
               postavljeni pogoji za pridobitev pravic do polne pokojnine večini ljudem. Žal ta
               zakon s tem, ko za 3 leta podaljšuje pogoje, da pridobiš pravico do polne pokojnine,
               bo zagotovo prizadel veliko večino delavk in delavcev, ki tega pogoja zaradi
               zdravstvenih razlogov in zaradi položaja na trgu dela ne bodo izpolnili. Ne
               spreglejte in ne preslišite opozorila delodajalcev, takšnih delovnih mest, zlasti v
               industriji in v gospodarstvu, preprosto ni in da jih tudi v prihodnje ne bo. Treba se
               je zavedati, da ko se bi za 3 leta podaljšali pogoji za pridobitev polne pokojnine,
               starostne pokojnine, se bo zgodilo – kaj? Več starejših bo brezposelnih, več bo
               bolnišk in več invalidskih upokojitev. Tudi to bo obremenilo javne finance.</p>
               <p>Treba se je zavedati, da je Slovenija po intenzivnosti dela 1. v Evropi, po
               ekstenzivnosti smo 11., po nadurah, tudi neplačanih, smo 1. v Evropi. To pušča
               posledice na zdravju ljudi. Spregledati to, je napaka. Kje pa so rezerve? Niso v tem,
               da starejše ljudi preganjaš naprej in jim groziš z malusi in s podaljševanjem delovne
               dobe od 18 na 27 let, kar dokazljivo pelje do nizkih, mizernih pokojnin. Mi se ne
               bojimo izračunov za polne pokojnine za tiste, ki bodo delali do 65. leta ali bodo
               imeli 43 let pokojninske dobe. Ni se za bati, mogoče bodo dobili isto pokojnino,
               nekateri pa mogoče celo nekoliko večjo. Mi se bojimo za večino delavk in delavcev, ki
               tega pogoja ne bodo izpolnili in imamo izračune z imeni in priimki, ki dokazujejo, da
               bodo te pokojnine mizerne. To spregledati in ne videti, je zagotovo napaka.</p>
               <p>Kje je bistvo problema, ki ga vidimo? Rešitev, da pomagamo pokojninski blagajni, ne
               na koncu, ampak na začetku. Mladi, ki jih je ogromno, končajo šolanje, radi bi
               delali, pa delajo na prekernih, negotovih delih. Slovenija je rekorderka pri mladih
               na prekernih delih, 80 % mladih dela ali za nedoločen čas ali od danes do jutri. Njim
               je treba dati kvalitetna delovna mesta, dobre plače, da bi lahko plačevali prispevke
               in podobno je tudi pri brezposelnih. Tukaj je bistvo problema. Brez tega ni reforme,
               ki bi uspela. Tukaj je težišče nekega zakonodajnega dela, kar mislim, da bi bilo
               pravilno.</p>
               <p>Še nekaj okoli financ. Slovenija je edina država v Evropi, kjer delodajalci od leta
               1996 plačujejo nižji prispevek v pokojninsko blagajno. Konvencija ILO pravi, da je to
               pomemben standard in se ga držijo vse države, relativni znesek mora biti enak pri
               delodajalcih in pri delavcih. Še v Združenih državah Amerike plačujejo eni in drugi
               natanko isti znesek – 6,2 %. V Sloveniji od 1996 naprej pa delodajalci občutno manj,
               in to je razlog, ki bremeni proračun. Do leta 1996 je bila ta blagajna likvidna, celo
               iz te blagajne se je proračunu posojalo denar, pa je bilo 135 tisoč brezposelnih. Na
               začetku so problemi in ta zakon tega ne rešuje, žal, da sklenem. Ni dilema ali si za
               reformo ali proti reformi. Mi smo proti takšni reform, ki se nam ponuja in zaradi
               tega poziv Državnega sveta, da ponovno razmislite in odločate tako, kot se boste
               odločili. Hvala lepa.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Zahtevo Državnega sveta je obravnaval Odbor za delo, družino, socialne zadeve in
               invalide kot matično delovno telo.</p>
               <p>Za predstavitev poročila odbora dajem besedo predsednici dr. Andreji Črnak Meglič.</p>
               <p>Izvolite.</p>
            </sp>
            <sp who="SDZ5:ČrnakMegličAndreja">

               <speaker>DR. ANDREJA ČRNAK MEGLIČ:</speaker>

               <p>Spoštovani gospod podpredsednik, minister, kolegice in kolegi!</p>
               <p>Odbor za delo, družino, socialne zadeve in invalide je na 22. izredni seji, dne 22.
               12. obravnaval zahtevo Državnega sveta, da Državni zbor ponovno odloča o Zakonu o
               pokojninskem in invalidskem zavarovanju, ki ga je Državnemu zboru predložila Vlada in
               ga je sprejel na svoji 23. seji, 14. 12. 2010. Seji odbora so prisostvovali državni
               svetnik, mag. Dušan Semolič, minister za delo, družino in socialne zadeve, dr. Ivan
               Svetlik s sodelavci ter predstavnik Zakonodajno-pravne službe, dr. Samo Divjak.
               Predstavnik Državnega sveta je v uvodni obrazložitvi podrobneje predstavil razloge za
               zahtevo po ponovnem odločanju o zakonu.</p>
               <p>Odboru je bilo posredovano mnenje Zakonodajno-pravne službe, ki je poudarila, da so
               razlogi za sprejem zahteve o ponovnem odločanju vsebinske in ne pravne narave, zato
               se Zakonodajno-pravna služba glede na svoje poslovniško določene naloge do njega ne
               more opredeliti. Odboru je bilo posredovano tudi mnenje Ministrstva za delo, družino
               in socialne zadeve, v katerem je minister podrobneje predstavil posamezne razloge,
               zaradi katerih zavračajo navedbe Državnega sveta. Menijo, da razlogi v obrazložitvi
               zahteve Državnega sveta za ponovno odločanje o zakonu niso utemeljeni.</p>
               <p>V krajši razpravi so članice in člani odbora poudarili, da pokojninsko reformo
               podpirajo, saj je nujna. Tisto, kar ob vseh pomislekih in tudi tehtnih pripombah
               prevlada, je generacijsko oziroma demografsko razmerje v Sloveniji. Če sistem gradimo
               na medgeneracijski solidarnosti, je treba gledati tudi na mlajšo generacijo.
               Medgeneracijska solidarnost kot temeljni element pokojninskega zavarovanja tako
               zahteva pravičnost do vseh generacij ter odgovornost vseh deležnikov sistema, zato je
               nujno ukrepati že zdaj, saj se moramo zavedati, da bodo predvsem mladi nosili breme
               plačevanja pokojnin. Poudarjeno je bilo tudi, da po vseh razpravah in zahtevah za to
               pokojninsko reformo stojijo in jo bodo podpirali še naprej.</p>
               <p>Po opravljeni razpravi je odbor glasoval z 8 glasovi za in nobenim glasom proti o
               naslednjem mnenju: Zakon o pokojninskem in invalidskem zavarovanju je ustrezen. Odbor
               je predlagano mnenje sprejel z zahtevano večino. Hvala lepa.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Za obrazložitev mnenja Vlade dajem besedo ministru za delo, družino in socialne
               zadeve, dr. Ivanu Svetliku.</p>
               <p>Izvolite.</p>
            </sp>
            <sp who="SDZ5:SvetlikIvan">

               <speaker>DR. IVAN SVETLIK:</speaker>

               <p>Spoštovani gospod podpredsednik, spoštovane poslanke in poslanci!</p>
               <p>Glavni argument, ki ga Državni svet navaja proti zakonu, je, da ne bo zagotavljal
               uresničitve 2 temeljnih ciljev, to je stabilnosti pokojninske blagajne in zaustavitve
               padanja pokojnin. Vendar je na podlagi študij in analiz, ki so bile narejene na
               osnovi vseh parametrov tega zakona, kakor je bil v končni verziji sprejet, dokazano,
               da se bo trend stalnega padanja pokojnin glede na plače lahko zaustavil, da bodo
               pokojnine odmerjene višje od 7,5 do 19 %, kot bi bile po obstoječem zakonu in zaradi
               črtanja 151. člena bo tudi usklajevanje obstoječih pokojnin ugodnejše, kot je zdaj.
               To bo izboljšalo socialni položaj upokojencev. Dokazano je tudi, da bo pokojninska
               blagajna vzdržnejša oziroma trdnejša in bo zagotavljala nemoteno izplačevanje
               pokojnin prihodnjih 10 do 15 let. S tem bo pripomogla h konsolidaciji proračuna, ki
               trenutno prispeva v pokojninsko blagajno 30 % potrebnih sredstev. Izognili pa se bomo
               tudi nevarnosti nadaljnjega zadolževanja, obremenitvi mlajših generacij z dolgovi ter
               krčenju drugih socialnih pravic.</p>
               <p>Modernizacija pokojninskega sistema je doslej največji reformni projekt te vlade.
               Pomeni proaktiven odziv države in družbe na nezadržne spremembe v starostni sestavi
               prebivalstva, ki bodo terjale nadaljnje prilagajanje tudi v prihodnjih desetletjih.
               Uspešna uveljavitev novega Zakona o pokojninskem in invalidskem zavarovanju bo odprla
               vrata tudi drugim nujnim prilagoditvam na področjih javne uprave, trga dela,
               zdravstva in podobno in bo pripomogla k hitrejšemu izhodu iz krize ter pospešenemu
               gospodarskemu in tehnološkemu razvoju. Zavrnitev tega zakona pa bi samo zaostrila in
               odložila reševanje vprašanj pokojninskega sistema, kar bi v prihodnje terjalo
               podobne, a za ljudi manj prijazne ukrepe. Hkrati bi zavirala tudi druge nujne
               reforme, zaostrila vprašanje javnega dolga in javnih financ ter resno oslabila
               razvojne možnosti Slovenije. Slovenija bi storila nevaren korak v smeri gospodarsko
               in finančno najbolj ogroženih držav v Evropski uniji.</p>
               <p>Ob tem bi rad dodal, da obžalujemo, da socialni partnerji, posebej sindikati, niso
               spoznali nujnosti modernizacije pokojninskega sistema in da jih v to nismo prepričali
               ne z izračuni, ne s pogajanji. Interes po zgodnejšem upokojevanju je postavljen pred
               interesom po večjih pokojninah in večji socialni varnosti sedanjih in bodočih
               upokojencev. K razvojnim prizadevanjem ne želijo prispevati z vidnejšim
               podaljševanjem delovne aktivnosti zaposlenih, takim, ki bi sledili podaljševanju
               življenjske dobe in dobi prejemanja pokojnin. Alternativne rešitve, ki jih
               predlagajo, so sicer dobrodošle in Vlada jih sprejema in tudi vgrajuje v zakonske
               rešitve, vendar na žalost ne dajejo zadostnih rezultatov. Zato predlagam, da ponovno
               potrdite že potrjeni zakon. Hvala lepa.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa gospod minister.</p>
               <p>Besedo dajem predstavnikom poslanskih skupin. V imenu Socialnih demokratov bo prva
               govorila dr. Andreja Meglič Črnak.</p>
            </sp>
            <sp who="SDZ5:ČrnakMegličAndreja">

               <speaker>DR. ANDREJA MEGLIČ ČRNAK:</speaker>

               <p>Ponovno pozdravljeni!</p>
               <p>Kot vidim, predstavnika Državnega sveta ni več med nami, da bi poslušal mnenja
               predstavnikov poslanskih skupin. Danes že 4. razpravljamo o Predlogu zakona o
               pokojninskem in invalidskem zavarovanju. O poteku dosedanje razprave smo soočili tako
               strokovne kot tudi politične argumente ter izpostavljali glavne dileme, ki jih
               prinaša sprejem zakona. Sprememba pokojninske zakonodaje je ena temeljnih strukturnih
               reform te vlade, zato je razumljivo, da poraja nekatere ključne dileme in odprta
               vprašanja. Praktično se vsi v temelju strinjamo, da je pokojninsko reformo treba
               sprejeti zaradi demografskih, socialnih in finančnih dejstev. Zato je težko razumeti
               stališče Državnega sveta, ki v obrazložitvi zahteve za ponovno odločanje navaja, da
               gre pri tem zgolj za poskus reševanja javnih financ na račun velike večine
               zaposlenih, ki ne bodo mogli izpolniti pogojev za pridobitev pokojnin brez malusov.
               Česar predlagatelji veta v razpravi niso izpostavljali, je dejstvo, da bodo vsi
               ukrepi, ki zaostrujejo pogoje o upokojitvi uvedeni postopno, da bo prehodno obdobje
               trajalo naslednjih 10 do 15 let, to pa je dolgo obdobje in v tem času se lahko še
               marsikaj uredi. Ključno pa je, da je bila reforma pripravljena tako, da zasleduje
               interese vseh generacij in teži k temu, da se breme med generacijami porazdeli
               enakomerno.</p>
               <p>V obrazložitvi zahteve za ponovno odločanje Državni svet tudi opozarja, da je bil
               zakon, ki obravnava sistem pokojninskega in invalidskega zavarovanja, sprejet brez
               potrebnega konsenza med socialnimi partnerji o nekaterih bistvenih rešitvah, kar se
               po prejšnjih spremembah zakonodaje iz tega področja še ni zgodilo. Ob tem znova
               poudarjam, da smo se Socialni demokrati vseskozi zavedali, da sprememb pokojninskega
               sistema ni mogoče speljati brez čim širšega konsenza. Zato smo se v teku dolge javne
               razprave predloga zakona usmerili v iskanje kompromisov, ki bi bili sprejemljivi za
               večino. V poteku obravnave zakona smo predlog zakona dopolnili s kar tretjino
               predlogov, ki so bili izoblikovani na podlagi iskanja tega konsenza. Sprašujem se,
               kaj bi še morali storiti, zato da bi dosegli kompromis in ob tem ne ogrozili
               doseganja temeljnih ciljev pokojninske reforme.</p>
               <p>Ko smo izbirali strategijo izvajanja pokojninske reforme, smo imeli pred seboj 3
               nepretirano prijetne poti. Odločili smo se za 3. pot, in to je po našem mnenju
               najbolj realistično podaljševanje pokojninskega obdobja za pridobitev pravice do
               starostne pokojnine. To je zgled, ki ga vidimo tudi pri drugih državah. Zakaj smo se
               odločili za to? Ključni razlog za nujnost pokojninske reforme je staranje
               prebivalstva, ki za Slovenijo predstavlja enega največjih ekonomskih in socialnih
               izzivov prihodnosti. V Sloveniji imamo 1,6 do 1,7 zaposlenega na upokojenca. Evropa
               ima 3 do 4 zaposlene na upokojenca, pa je zaskrbljena, kaj se bo dogajalo s
               pokojninskim sistemom in dela resne reforme, je zapisal dr. Janez Malačič, eden
               vodilnih demografov v Sloveniji.</p>
               <p>Mi bi morali biti zaskrbljeni že precej nazaj, takrat ko se je v 90. letih kupoval
               socialni mir s prezgodnim upokojevanjem. Z novo pokojninsko reformo se bo starostna
               meja za upokojitev dvignila, zaradi česar se bo razmerjem med upokojenci in delovno
               aktivno populacijo stabiliziralo in prispevalo k vzdržnosti pokojninskega
               zavarovanja. Če le tega ne bomo nemudoma prilagodili neugodnim demografskim razmeram,
               tvegamo, da prihodnje generacije pokojnin mogoče sploh ne bodo imele oziroma bodo
               tako nizke, da prihodnjim generacijam ne bodo zagotavljale osnovne socialne varnosti.
               To pa ruši načela medgeneracijske solidarnosti, ki je temelj našega pokojninskega
               sistema. Pokojninska reforme je neizogibna in sprašujem se, kdo bo na koncu sprejel
               odgovornost za to, če je ne bomo sprejeli. Ne bi smeli dopustiti, da se spremembe na
               pokojninskem področju prelagajo v prihodnost, s tem se bo ogrožalo preživetje
               sistema, zopet strokovnjak dr. Malačič. To so dejstva in ne navadna demagogija.</p>
               <p>Na koncu naj zaključim. Socialni demokrati smo se vedno zavzemali za krepitev
               socialne države in pokojninski sistem je eden izmed temeljev te države. Odgovornost
               za njeno ponovno potrditev ali zavrnitev nosimo poslanci. Ljudstvo nam je z našo
               izvolitvijo v najvišje predstavniško telo zaupalo, da bomo zastopali njihove najvišje
               interese. Kot je zapisal meni tako ljubi pesnik Simon Gregorčič: <q>"Dolžan ni samo kar
               veleva mu stan, kar more, to mož je storiti dolžan."</q> Na podlagi številnih prebranih
               dokumentov, več kot 50 ur razprav in soočanja argumentov se Socialni demokrati s
               polno odgovornostjo odločamo za ponovno potrditev pokojninske reforme. Hvala lepa.
           </p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Slovenske demokratske stranke bo predstavil gospod France
               Cukjati.</p>
            </sp>
            <sp who="SDZ5:CukjatiFrance">

               <speaker>FRANCE CUKJATI:</speaker>

               <p>Hvala za besedo. Kolegice in kolegi!</p>
               <p>Državni svet nam je z vetom dal še eno možnost, da ponovno premislimo o zakonu.
               Slovenska demokratska stranka se pridružuje argumentom, ki jih je Državni svet
               navedel kot razlog za veto.</p>
               <p>Mi imamo v glavnem še vedno 2 osnovna pomisleka. Prvi je ta, da tako pomemben zakon
               bi vendarle moral spoštovati zahteve socialnega dialoga in upoštevati tudi druge
               akterje, ne samo tiste, ki sedijo tukaj v Državnem zboru. Drugo pa je naš velik
               pomislek, da zakon selektivno, napačno, krivično obravnava določene kategorije
               zavarovancev. Ponovno naj navedem samo 2 primera. Prvi primer so tisti zavarovanci,
               ki so na podlagi dosedanjega zakona bili prepričani, da bodo lahko naslednje leto
               uveljavljali 10 mesecev na leto za študij, za 5-letni študij je to 4 leta. S
               podaljševanjem delovne dobe so prikrajšani tisti, ki lahko vstopijo v delovno
               razmerje mnogo kasneje zaradi študija, kot tisti, ki po srednji šoli lahko to
               storijo. V naslednjem letu bodo tisti, ki naj bi se po starem zakonu že lahko
               upokojili, naenkrat okrnjeni za pravico 4 let za 5-letni študij in ob enem bodo
               morali delati 4 leta dlje, kot so planinarili in se verjetno že tudi pripravili na
               upokojitev. V teh 4 letih se bo tudi zahteva delovne dobe podaljšala po novem zakonu
               za 2 leti, to se pravi, da bodo morali 6 let nenadoma delati več, kot so računali,
               ker so verjeli v zakon, pravno državo in ustavno pravico do varovanja pričakovanih
               pravic. Kaj to pomeni za mlade diplomante, ki 6 let ne bodo imeli nobenega
               sproščenega delovnega mesta? Za zaposlitev je to druga stvar, ki pa jo seveda
               minister za delo ni razrešil.</p>
               <p>Druga kategorija, na katero bi želel v teh minutah opozoriti, je delo v težkih
               delovnih pogojih. Delavci, ki so na račun težkih delovnih pogojev imeli pravico do
               priznavanja bonitet oziroma benificirane dobe, bodo lahko to pravico uporabili samo,
               če se je na njihovem računu nabralo dovolj sredstev in če jih je delodajalec
               vplačeval. Za ta sredstva pa dobro vemo, da jih ni in da teh pravic seveda ne bodo
               mogli izkoristiti. To je tudi drugo vprašanje, ki ga bo moralo razrešiti Ustavno
               sodišče. Med tem, ko smo čakali na odločitev Državnega sveta, smo dobili tudi
               revizijsko poročilo Računskega sodišča o učinkovitosti postopkov za upokojitev pred 2
               dnevoma, kjer Računsko sodišče ugotavlja, citiram: <q>"Nepravilnosti in pomanjkljivosti
               Zavoda za pokojninsko zavarovanje se v pomembnem delu, kar znaša 7,6 % preverjenih
               pokojninskih spisov, večinoma nanašajo na pomanjkljive podatke o plačah
               zavarovancev."</q> Ugotavlja, da ni nobenih zagotovil oziroma nobene garancije, da se ne
               izplačujejo pokojnine mrtvim dušam in da mnogi upokojenci ne dobivajo pravilnih
               izračunov pokojnin. To pa je ta problem, ki smo ga hoteli razrešiti z informativnim
               osebnim računom zavarovanca, kjer bi imel vsak zavarovanec neposreden vpogled v svoj
               račun oziroma kadarkoli bi želel, bi lahko videl, ali delodajalec plačuje prispevke,
               koliko ima delovne dobe in kakšno pokojnino bi lahko pričakoval, če bi se upokojil ob
               prvi priložnosti ali kasneje. Tudi zaradi tega mi ne moramo podpreti tega zakona, ker
               je resnično poln ustavnih lukenj.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Zares bo predstavil gospod Vito Rožej.</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p>Hvala lepa za besedo. Spoštovani podpredsednik, spoštovani minister, kolegice in
               kolegi!</p>
               <p>V Poslanski skupini Zares – Nova politika z obžalovanjem spremljamo vse razprave in
               procese, ki so se odvijali ob sprejemanju Zakona o pokojninskem in invalidskem
               zavarovanju. Čudi nas, da Državni svet kot del zakonodajne oblasti, kot se tudi sam
               klasificira, ne vidi pomembnosti in potrebnosti sprejema tega zakona. Še več, ob
               prebiranju te vsebine in zahteve, da Državni zbor ponovno odloči o tem zakonu, se
               zdi, da gre za popolno zavajanje in populizem, ki z dejansko vsebino zakona nima
               veliko skupnih točk.</p>
               <p>Preteklo nekonstruktivno delovanje določenih sindikatov je po naši oceni lahko
               nevarno, saj brez pravih argumentov razdvaja to družbo, ki danes še temelji na
               medgeneracijski solidarnosti. Ko Državni svet govori o družbeno pravičnejši
               porazdelitvi bremen, bi se bilo ob tem dobro spomniti na že sprejete zakone v tem
               mandatu, ki to porazdeljevanje bremen ohranjajo. Če kdo, potem ravno mi, nekoliko
               mlajši in že zaposleni, lahko izražamo določene dvome ravno zaradi neodgovornega
               preteklega ravnanja, tako politike kot socialnih partnerjev, med katere, in to že več
               desetletij, sodi tudi današnji poročevalec Državnega sveta. Slednjega bi bilo dobro
               spomniti, da so časi industrijske revolucije in manufaktur že davno mimo. V stoletjih
               se meri ta razdalja. Tudi sindikati in drugi socialni partnerji bi morda lahko
               naredili v času kakšen korak naprej in se prilagodili obstoječim razmeram. Obenem je
               seveda treba apelirati tudi na delodajalce, na njihovo etiko in moralo, ki se ne sme
               vedno podrejati zgolj interesu kapitala in pridobivanju dobička. Treba je pošteno
               priznati, da je temu bilo doslej tako, upamo, da bo po tej krizi kaj drugače. Vendar
               to ni predmet zakonodaje, o kateri govorimo danes in tudi predlagatelj zahteve to
               prav dobro ve.</p>
               <p>Državni svet v svoji zahtevi po ponovnem odločanju v isti sapi omenja, da zgolj
               povečevanje pokojninske dobe na 41 oziroma 43 let ter povečevanje starosti na 65 let
               za pokojnino brez malusov vsekakor ne bo zagotovilo dolgoročne vzdržnosti sistema. Ob
               tem prav tako dobro ve, vsaj moral bi, da omenjena pokojninskega doba nima prav
               veliko skupnega s 65 leti starosti, saj govorimo o dveh različnih stvareh. V prvi
               vrsti o tistih, ki so začeli delati mladi in se bodo upokojevali prej, če bodo
               izpolnili minimalne upokojitvene pogoje, to je 43 oziroma 41 let pokojninske dobe, za
               vse druge pa tako kot velja že danes po zakonu, ki je bil sprejet s soglasjem vseh
               socialnih partnerjev, bo minimalna upokojitvena starost 65. let.</p>
               <p>Ko nadalje Državni svet omenja intenzivnost in ekstenzivnost dela, zaradi katerega
               je velika večina zaposlenih žrtev kostno-mišičnih poškodb in bolezni, verjetno
               predlagatelji tudi vedo, da je zagotavljanje minimalnih standardov delovnega okolja
               in dela področje druge zakonodaje, ni pa predmet Zakona o pokojninskem in invalidskem
               zavarovanju. Tudi ob omembi izračunavanja pokojninske osnove, ki se sedanjih 18 let
               podaljšuje na 30 let minus 3, ki naj bi posledično zniževala višino pokojnine,
               predstavniki Državnega sveta ne povedo, da se bo obdobje za izračun višine pokojnine
               podaljševalo postopoma, skratka vsako leto za leto dlje. Priročno pozabi omenit, da
               odmerni odstotek znaša 80 % v novem zakonu, po obstoječem zakonu pa naj bi naslednje
               leto znašal 79,5 % in se zniževal do 72 %. Tukaj lahko govorimo o popolnem zavajanju
               slovenskih delavk in delavcev s strani njihovih domnevnih predstavnikov.</p>
               <p>Ko Državni svet govori o velikem številu mladih, ki so končali šolanje, bi se želeli
               zaposliti in so zaposleni na negotovih delovnih mestih, kjer se ne plačuje prispevkov
               za pokojninsko in zdravstveno zavarovanje in podobno, bi bilo treba reči, da je ravno
               ta zakon tisti, ki onemogoča neplačevanje prispevkov, stimulira zaposlovanje mladih
               in konec koncev uvaja tudi vodilo, da vsako delo šteje. Seveda bi na tem mestu lahko
               razpravljali o trgu dela, pomanjkljivostih v praksi, težavah pri zaposlovanju,
               odpiranju novih delovnih mest, prestrukturiranju in še čem, ampak to ni predmet
               Zakona o pokojninskem in invalidskem zavarovanju. Socialni partnerji bi lahko že v
               preteklosti marsikaj storili na tem področju, pa niso. Kar se mladih tiče, to
               razumem, saj med njihovimi člani pravzaprav ni nikogar, ki bi bil mlajši od 25 let.
               Tudi s tega stališča je neodgovornost s strani Državnega sveta, sindikatov in
               nekaterih opozicijskih poslanskih skupin, da z demagogijo in všečnimi floskulami
               negirajo potrebo po sprejemu in uveljavitvi zakona, ki je pred nami. Dobro bi bilo,
               da bi, ne glede na pripadnost generaciji ali politični opciji, zmogli dosti poguma in
               odgovornosti, da vsebino zakona ponovno potrdimo. Ker samo z njim še naprej
               zagotavljamo medgeneracijsko solidarnost, s poudarkom na starosti teh, ki so stari
               zdaj in nas, ki še bomo.</p>
               <p>V Poslanski skupini Zares – nova politika, bomo zakon seveda ponovno podprli. Gre za
               eno od reform, za katero se je koalicija zavezala, ne zato, ker je všečna, ampak
               zato, ker je nujna. Zavedamo pa se, da bodo v prihodnje potrebni tudi novi koraki k
               novi družbeni pogodbi. Hvala.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Slovenske ljudske stranke bo predstavil gospod Jakob
               Presečnik.</p>
            </sp>
            <sp who="SDZ5:PresečnikJakob">

               <speaker>JAKOB PRESEČNIK:</speaker>

               <p>Hvala lepa gospod podpredsednik. Spoštovani gospod minister, spoštovane kolegice in
               kolegi!</p>
               <p>V zadnjem mesecu iztekajočega se leta smo v Državnem zboru potrdili nov Zakon o
               invalidskem in pokojninskem zavarovanju, ki naj bi prinesel vsaj zasilno rešitev
               vedno bolj nevzdržne pokojninske blagajne. Poslanci Slovenske ljudske stranke smo
               glasovali za ta zakon in ga s tem pomagali sprejeti, čeprav smo vedeli kakšne
               reakcije posameznih državljank in državljanov lahko pričakujemo. A odločili smo se,
               da bomo postavili odgovorno in državi koristno ravnanje pred trenutno všečno držo
               izključno zato, da bi ljudem lahko dolgoročno zagotovili to, kar si želijo in imajo
               pravico imeti – pokojnine. Sedanja pokojninska zakonodaja nam ne daje več nikakršnega
               zagotovila, da bo pokojninski sistem vzdržen in da nam bo zagotavljal nemoteno
               prejemanje pokojnin.</p>
               <p>V Slovenski ljudski stranki nismo svojih glasov dali zato, da bi se prikupili Vladi
               ali jo celo rešili iz zagate, ampak zato, ker smo se resno lotili pokojninske
               reforme, preučili zakon, predlagali spremembe in popravke, od katerih jih je bilo
               zelo veliko tudi sprejetih in ker vemo, kaj bi se dalo v sami reformi še popraviti in
               se tudi zavezujemo, da bomo to tudi storili takoj, ko bomo spet imeli to priložnost.</p>
               <p>V Poslanski skupini Slovenske ljudske stranke smo dosegli, da po novem zakonu
               trenutnim prejemnikom državne pokojnine ta pravica ni odvzeta. Vsem novim
               upravičencem pa se podeljuje po Zakonu o socialnih prejemkih. Med prejemniki državne
               pokojnine so med drugimi tudi kmečke, obrtniške in druge žene ter gospodinje, ki jim
               v prejšnjem sistemu ni bilo omogočeno vplačevati v pokojninsko blagajno, na stara
               leta pa bi tako ostale brez kakršnegakoli dohodka. To jim zdaj zagotavlja državna
               pokojnina. Poleg državne pokojnine so v sprejetem zakonu na našo zahtevo in predlog
               spet vključene tudi olajšave za starše, predvsem materam za vse otroke, pri moških
               znižanje starosti za ves čas služenja vojaškega roka, čeprav smo v Poslanski skupini
               SLS sicer zahtevali priznanje pokojninske dobe. Priznava se pokojninska doba
               delavcem, katerim podjetja niso plačevala prispevkov, omogočen je elektronski vpogled
               v podatke v ZPIZ. Sprejeto je bilo naše dopolnilo za znižanje upravljavske provizije
               iz 1,5 na 1 % in tudi nekateri drugi potrebni ukrepi. Pokazalo se bo, da pokojninska
               reforma, tako kot vsaka druga, prinaša tudi nekaj bolečih učinkov, ki bodo do
               nekaterih tudi krivični in za katere se v Slovenski ljudski stranki že danes
               zavezujemo, da jih bomo po vseh svojih močeh poskušali v prihodnje čimprej tudi
               popraviti.</p>
               <p>V Poslanski skupini SLS pa, kljub temu da smo pokojninsko reformo podprli, od
               trenutne slovenske vlade pričakujemo, da se resno loti pomoči gospodarstvu. To vedno
               poudarjamo tudi ob vseh drugih priložnostih, tudi s posameznimi predlogi. Res je, da
               živimo v težkih časih, vendar niso kaj dosti drugačni od tistih, ki so bili leta
               1990. Takrat smo se morali odločiti, ali za relativno udobno življenje brez sprememb,
               ki pa dolgoročno ne prinaša ničesar dobrega, ali pa za drastične, kratkoročno tudi
               neprijetne spremembe. Odločili smo se za Slovenijo. Tudi tokrat smo se odločili za
               slednje in prepričani smo, da imamo prav.</p>
               <p>V Poslanski skupini Slovenske ljudske stranke bomo ponovno glasovanju o Zakonu o
               pokojninskem in invalidskem zavarovanju podprli. Hvala lepa.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine DeSUS bo predstavil gospod Franc Jurša.</p>
               <p>Izvolite.</p>
            </sp>
            <sp who="SDZ5:JuršaFranc">

               <speaker>FRANC JURŠA:</speaker>

               <p>Hvala lepa za besedo, gospod podpredsednik. Lep pozdrav ministrom, kolegice in
               kolegi!</p>
               <p>V Poslanski skupini DeSUS Zakona o pokojninskem in invalidskem zavarovanju tudi
               tokrat ne bomo podprli. Kljub temu pa je treba povedati, da se strinjamo, da se
               reformi oziroma spremembi pokojninske zakonodaje ni moč izogniti. Ampak ne za tako
               visoko ceno, ki kaže, da jo bodo plačali upokojenci in določene delovno aktivne
               skupine ter tisti, ki dela nimajo oziroma ga ne bodo imeli. Zavedajoč se tega smo kot
               Poslanska skupina tekom obravnav zakona po našem mnenju konstruktivno sodelovali in
               poskušali nekoliko prispevati k temu, da bi bila reforma sprejemljiva za vse, tako za
               tiste, ki delajo, kakor tudi za tiste, ki že uživajo plodove svojega dela. Žal volja
               in podpora tega državnega zbora kakor tudi Vlade in ministrstva nista bili dovolj
               močni, da bi se sprejele rešitve, ki bi bile pravične do upokojencev in še
               sprejemljive tudi za proračun.</p>
               <p>V Poslanski skupini DeSUS menimo, da reforma o delu, ki se nanaša na višino
               pokojnin, dejansko pomeni znižanje pokojnin. Znižanje pokojnin v razmerju do plače je
               že ob formuli 70 : 30 neizogibno. Dodatno bodo upokojenci prikrajšani do leta 2015,
               ker bo dotlej veljalo usklajevanje s plačami zgolj v razmerju 60 % glede na rast
               plač. Situacija upokojencev pa bo jasno še slabša zaradi zamrznitve usklajevanja
               pokojnin, ki se vrstijo že 2. leto zapored in rezi so čedalje ostrejši. Ti rezi, pa
               čeprav je za nekoga to nekaj evrov mesečno, pa v letni vsoti niso tako zanemarljivi,
               saj se bodo trajno poznali. Upokojenci bodo trajno prizadeti, tudi če slučajno po
               letu 2012 ne bi bili več potrebni takšni ukrepi. Nova formula in zamrznitev pokojnin
               pomenita samo eno – raven dohodkov upokojencev se bo znižala, se pravi, da se slabi
               socialno ekonomski položaj upokojencev.</p>
               <p>Pokojnine prihodnjih generacij naj bi bile v prihodnosti boljše. Delno to drži, saj
               se nadomestitveno razmerje fiksira na 80 %. Odpravlja se načelo horizontalne
               izenačenosti. Po drugi strani pa bo znižanje pokojnin še vedno neizogibno zaradi
               podaljšanja delovne dobe za izračun pokojninske osnove. Precej dvomov pa vzbuja
               reforma tudi zato, ker rešitve, ki naj bi realizirale te cilje, ostajajo zamegljene.
               Obstaja dvom, da bodo, takšne kot so, dale zadovoljive, poštene in pravične
               rezultate.</p>
               <p>Reforma pokojninskega sistema bi morala sovpadati z ustreznimi reformami na področju
               trga dela in plačnega sistema. Če delovnih mest za mlade ne bo, kako bodo šele za
               starejše delavce? Če so plače mizerne, kaj se lahko pričakuje od pokojnin? Vprašanje
               je ali lahko zgolj z reformo pokojninskega sistema naredimo dovolj, da bodo ljudje
               lahko dostojno živeli od svoje zibelke do groba?</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Slovenske nacionalne stranke bo predstavil gospod Bogdan
               Barovič.</p>
               <p>Izvolite.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Hvala za besedo, gospod podpredsednik. Kolegice, kolegi, spoštovani minister!</p>
               <p>Slovenska nacionalna stranka svojega mnenja, svoje presoje in svoje odločitve ne bo
               spremenila. V Slovenski nacionalni stranki bomo ponovno glasovali proti predlaganemu
               zakonu – Zakonu o pokojninskem in invalidskem zavarovanju 2. Naš <q>"ne"</q> utemeljujemo. V
               mnenju ministrstva za delo in mnenju Vlade, ki sta identična, je zapisano, da mora
               država pri določanju parametrov pokojninskega sistema zasledovati 2 glavna cilja:
               finančno vzdržnost sistema in primernost pokojnin. V nadaljevanju Vlada in
               ministrstvo trdita, da je ZPIZ-1 zasledoval samo finančno vzdržnost sistema in naj bi
               ZPIZ-2 posvečal več pozornosti primernosti pokojnin. Če bi bilo temu tako, bi bil
               sprejet predlog DeSUS, da bi bilo razmerje vračunavanja 70 proti 30, pa ni.</p>
               <p>Še bolj, še bolj pa nas v Slovenski nacionalni stranki moti tisto, kar je zapisano v
               odstavkih, in sicer: zaradi manjšega števila aktivnih delavcev je nujno zagotoviti
               pokojnine večjemu številu neaktivnih, razmerje se bo porušilo in tako naprej. Resnica
               je čisto druga, manjše število ljudi s sodobno tehnologijo, ki jo Slovenija ima,
               naredi in ustvari večji prihodek kot pa veliko število ljudi s slabo tehnologijo. V
               tem ni problema. Problem je v tem, da ustvarjen prihodek ni bil pravično porazdeljen.
               Ni bil pravično porazdeljen! Če je tisoč ljudi ustvarilo 100 enot prej s starimi
               stroji, danes 100 ljudi ustvari tisoč enot, enako. Ampak, od prihodka si je 10 ljudi
               nabasalo 900 enot, 10 enot pa ostane revežem in pokojninski blagajni, ke je ena od 4
               državnih. Zato ker ni pravične porazdelitve prihodka, ne bomo spreminjali
               pokojninskega zakona in še slabše. Še slabše! Poslabšal naj bi se, če ne bomo tega
               zakona sprejeli, mednarodni položaj Slovenije, in to povzročilo krizo javnih financ.
               Ja seveda, malo jutri!</p>
               <p>Države evra imajo približno 86 do 90 % bruto družbenega produkta javnega dolga.
               Slovenija pa ima nekaj manj kot 50 %. Ne zasledim tiste države, ki ima javni dolg v
               višini 80 % in več. V nobeni državi nisem zasledil spremembe pokojninske reforme, v
               nobeni! Slovenija, ki pa ima 50 %, ki je pod 60 %, kar je po oceni fiskalnega sveta
               še sprejemljivo, bo pa zdaj na račun pokojninske reforme in na račun Slovenk in
               Slovencev šparala za tiste, ki imajo 80, 90 % javni dolg in fino uživajo. Plačo imajo
               tisoč 500 evrov, baš jih briga, protestirajo in potem fino vlečejo še tisoč 200,
               tisoč 300 evrov pokojnine naprej, Slovenci bomo pa to plačevali. Tudi slučajno ne.
               Vsaj v Slovenski nacionalni stranki ne bomo prišli do tega in temu je posvečena cela
               stran, kako bomo povzročali krizo javnim financam in naštevamo 60 % omejitev, 80 %.
               Kaj vse bo nastalo? Nič ne bo nastalo, čisto nič. Čez 1 leto bomo imeli zdravstveno
               reformo, ker bomo spet, zato da bomo imeli dobro boniteto pri najemanju kreditov,
               sprejemali in bomo spet za, spet bo nastradal narod in bo ostal brez česarkoli.
               Občinska blagajna kot 3., se že tako ali pa tako znižuje na račun nekih kreditov, ki
               jih dajemo tistim, ki imajo 80 in 90 % javni dolg. A na ta račun?</p>
               <p>V Slovenski nacionalni stranki iz navedenih razlogov nasprotujemo zakonu. Bili bi
               zanj, če bi bil ta zakon zares in samo zgolj dober za Slovence in pisan v dobro
               slovenskega naroda. Ta zakon je pisan za dobro polnitev blagajn tujih bank, ki so
               napačno poslovale v tujini, tam kjer imajo javni dolg 80 in več odstotkov. Tistim bo
               šel ta denar. Vzeli ga bomo pa Slovenkam in Slovencem in bodočim generacijam čez 40,
               50 let, da ne govorim o tistih ljudeh, ki ne bodo mogli s 65 let starosti početi vse
               tisto, kar počnejo danes z 58.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanskega kluba LDS bo predstavil gospod Anton Anderlič.</p>
            </sp>
            <sp who="SDZ5:AnderličAnton">

               <speaker>ANTON ANDERLIČ:</speaker>

               <p>Spoštovani!</p>
               <p>Poslanci Liberalne demokracije Slovenije bomo ponovno glasovali za zakon, saj
               argumenti, ki jih je navedel Državni svet, niso bili taki, da bi omajali potrebo po
               vzpostavitvi boljših razmer za pokojninsko blagajno in zagotovili stabilnost vsaj za
               10 do 15 let, kolikor sedaj pravi minister, da bo po tem zakonu to uspelo, čeprav so
               bile ambicije večje. Veseli nas, da je ostala v zakonu državna pokojnina, da smo
               naredili vsaj korak v smeri priznavanja pravice tistim, ki smo služili v
               Jugoslovanski armadi, da se to lahko upošteva kot olajšava. Res je, da samo na pol,
               da se lahko skrajša doba, v kateri bi kdo lahko šel v pokoj. Dejstvo je, da so bile
               storjene nekatere stvari, ki grejo v smer rahljanja, lajšanja nekaterih pogojev.
               Verjamemo tudi, da bo v prihodnje ob spremljanju vseh trendov tako demografskih kot
               tudi finančnih in tako naprej verjetno treba poseg še ponoviti. Tiste očitke, ki
               ostajajo in kompromis, ki ni bil možen z nekaterimi socialnimi skupinami, tako ne z
               delojemalci kot ne z delodajalci v celoti, bo mogoče opraviti tudi v prihodnjem
               obdobju. Dejstvo pa je, da kar je treba storiti, zdaj opravljamo in zato verjamemo,
               da tudi v nadaljevanju ne bo potreben referendum in da bo reforma začela veljati s 1.
               1. prihodnje leto. To seveda zdaj ni mogoče z napovedjo zbiranja podpisov, ampak
               tukaj se lahko tudi ustavimo, kajti ni več v naših rokah, da odločamo o tem kako in
               na kakšen način bo prišlo do uveljavitve tega zakona.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Preden dam besedo mag. Francu Žnidaršiču, naj vas opozorim, da razprava poslank in
               poslancev o vetu ni mogoča in da bomo takoj po predstavitvi stališča Poslanske
               skupine Nepovezanih poslancev prešli na odločanje.</p>
               <p>Gospod mag. Franc Žnidaršič, imate besedo.</p>
            </sp>
            <sp who="SDZ5:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Spoštovani gospod podpredsednik, spoštovani gospod minister, kolegice in kolegi!</p>
               <p>Poslanska skupina nepovezanih poslancev Solidarnost glede podpore temu zakonu ni
               dosegla soglasja. Razumemo, da je pokojninsko reformo treba sprejeti, žal pa obstaja
               verjetnost, da uveljavitve v naslednjih 2 letih ne bo, ker bo izveden zagroženi
               referendum, ob čemer je po mojem osebnem mnenju zelo malo možnosti, da bi referendum
               Ustavno sodišče prepovedalo. Kakšen bo rezultat referenduma je znano, saj je po
               javnomnenjskih raziskavah nad 60 % tistih, ki bodo zakonu nasprotovali. V danem
               primeru žal ne gre za to, ali je zakon vsebinsko slab ali dober. Hkrati je treba
               priznati, da je v času obravnave doživel pozitivne spremembe v korist tistih, ki jih
               zadeva, gre pa za dejstvo, da večina z njim ni zadovoljna. Predlagatelj več mesecev
               javnosti ni znal ali želel sporočiti, da Zveza društev upokojencev z rešitvami
               soglaša, zato je tudi za aktualne upokojence stvar postala vprašljiva in od tukaj
               javnomnenjska, večinska podpora zavrnitvi uveljavitve tega zakona.</p>
               <p>S strani Zveze društev upokojencev do svoje stranke ni bilo javno izraženih zahtev,
               da v njihovo korist te rešitve podpre. Predlagatelj ni znal prepričati sindikatov v
               koristnost potrebnih sprememb ali razgaliti njihovo destruktivno delovanje ter
               trhlost njihovih argumentov, pri katerih vztrajajo. Tudi Državni svet ni uporabil za
               nas prepričljivih argumentov. Sprememba je zato za tiste, ki naj bi jo plačevali, to
               se pravi za zaposlene, ostala prevelika in nesprejemljiva. Zato bo referendum, zato 4
               in pol milijone stroškov in bridki konec dobre zamisli. Da bi lahko pokojninska
               reforma zaživela vsaj z zamikom, je zato v tem trenutku po mojem ločenem mnenju
               bolje, da zakon pade in se v polovici leta pripravi nov, ki bi lahko bil uveljavljen
               še to leto. Zato sam te zgodbe ne morem podpreti, enako velja tudi še za enega
               kolega, tretji pa verjetno podpira to zadevo. Hvala.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin in prehajamo na odločanje o
               navedenem zakonu. V imenu Poslanske skupine? Ali želi kdo v imenu poslanske? Potem
               odpiram čas za prijavo za obrazložitev glasu v imenu poslanskih skupin. Izvolite. Jaz
               se opravičujem, še enkrat ponavljam – začetek prijave za obrazložitev glasu v imenu
               Poslanske skupine. Prijava teče.</p>
               <p>Besedo ima gospod Anton Urh v imenu Poslanke skupine DeSUS.</p>
               <p>Izvolite.</p>
            </sp>
            <sp who="SDZ5:UrhAnton">

               <speaker>ANTON URH:</speaker>

               <p>Hvala lepa za besedo.</p>
               <p>Poslanci DeSUS pokončno in z argumenti sporočamo Sloveniji, vam kolegice in kolegi,
               predvsem pa upokojenkam in upokojencem, da tega zakona ne bomo podprli. Vsi se
               zavedamo tega, da je pokojninska reforma nujna in potrebna, vendar ne takšna kot jo
               predvideva ta zakon. Zakaj ne bomo podprli tega zakona? Niti ena pripomba v celem
               letu usklajevanja med poslanci DeSUS in predlagatelja ni bila uslišana. Še več, ko
               smo se dogovorili za odstotek 70:30 usklajevanja pokojnin z rastjo plač in
               življenjskimi stroški, to je bilo dogovorjeno. Minister je sam to spustil nazaj na
               60:40, kar pomeni švicarsko formulo za usklajevanje pokojnin. Naj navedem tudi to, da
               razlika 10 % med 60 in 70 znese 120 milijonov evrov na letni ravni. Kar pomeni v 4
               letih skoraj 500 milijonov ali pa da upokojenci vrnejo kompleten grški dolg . Tega mi
               ne moremo podpreti. Najbolj reven sloj ljudi smo s tem naredili še bolj revne. Z vso
               odgovornostjo v Poslanski skupini DeSUS povemo slovenski javnosti in upokojencem, da
               tega zakona ne moremo podpreti. Hvala</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Mag. Radovan Žerjav bo obrazložil glas v imenu Poslanske skupine Slovenske ljudske
               stranke.</p>
               <p>Izvolite.</p>
            </sp>
            <sp who="SDZ5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik. Spoštovane kolegice in kolegi!</p>
               <p>V Slovenski ljudski stranki bomo tako kot ob 3. branju tokrat ponovno glasovali za
               to reformo, zato ker se zavedamo stanja v pokojninski blagajni in da je to pravzaprav
               edina možnost, predvsem pa edina racionalna rešitev. Racionalna zato, ker zaostruje
               pogoje upokojevanja in je skladna z reformami, ki se danes v teh časih dogajajo v
               vseh evropskih državah. Zavedati se moramo, nekajkrat je bilo to že omenjeno, da je
               tem trenutku 1,6 zaposlenega dela za enega upokojenca in da je trend glede na
               demografijo takšen, da bomo leta 2040 imeli razmerje, ko bo en zaposlen delal za
               enega upokojenca. Eden bo delal za dva. Ta računica se nikakor nikoli in nikdar ne
               more iziti, če ne bomo v to računico posegli. Ne more se iziti tudi za konkurenčnost
               slovenskega gospodarstva. Kot trdi strokovnjak s tega področja, gospod Malačič, da
               ima Evropa še vedno 3 do 4 zaposlene na 1 upokojenca. Kljub temu v Evropi delajo
               resne reforme. Polovica držav v Evropski uniji ima že v tem trenutku uzakonjenih 65
               let, ali pa potekajo že reforme, da bodo uzakonili teh 65 let za oba spola. V tem
               trenutku gre prav tako 1,3 milijarde evrov iz proračuna v pokojninsko blagajno. Če ne
               bomo naredili reforme, se bo ta delež proračuna v pokojninsko blagajno še povečeval.
               Milijarda tu, milijarda za kredite.</p>
               <p>Treba se je zavedati, da je treba delati resne korake v tem, da ne bomo te države
               resnično pripeljali v prepad. Še posebej zaradi situacije, ki je v Sloveniji in ne
               samo zaradi situacije v Sloveniji, ampak tudi zaradi resnih težav, ki jih imajo druge
               evropske države, kar bo lahko imelo za posledico tudi to, da se morebiti omaja
               stabilnost evra. Verjemite, takrat bomo v Sloveniji žal ponovno ostali sami. Oprimo
               se na svoje znanje in na svoje vedenje. Zavedam se, da ta reforma ni idealna in ni
               najboljša. Ampak takšna reforma nikoli ne bo idealna in nikoli ne bo najboljša, tudi
               v prihodnje ne. Hvala lepa.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Želi kdo obrazložiti glas v svojem imenu? Vidim več interesov, zato dajem čas za
               prijavo obrazložitve glasu v svojem imenu. Prosim prijavite se.</p>
               <p>Prvi ima besedo gospod Marijan Pojbič.</p>
            </sp>
            <sp who="SDZ5:PojbičMarijan">

               <speaker>MARIJAN POJBIČ:</speaker>

               <p>Hvala, gospod podpredsednik.</p>
               <p>Jaz tega zakona, kot vse doslej, nisem podprl in ga tudi zdaj ne mislim podpreti.
               Prepričan sem, da ta vlada v času teh 2 let sprejema praktično samo zakonodajo, ki
               obremenjuje ljudi in jih potiska v stalno večjo bedo in revščino. To je dokazala z
               vsemi temi prijemi, ki jih je uporabila, ko zamrzuje pokojnine, plače, dviguje
               trošarine na naftne derivate, povečuje kazni in tako naprej. Se pravi sami ukrepi, ki
               obremenjujejo slovenskega človeka. Jaz sem prepričan, da si Slovenke in Slovenci
               takšne vlade in koalicije zagotovo niso želeli, še manj pa zaslužili.</p>
               <p>Zakon seveda ne bom podprl tudi zaradi tega, ker ta zakon ni usklajen s socialnimi
               partnerji. Tu lahko govori kdorkoli hoče, da je usklajen, ampak ni. Dokazano je, da
               ni. Danes je tukaj nastopal tudi predsednik Zveze svobodnih sindikatov, kjer je zelo
               jasno povedal, da temu zakonu ostro nasprotujejo. Prav tako temu zakonu ostro
               nasprotuje Državni svet in ne morem verjeti, da ta ideološki beton tukaj v tem
               parlamentu in tej vladi še ni popustil, neverjetno, da še ni popustil. Vztrajate in
               delate vse tisto, kar je na škodo državljank in državljanov Republike Slovenije. Vse
               tisto počenjate. Namesto, da bi poiskali rešitve tam, kjer bi jih morali iskati.
               Rešitve bi pa lahko iskali tam, da danes ne bi imeli 120 tisoč brezposelnih. Tistim
               dajte službo, uredite pogoje<gap n="..."/></p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Gospod Pojbič, obrazložitev je vaše stališče, ne pa kritika drugih, lepo prosim.</p>
            </sp>
            <sp who="SDZ5:PojbičMarijan">

               <speaker>MARIJAN POJBIČ:</speaker>

               <p>Gospod podpredsednik, govorim o svojem stališču. Govorim o tem, da je napačen način,
               kako sedanja vlada rešuje to problematiko v tej državi. Napačen pristop. Morali in
               dolžni bi bili delati tam, kjer bi zagotavljali boljše pogoje, ljudje bi imeli
               službo, imeli bi delo, plačani bi bili prispevki, kjer ljudje ne bi čakali po 10
               mesecev na plačo in tako naprej. Če bi to počenjali, danes pokojninska reforma ne bi
               bila potrebna, zato bom glasoval proti takšnemu zakonu.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa gospod Pojbič.</p>
               <p>Besedo ima gospod Franc Žnidaršič.</p>
               <p>Izvolite.</p>
            </sp>
            <sp who="SDZ5:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Lepa hvala.</p>
               <p>Prav nobenega zagotovila ni, da bo Ustavno sodišče zadržalo izvedbo tega
               referenduma, ki je napovedan. Zame zato ni sprejemljivo, da bomo ponovno po
               nepotrebnem porabili 4,5 milijone denarja, ki ga danes manjka za vse tiste, ki so v
               revščini in ki komaj shajajo. Kljub temu, da večina državljanov vsebine zakona ne
               pozna, se bojim, da bo za to glasovanje proti na referendumu nekritično in seveda z
               napovedanimi in možnimi posledicami v tem smislu, da zakon ne mogel biti uveljavljen
               in da ga najbrž tudi v tem mandatu, tudi če bo trajal do konca, ne bomo mogli
               sprejeti.</p>
               <p>Ker ne bo uveljavitve, je bolje storiti nov napor, da bi dosegli vsaj minimalno
               soglasje z zaposlenimi, ki bodo plačali to zadevo. V tem smislu bi kazalo popustiti
               pri določenih rešitvah tako, da učinek zakona ne bi trpel, bi pa morda bilo treba
               narediti ponovno kakšen korak prej kot čez 10 let. Na ta način bi dosegli enake cilje
               na soglasen način, ki je bil na primer dosežen v pretekli reformi, čeprav tudi takrat
               zelo težko in kljub temu je reforma dosegala napovedane rezultate. To so razlogi,
               zaradi katerih menim, da je bolje, da bi sprejeli nov zakon v krajšem času, kot bo
               potreben, da bi ga uveljavili kot novega, če bo prišlo do referenduma, ki bo zagotovo
               porušil to, kar boste danes potrdili. Hvala. Zato ga ne bom podprl.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Svoj glas bo obrazložil gospod Mirko Brulc.</p>
               <p>Izvolite.</p>
            </sp>
            <sp who="SDZ5:BrulcMirko">

               <speaker>MIRKO BRULC:</speaker>

               <p>Hvala lepa.</p>
               <p>Predstavnik Državnega sveta, sindikalist in dolgoletni politik ni bil pripravljen
               poslušati argumentov, zakaj je pokojninska zakonodaja nujna. Kdo že v tej naši državi
               trdi, da minister in Vlada nista za dialog? Zaradi groženj z referendumom in istih
               oseb z grožnjami, da bodo metali kocke v parlament, jaz ne bom glasoval drugače, kot
               sem. Seveda bom podprl zakon, ampak si bo moral verjetno DeSUS brez mojega glasu
               izglasovat svojo ministrico. Hvala lepa.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Svoj glas bo obrazložil gospod Gvido Kres.</p>
               <p>Izvolite.</p>
            </sp>
            <sp who="SDZ5:KresGvido">

               <speaker>GVIDO KRES:</speaker>

               <p>Hvala za besedo gospod podpredsednik. Spoštovane kolegice in kolegi!</p>
               <p>Moj pogled na to zadevo je takšen, da trdim, da nas bo pokopal lasten egoizem. Pred
               20 leti smo se uprli egoizmu, ki bi nas uničil in takrat smo prav naredili. Danes pa
               imam občutek, da nas bo lasten egoizem razžrl. Elita si je preprosto preveč
               prigrabila in kar je še huje, še s tistim s čimer so gospodarili, so gospodarili
               slabo in ni ostalo ničesar več. Je samo armada brezposelnih, prazne blagajne, brez
               pozitivne energije, neizterjani prispevki in še bi lahko našteval. Res pa je, da smo
               se v naši poslanski skupini odločili, da bomo v tem trenutku podprli ta zakon, ker je
               nujen in potreben, da ga sprejmemo. V prihodnosti se bo treba pogovarjati tudi o
               težkih delovnih mestih, o katerih se govori, kjer bo težko delati do take visoke
               starosti. Pogovarjali smo se o beneficiranem delovnem času, ki bi ga mogoče morali
               celo uzakoniti. Ponavadi so ta delovna mesta, ki so težka delovna mesta, tudi
               najslabše plačana in ne bi bil problem povečati prispevke tudi za kakšen procent.</p>
               <p>Ravno tako bi lahko rekel, da bi se lahko pogovarjali o tem, da ko napolnijo ta
               težka delovna mesta svojih 40 ali 41 let, da se lahko upokojijo ne glede na starost.
               Hočem povedati, da če bomo ta zakon sprejeli, ga lahko v nadaljevanju tudi
               spremenimo, popravimo in upam, da bomo še zraven in bomo lahko pri tem pomagali.
               Hvala lepa.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Svoj glas bo obrazložil gospod Branko Grims.</p>
               <p>Izvolite.</p>
            </sp>
            <sp who="SDZ5:GrimsBranko">

               <speaker>MAG. BRANKO GRIMS:</speaker>

               <p>Spoštovani!</p>
               <p>Moj glas proti temu zakonu bo glas proti politiki, s katero se je večkratno dalo
               ljudem signal, zaradi katerega so se zatekli najprej na Zavod za zaposlovanje in
               potem v predčasno upokojevanje. To je povzročilo nepopravljivo razvojno škodo državi
               Sloveniji, ki jo bodo plačala zlasti mala in srednja podjetja, z nižjo kvaliteto
               življenja pa jo bomo plačali mi vsi.</p>
               <p>Moj glas proti bo tudi signal Vladi, ki ji tako ali tako gorijo vse rdeče luči na
               semaforjih, da je postala sestavni del problema in ne njegova rešitev, da je postala
               cokla v sistemu in da bo morala v bodoče ravnati bistveno drugače. Moj glas proti pa
               bo hkrati tudi izraz iskrene želje, da bi ljudje preživeli miren božič v krogu svojih
               družin, lepo praznovali 20. obletnico plebiscita, dan samostojnosti in enotnosti,
               kateremu vsem iskreno čestitam in imeli čim več sreče, zdravja in veselja v novem
               letu 2011. Naši vladi pa iskreno želim, da bi Božiček pod drevesce prinesel čim manj
               čudnih praškov in alkohola pa čim več dobrih predlogov za oživitev slovenskega
               gospodarstva in za boljše življenje vseh ljudi. Srečno.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Videl sem še 1 prijavo. Več prijav je. Dajem čas za prijavo za obrazložitev glasu v
               lastnem imenu. Izvolite.</p>
               <p>Besedo ima gospod Franc Bogovič.</p>
            </sp>
            <sp who="SDZ5:BogovičFranc">

               <speaker>FRANC BOGOVIČ:</speaker>

               <p>Spoštovani, podpredsednik. Spoštovane kolegice in kolegi!</p>
               <p>V Slovenski ljudski stranki smo v času sprejemanja pokojninske zakonodaje ves čas
               aktivno sodelovali in vstopili v ta sodelovanja in dialog z ministrstvom, ki je
               opravljal to veliko delo z željo, da na koncu sprejmemo čim boljšo reformo, ki jo bo
               podprlo čim večje število poslank in poslancev. Ne vem, kako so se pogajali tisti, ki
               danes glasujejo proti oziroma tisti, ki so vložili veto pa nimajo časa, da bi danes
               slišali naše obrazložitve. Vendar tisto kar je bilo gospodu ministru očitano, da se
               ne zna pogovarjati, lahko v imenu Slovenske ljudske stranke zanikam in rečem, da je
               bilo to tvorno sodelovanje in v tem sodelovanju smo uspeli v zakonu popraviti kar
               nekaj določil. Tako so prišle pravice materam, v zakon so prišle tudi postopnosti pri
               upokojevanju, se pravi postopen dvig zakona, predvsem pa je bilo pa za nas pomembno,
               da smo na koncu uspeli v pokojninski zakonodaji uveljaviti zadržanje državnih
               pokojnin. Naš očitek gre predvsem na maluse in bonuse, mislim da je tukaj še marsikaj
               za popraviti in da nas to vse skupaj čaka v prihodnje. Zavedamo pa se tega, da je naš
               sistem takšen, da tisti, ki delamo, prispevamo za pokojninsko blagajno in da so danes
               razmere takšne, da iz prispevkov manjka kar 30 % pokojninske blagajne in zato tisti,
               ki delajo, morajo plačati še približno 15 % državnega proračuna za pokojninsko
               blagajno. Bojimo se, da takšen sistem dolgo časa ne more trajati in zato smo
               prepričani, da poleg ostalih korakov, ki jih pričakujemo od Vlade, da jih bo v
               prihodnje naredila, takšen korak nujen, kljub temu, da se vsi zavedamo, da to ni
               korak, ki prinaša neke velike pozitivne učinke na kratek rok, niti ne prinaša
               političnih točk. Vendar mi smo od začetka dejali, da bomo v tem državnem zboru
               delovali odgovorno in pri najzahtevnejših odločitvah sodelovali tudi z Vlado, s
               katero se ne strinjamo, v katero ne mislimo stopiti in ji prav tako kot ostali delimo
               številne očitke, vendar na tej točki mislim, da moramo Slovenke in Slovenci stopiti
               po 20 letih zopet skupaj. Hvala.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Svoj glas bo obrazložil gospod Andrej Magajna.</p>
            </sp>
            <sp who="SDZ5:MagajnaAndrej">

               <speaker>ANDREJ MAGAJNA:</speaker>

               <p>Spoštovani!</p>
               <p>Glas proti je sočasno glas proti politiki služnostnega izpolnjevanja direktiv.
               Mednarodni finančni sklad, svetovna trgovinska organizacija, OECD, različne
               direktive, priporočila usmerjajo našo politiko. Pred časom je gospod Semolič opozoril
               tudi na Zakon o malem delu, ki je v mnogo čem vezano na direktive OECD po uveljavitvi
               kratkih, začasnih del, ki so davčno ugodne za delodajalce. Temu sledimo. Včeraj je na
               to opozorila slavnostna govornica kluba 90 poslancev, da si niti v sanjah ni
               predstavljala, kako mednarodni politiki slepo sledimo direktivam velekapitala, ki ima
               cilj oklestiti stroške predvsem pri delavcih in upokojencih. Zavrnitev tega zakona bi
               v tej fazi omogočila, kot je že gospod Franc Žnidaršič opozoril, da bi morda v
               krajšem času pristopili širšemu konsenzu tako pomembne reforme, ki je pred nami.</p>
               <p>Slepo in služnostno sledenje direktivam je morda v korist določenemu lobiju tudi v
               Sloveniji, ki je zelo močan, ima oblast, to je diplomatsko kariernemu lobiju, ki
               razmišlja tudi o svoji bodoči karieri v tujini, ne razmišlja pa dovolj o splošnem
               javnem interesu.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Svoj glas bo obrazložil gospod Vito Rožej.</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p>Hvala lepa za besedo.</p>
               <p>Če bi sam nasprotoval usklajevanju pokojnin s plačami po formuli 60:40, ki sicer ni
               švicarska formula, ampak je mnogo ugodnejša. Če ne bi nasprotoval, ko je bil čas za
               to, ko smo glasovali o tem amandmaju, ampak bi se vzdržal, potem bi bil raje tiho s
               takim kvazi argumentom in svojega nasprotovanja pokojninski reformi ne bi utemeljeval
               z nepozornostjo pri svojem poslanskem delu. Kdor v državi, kjer se iz zdravstvene
               blagajne plačujejo recimo posmrtnine, za prisotnost pri porodu pa moramo plačevati
               očetje, misli, da so bremena med generacijami pravično razdeljena, naj glasuje proti
               tej pokojninski reformi. Jaz to seveda ne morem.</p>
               <p>Kdor bo glasoval proti takšni pokojninski reformi, bo glasoval tudi za padec
               Slovenije na marsikateri lestvici in zato upam, da v prihodnje nikoli več ne bo
               krivil Vlade, ampak bo to krivdo pripisal sebi. Tisti, ki takrat, ko bi lahko, ni
               naredil tistega, kar bi moral, mislim, da nima nobene pravice pri čemerkoli ovirati
               tistega, ki to počne zdaj. Jaz bom Vladi vedno v pomoč, ko bo delala takšne reforme,
               ki bodo bremena med generacijami pravičneje porazdeljevale, še posebej z mislijo na
               tiste generacije, katerih glas se tukaj ne sliši. Če reform ne bomo speljali, se ta
               glas tudi nikoli ne bo slišal, ker teh generacij nikoli ne bo. Vsaj ne bodo živele
               pri nas doma. Hvala.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Svoj glas bo obrazložil gospod Franc Jurša.</p>
            </sp>
            <sp who="SDZ5:JuršaFranc">

               <speaker>FRANC JURŠA:</speaker>

               <p>Hvala lepa za besedo, gospod podpredsednik.</p>
               <p>Moram povedati, da smo pri pripravi zakona konstruktivno sodelovali. Povedal pa bom
               razloge, zakaj ne bom glasoval za ta zakon. Prvič zaradi tega, ker smo v Poslanski
               skupini DeSUS imeli v smem začetku zahtevo – pod narekovajem – pri usklajevanju
               pokojnin v razmerju 80:20, da smo se naknadno dogovorili za 70:30, ker pa nismo bili
               - pod narekovajem - poslušni, pa se je na račun tega, da se je tudi mene osebno
               poslalo iz koalicijskega usklajevanja, formula zapisala 60:40. To je prvi razlog.</p>
               <p>Drugi razlog je, da so sredstva Kada striktno namenjena usklajevanju pokojnin letno
               na ravni 50 milijonov, za tisto usklajevanje, katerega smo mi predlagali, pa letno
               potrebujemo 32 milijonov.</p>
               <p>Tretjič, zato ker jemlje tistim, ki živijo pod pragom revščine. Morali bi vzeti
               tistim, ki imajo bistveno več, zato ker mladi nimajo dela, stari pa bi morali hoditi
               v službo z berglami. Ne pozabimo, da so tu gradbeni delavci, delavci v težki
               industriji in tako dalje. Delavci ne plačujejo istega prispevka kot delojemalci,
               posamezniki v Državnem zboru pa grozijo in stvari povezujejo z nekimi drugimi
               stvarmi. Predvsem zaradi tega.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Svoj glas bo obrazložil gospod France Cukjati.</p>
               <p>Prosim.</p>
            </sp>
            <sp who="SDZ5:CukjatiFrance">

               <speaker>FRANCE CUKJATI:</speaker>

               <p>Hvala za besedo.</p>
               <p>Zagotovo je reforma pokojninskega sistema nujna. Še bolj nujno pa je spoštovanje
               ustavnih pravic, pravičnost in racionalni pristop do celotnega vprašanja. Ni zadosti
               omejevati iztok, odhod sredstev in denarja iz pokojninske blagajne, treba se je
               posvetiti tudi dohodku, vstopu, pridobivanju teh sredstev, novih zaposlitev, novih
               delovnih mest. Ko govorim o pravičnosti, gospodje, če so pravice, v katere so delavci
               doslej verjeli, verjeli so v pravno državo in v sedanji zakon, naenkrat odvzete, je
               to resnično kršenje ustavnega načela o varovanju človekovih pravic. Edino kar je bilo
               doseženo je, da tiste državne pokojnine, ki so že bile dodeljene, ostanejo. Seveda,
               saj sicer bi naslednji dan na Ustavnem sodišču to padlo. Nobena nova državna
               pokojnina pa ne bo po novem zakonu dana, je ni več. Prav tako je tudi glede delavcev,
               ki so pričakovali beneficirano delovno dobo, je ne bo, ker smo rekli, če ni zadosti
               sredstev, te pravice ne bo. O teh sredstvih nikoli ni odločal noben delavec, noben
               sindikati, nihče, razen država je določila prispevno stopnjo, ki je za polovico
               prenizka. Vsekakor, gospodje, če Vlada ne zna oblikovati takšne pokojninske reforme,
               ki bi upoštevala potrebo po dotoku novih sredstev in tudi pravično obremenitev vseh
               kategorij zavarovancev, potem naj se tega ne loti. Potem zavržimo ta zakon, jaz bom
               proti v upanju, da bo to vlado srečala pamet in bo bolj celostno pristopila k rešitvi
               tega vprašanja.</p>
            </sp>
            <sp who="SDZ5:PotrčMiran">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Prehajamo na ponovno odločanje o predlogu zakona. Poslanke in poslance prosim, da
               preverite delovanje glasovalnih naprav. Ob tem vas želim opozoriti, da mora pri
               ponovnem odločanju skladno z drugim odstavkom 91. člena Ustave Republike Slovenije za
               sprejem navedenega zakona glasovati večina poslancev zbora, to je 46 ali več.
               Prehajamo na glasovanje.</p>
               <p>Glasujemo. Glasovanje teče. Navzočih je 81 poslank in poslancev, za je glasovalo 49,
               proti 30.</p>
               <p><stage xml:id="Izredna-37-2010-12-23.stage6">(Za je glasovalo 49.)</stage> <stage xml:id="Izredna-37-2010-12-23.stage7">(Proti 30.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Zaključujem tudi 37. sejo Državnega zbora. Poslanke in poslance prosim, da zaradi
               priprave dvorane za slavnostno sejo iz dvorane odnesete vsa gradiva in pričakujem, da
               se zvečer vidimo na slavnostni seji. Hvala lepa. <title>Seja se je končala 23. decembra
                  2010 ob 12.58.</title>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-07-2009-06-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|40DA250B1AD562EFC12576320035EEED</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=40DA250B1AD562EFC12576320035EEED</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-07-2009-06-17.DZ" n="07">
               <name>Redna</name>
               <date when="2009-06-17"/>
            </setting>
         </settingDesc>
         <particDesc>
            <listOrg>
               <org xml:id="Redna-07-2009-06-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 7. seje</stage>
            <stage type="chairman">Sejo so vodili France Cukjati, podpredsednik Državnega zbora, dr. Pavel Gantar,
            predsednik Državnega zbora in mag. Vasja Klavora, podpredsednik Državnega
            zbora.</stage>
            <stage type="time">Seja se je pričela ob 9. uri.</stage>


            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 7. seje Državnega zbora.</p>
               <p>Obveščen sem, da se današnje seje ne morejo udeležiti naslednji poslanec, in sicer
               gospod Miran Potrč. Vse prisotne lepo pozdravljam!</p>
               <p>Preden preidemo na dnevni red, naj opozorim, da je ekipa Državnega zbora minuli
               vikend v sestavi Ljubo Germič, Anton Anderlič, Anton Rop, Silva Črnugelj in Samo Bevk
               na 16. evropskem prvenstvu parlamentov v tenisu osvojila 1. mesto. Čestitam.
               <gap n="..."/><stage xml:id="Redna-07-2009-06-17.stage4">/Aplavz./</stage><gap n="..."/> Pokal in nekaj utrinkov si lahko ogledate v preddverju dvorane.</p>
               <p>Prehajamo na <title>3. TOČKO DNEVNEGA REDA - TO JE NA TRETJO OBRAVNAVO PREDLOGA ZAKONA
                  O DOPOLNITVAH ZAKONA O ZAVAROVALNIŠTVU.</title> Predlog zakona je v obravnavo
               Državnemu zboru predložila skupina poslank in poslancev, s prvopodpisanim Jožetom
               Tankom. Besedo dajem predstavniku predlagateljev zakona mag. Andreju Vizjaku za
               dopolnilno obrazložitev predloga zakona. Prosim.</p>
            </sp>
            <sp who="SDZ5:VizjakAndrej">

               <speaker>MAG. ANDREJ VIZJAK:</speaker>

               <p>Spoštovani podpredsednik, spoštovani minister s sodelavko, spoštovane kolegice in
               kolegi!</p>
               <p>Novela zakona o zavarovalništvu je nastala z enim samim namenom, da se končno
               prekine ena nesprejemljiva praksa v naši edini vzajemni zavarovalnici Vzajemni, kjer
               je peščica vodilnih regijskih direktorjev odločala o vsem, odločala o tem, kar
               ponavadi odloča lastnik in lastnik oziroma ključni element so člani. Člani pa so
               zavarovanci, 900 tisoč zavarovancev v Republiki Sloveniji. Zaradi slabega zakona o
               zavarovalništvu se je večina vodilnih v Vzajemni znašla in je preko zbiranja
               pooblastil in ohlapnih določb v povezavi z zbiranjem pooblastil po zakonu o
               zavarovalništvu odigrala vlogo lastnika. Prihajalo je tudi do takih eklatantnih
               primerov, ko bi lahko sami regijski direktorji z zbranimi pooblastili na skupščini
               imeli zadostno večino, da bi zamenjali nadzorni sveti in posledično odločali o samem
               sebi. Šlo je za evidentno navzkrižje interesov, prepletanje nekih ločenih funkcij med
               organi te družbe in zaradi tega se je skupina poslancev Slovenske demokratske stranke
               odločila, da ostreje regulira način tako zbiranja pooblastil za skupščine Vzajemne
               kot tudi možnost sklica skupščine članov Vzajemne.</p>
               <p>Jaz sem pravzaprav vesel, da je ta predlog naletel na odprta ušesa tudi delov
               koalicije, še posebej zaradi tega, ker je ta nesrečna zavarovalnica prestreljena z
               aferami. Ena takšnih se pravkar odvija. Vemo, da je kriza vodenja, da so politično
               nastavljeni ljudje na čelu te zavarovalnice začeli obračunavati znotraj te
               zavarovalnice s tistimi, ki ne delijo njihovega stališča, in s tem se ustvarja
               dodaten pritisk in dodatno slabo vzdušje, da ne rečem poslovanje v tej zavarovalnici.
               Spomnimo se, kaj vse je ta zavarovalnica doživljala v preteklosti, poskuse
               lastninjenja. Gospod Jaklič, ki je sedaj zopet cvetel v obdobju te vlade, je zopet
               poskušal na nek način preveslati zavarovance, olastniniti in posledično postaviti
               tudi državo v nezavidljiv položaj. Torej, cela kupica nekih afer se je s to
               zavarovalnico dogajala v preteklosti in zato je prav, da se bistveno bolj, tudi v
               skladu s korporacijsko prakso in načeli, uredijo določena vprašanja v povezavi z
               zbiranjem pooblastil s skupščino.</p>
               <p>Na nek način smo delno zadovoljni z vsemi amandmaji, ki so dejansko spremenili
               osnovni tekst predlagateljev. Nekoliko so ga zmehčali. Mi smo namreč določili strožja
               pravila, tako za zbiranje pooblastil kot za preprečitev tistih, ki zbirajo
               pooblastila. In zato imamo tudi na ta tekst, ki je nastal po sprejetih amandmajih v
               drugem branju, še dodatne amandmaje, ki gredo v smeri, da se pooblastila zbirajo le
               za eno skupščino ne pa, <q>"lahko"</q> - se pravi, da se tu postavi nekoliko jasnejša
               dikcija in da so pooblastila zbrana v nasprotju s temi določili nična, kar pomeni, da
               so posledično tudi izglasovani sklepi s takimi pooblastili neveljavni oziroma nični.</p>
               <p>Torej, predlagam, spoštovane poslanke in poslanci, da v tem tretjem branju v
               današnji razpravi še nekoliko dopolnimo, izboljšamo ta tekst v luči predlaganih
               amandmajev. S tem bomo, po moje, naredili velik korak, ne le za državo, kajti dodatno
               zdravstveno zavarovanje je eden pomembnih stebrov zdravstvenega zavarovanja v tej
               državi nasploh, temveč še posebej za zavarovance, za člane te zavarovalnice, ki
               želijo udejanjiti svoje pravice, svoje interese tudi skozi skupščino svoje glasove.
           </p>
            </sp>
            <sp who="SDZ5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala. Besedo dajem predstavniku Vlade za uvodno obrazložitev mnenja, dr. Franc
               Križanič, minister za finance. Izvolite, imate besedo.</p>
            </sp>
            <sp who="SDZ5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa. Spoštovane poslanke in poslanci, spoštovani predsednik, predsedujoči
               Državnega zbora. Dovolite mi, da na kratko predstavim mnenje Vlade Republike
               Slovenije glede Predloga zakona o dopolnitvah Zakona o zavarovalništvu. Predlog
               zakona o dopolnitvah Zakona o zavarovalništvu ureja področje zbiranja pooblastil za
               uresničevanje pravic članov na skupščini družbe za vzajemno zavarovanje, ki je
               organizirana kot skupščina vseh članov, ter sklic skupščine na predlog manjšine. Cilj
               predloga zakona je urediti problem glede določb odločanja tako, da bodo uresničeni
               interesi in pravice, ki jih imajo člani oziroma zavarovanci družbe za vzajemno
               zavarovanje. Iz obrazložitve osnovnega predloga izhaja, da je ključni namen
               predlagatelja urediti omenjena vprašanja za konkretno družbo, v tem primeru Vzajemno
               zdravstveno zavarovalnico Ljubljana, v kateri naj bi imeli na skupščini največjo moč
               odločanja njeni zaposleni, saj naj bi razpolagali s pooblastili, ki naj bi jih s
               strani članov prejeli za nedoločen čas. Poudariti je treba, da je bila Vzajemna
               zdravstvena zavarovalnica ustanovljena z Zakonom o spremembah in dopolnitvah Zakona o
               zdravstvenem varstvu in zdravstvenem zavarovanju leta 1998. Ta zakon je določil
               pogoje za ustanovitev posebne zavarovalnice v obliki družbe za vzajemno zavarovanje,
               na katero je Zavod za zdravstveno zavarovanje Slovenije prenesel ves zavarovalni
               portfelj prostovoljnega zdravstvenega zavarovanja za doplačila. Vlada na podlagi
               proučitve Predloga zakona o dopolnitvah Zakona o zavarovalništvu ocenjuje, da je bil
               namen predlagatelja poskusiti urediti določene posebnosti pri zbiranju pooblastil, ki
               bodo veljale zgolj za Vzajemno zdravstveno zavarovalnico Ljubljana, zato Vlada meni,
               da bi bilo omenjene specifike vsekakor treba urediti v zakonu, s katerim je bila ta
               vzajemna zavarovalnica ustanovljena, se pravi, v spremembah tega zakona, ne pa v
               splošnem sistemskem zakonu.</p>
               <p>Stališče Vlade je, da normativno urejanje posebnosti konkretne družbe, kot je
               Vzajemna zdravstvena zavarovalnica Ljubljana, nikakor ne sodi v vsebino zakona o
               zavarovalništvu, ki je splošen in sistemski zakon, s katerim je urejeno delovanje
               tako zavarovalnic, ki imajo statusno obliko delniške družbe, kot tudi zavarovalnic,
               ki imajo statusno obliko družbe za vzajemno zavarovanje. Tako stališče Vlade v celoti
               podpirata tudi Agencija za zavarovalni nadzor in Zavarovalniško združenje Slovenije.
               Pri pripravi mnenja Vlade se je Ministrstvo za finance posvetovalo tudi s
               predstavniki Ministrstva za zdravje, ki prav tako zavrača predlog sprememb zakona,
               obenem pa posedujemo tudi informacijo, da je na Ministrstvu za zdravje v pripravi nov
               zakon s področja zdravstvenega varstva in zdravstvenega zavarovanja, ki naj bi povsem
               na novo uredil celotno področje prostovoljnih zdravstvenih zavarovanj.</p>
               <p>Spoštovane poslanke in poslanci, Vlada Republike Slovenije predlaga Državnemu zboru,
               da pri sprejemanju Zakona o dopolnitvah zakona o zavarovalništvu upošteva premisleke
               v mnenju Vlade Republike Slovenije do predloga tega zakona. Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala gospodu ministru. Sledi predstavitev stališč poslanskih skupin. Gospod Vili
               Trofenik bo predstavil stališče. Ga ni. Gospod Vili Rezman bo predstavil stališče
               Poslanske skupine Demokratične stranke upokojencev. Prosim.</p>
            </sp>
            <sp who="SDZ5:RezmanVili">

               <speaker>VILI REZMAN:</speaker>

               <p>Hvala lepa, gospod predsedujoči. Za področje, o katerem govorimo, za področje
               finančne industrije je značilno za zadnje obdobje, da je bilo izrazito dominantno, da
               je bilo izrazito fleksibilno hitro, inovativno itd. in da je regulativa pogosto, pa
               nadzor tudi capljala za to industrijo. Sem sodi tudi zavarovalništvo.</p>
               <p>Poslanska skupina DeSUS je zaradi tega, kar je bilo predstavljeno v dosedanjem
               poteku sprejemanja tega zakona, kar je tudi uvodoma s strani predlagatelja bilo
               predstavljeno naklonjena podpori in potrebi po spremembi zakonodaje, dasiravno ve, da
               je umestitev v ta zakon slaba.</p>
               <p>Vmes se je zgodilo veliko število razprav, kompromisov, amandmajev, ki so vendarle
               izboljšali nekatere dele teksta in v poslanski skupini DeSUS menimo, da je
               kompromisna rešitev vredna naše podpore. Tako kot je finančna industrija in
               zavarovalništvo z njo vred povečevala vpliv, tako kot je bila inovativna, je
               izmišljala nove finančne instrumente, se izogibala nadzoru, tako rekoč razlastninila
               male lastnike po funkciji, po vlogi, ki jo je opravljala, tako mi pač sodimo, da so
               potrebni ukrepi, ki bodo to minimalizirali, ki bodo to preprečili, tako da bo čim
               manj manipuliranja interesov in da bodo tisti, ki so lastniki, prek predstavnikov
               skupščine res prišli do možnosti, da svoje interese uveljavljajo.</p>
               <p>Skupina poslank in poslancev v mesecu marcu je vložila predlog zakona, ki pri Vladi
               ni naletel na podporo in poznamo razloge, ki jih je Vlada v odklanjanju tega zakona
               naštela. Poznamo tudi razloge oziroma stališča in mnenja Zakonodajno-pravne službe,
               ki so tudi tehtna in upoštevanja vredna. Preostane nam torej tehtanje, ali so ti
               razlogi dovolj močni, da bi se ta zakon ocenil kot neprimeren, ni se čakalo na to, da
               bo prišel na naše klopi - ne ve se natančno, kdaj-, nek nov zakon, vmes pa se lahko
               manipulacije in prevzem funkcij lastnikov dogaja nemoteno naprej.</p>
               <p>Menimo, da smo z odločitvami, ki so bile drugačne v Državnem zboru in na delovnih
               telesih od odločitev oziroma od stališč Vlade, tudi drugačne od Državnega sveta in
               tistih, ki jih je gospod minister uvodoma danes še naštel, vendarle spremenili
               njihovo odločitev in poslanke in poslanci smo zagotovili podporo v Državnem zboru tej
               ambiciji, ki so jo predlagatelji izpostavili, jo modificirali in jo vsaj v Poslanski
               skupini DeSUS tako modificirano tudi podpiramo.</p>
               <p>Ocenjujemo, da to, da se je spremenil način zbiranja podpisov, da so se spremenili
               roki, da se je dala možnost vpliva malim lastnikom, da se dramatično omejuje vpliv
               tistih, ki so ga doslej imeli tako rekoč vse v rokah - torej, da so ti amandmaji in
               te določbe v zakonu primerne in omogočajo boljšo, kvalitetnejšo, pa tudi bolj
               pravično upravljanje z edino vzajemno zavarovalnico pri nas.</p>
               <p>To so razlogi, zaradi katerih - dasiravno Vlada tega ne podpira, dasiravno Državni
               svet tega ne podpira, pa tudi nekatere druge agencije in organizacije - to podpiramo
               in sodimo, da smo na pravi poti, da vsaj do tistega časa, dokler ne bo res v drugem
               zakonu to urejeno, preprečimo možnost manipulacij, zlorab in vsega tega, kar se je v
               zvezi z zavarovalnico Vzajemna v preteklosti tudi dogajalo. Vemo, da je sistem, ki ga
               sestavlja 900 tisoč članov, izredno zakompliciran. Vemo, da je zelo težko
               pričakovati, da bodo v resnici vsi interesi malih zavarovancev prišli v ospredje.
               Vemo, da tudi s tem predlogom zakona, če bo sprejet, še niso izključene vse možnosti
               manipulacij. Vemo, da bo izredno težko prepričati takšno množico ljudi, da bi
               izpolnjevala formularje, se ukvarjala z birokracijo, in bo tudi zelo težko to
               spremljati, kontrolirati vse ostalo, kar bo s tem še povezano. Vendar ocenjujemo, da
               je to vendarle korak naprej od tega, ko je bila vsa moč odločanja res preveč
               skoncentrirana v zgolj nekaj rokah.</p>
               <p>Torej, to so razlogi, zaradi katerih bomo v Poslanski skupini DeSUS ta predlog
               zakona, ki je bil amandmiran že dvakrat, na odboru in v Državnem zboru, podprli.
               Nisem pa prepričan, da bomo podprli oba amandmaja. Sam imam pomisleke v zvezi z njima
               in če se bo pokazalo v razpravi, da moji pomisleki niso upravičeni, sem pripravljen s
               kolegi o tem tudi spregovoriti in ugotoviti, ali so dodatni amandmaji vredni podpore
               ali ne.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Bogdan Barovič bo predstavil stališče Poslanske skupine Slovenske nacionalne
               stranke. Prosim.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Hvala za besedo, gospod podpredsednik. Spoštovane kolegice in kolegi, gospod minister
               z ekipo!</p>
               <p>Veliko je bilo že povedanega o Predlogu zakona o dopolnitvi Zakona o
               zavarovalništvu. Naj na začetku poudarim bistvo. Bistvo je, kar zdaj pogosto
               srečujemo pri obravnavi zakonov, da se dve strani, ki se usklajujeta, ki želita najti
               neko rešitev, je nikakor ne najdeta. Lepo je reči, da bi bilo dobro narediti nek
               zakon o zavarovalništvu, novega, ki bi bil dober, ki bi bil ustrezen, ki bi bil
               korekten, ki bi pravno vzdržal, ki bi bil v skladu z direktivami Evropske unije,
               ampak do tega pač ni prišlo in treba je najti rešitve.</p>
               <p>Dobro veste, da je bilo govora v prvi in drugi obravnavi tega zakona veliko: o
               enotirnem ali dvotirnem sistemu, o načinu upravljanja, o vodenju, o številnih
               vsebinah. Kar pa je bilo najslabše, da je bil zakon napisan z ene strani, kljub temu
               da Zakonodajno-pravna služba ni mogla sodelovati, ker je pač poslovnik tak, da ne
               sodeluje. In potem ko je zakon napisan, je več pripomb in amandmajev na člene, kot je
               členov zakona, kar je seveda nedopustno za izvršno vejo oblasti in predvsem za
               zakonodajno vejo oblasti.</p>
               <p>V Slovenski nacionalni stranki bomo Predlog zakona o dopolnitvah Zakona o
               zavarovalništvu, če bo dopolnjen tako, kot smo slišali danes od prvega govornika,
               podprli. Dejstvo je, tako menimo v Slovenski nacionalni stranki, da moramo poskrbeti
               za to, da pravice na skupščinah uveljavljajo člani, ne pa uprave. Dejstvo je, da ne
               moremo sprejeti resnice, da bi bila edina pravica nekaj sto tisoč članov ta, da bi
               pomagali pri kapitalski ustreznosti in bili tisti, ki bi dokapitalizirali takšno ali
               drugačno stanje. Tega seveda ne moremo dopustiti. Smer Predloga zakona o dopolnitvah
               Zakona o zavarovalništvu gre po pravi poti. Še enkrat pa povem, da če bodo amandmaji
               podprti, bo Slovenska nacionalna stranka kljub temu podprla amandmaje in tudi zakon;
               če ne, se bo vsak odločil po svoji vesti.</p>
               <p>Vseeno pričakujem, ker spomin imamo nekateri malo daljši za nekatere vsebine,
               nekateri ga hitro izgubijo, da pričakujemo kvaliteten nov zakon o zavarovalništvu, da
               ne bo porabljeno toliko časa in truda za še vedno nekatere nedoločene vsebine.</p>
               <p>Da končam. Slovenska nacionalna stranka bo ob dejstvu, da bodo amandmaji sprejeti,
               sprejela Predlog zakona o dopolnitvah zakona o zavarovalništvu. Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Mag. Radovan Žerjav bo predstavil stališča Poslanske skupine Slovenske
               ljudske stranke.</p>
            </sp>
            <sp who="SDZ5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik. Spoštovani minister, kolegice in kolegi! Pred nami
               je Zakon o dopolnitvah Zakona o zavarovalništvu, katerega določila urejajo
               zavarovalnice, in sicer tako zavarovalnice, ki imajo statusno obliko d.d., kakor tudi
               zavarovalnice, ki imajo stastusno obliko družbe za vzajemno zavarovanje. Omenjeni
               zakon torej vsebuje splošna določila, ki veljajo za vse zavarovalnice. Zakaj to
               poudarjam? V Poslanski skupini Slovenske ljudske stranke se ne moremo znebiti
               občutka, da so predlagane rešitve, ki so pred nami, namenjene urejanju nekaterih
               vprašanj za točno določeno družbo, in sicer za Vzajemno zdravstveno zavarovalnico
               Ljubljana, ustanovljeno na podlagi določil Zakona o spremembah in dopolnitvah Zakona
               o zdravstvenem varstvu in zdravstvenem zavarovanju iz leta 1998. Poraja se nam
               vprašanje, ali je primerno v sistemskem zakonu urejati materijo na način, da se
               rešuje problematika konkretne pravne osebe. Ali bodo te iste določbe sprejemljive in
               racionalne tudi za morebitne druge vzajemne zavarovalnice, ki po tem zakonu lahko
               nastanejo tudi v prihodnosti, je seveda vprašanje. Vsekakor se strinjamo, da je
               veljavna ureditev pooblaščenca v primeru, če gre za skupščino, organizirano kot
               skupščino članov, v 54. členu popolnoma neprimerna - seveda, če imamo v mislih
               konkretno vzajemno zavarovalnico. Sploh če je mogoče to določbo zlorabljati na način,
               da se pooblastila zbirajo na način, da jih v svojih rokah kopičijo direktorji
               regijskih poslovnih enot, in sicer brez časovne omejitve in brez vsebinskih navodil
               za odločanje o konkretnih vprašanjih, o katerih odloča skupščina, sploh ob dejstvu
               odsotnosti formalne ureditve organiziranega zbiranja pooblastil. Sporno se nam zdi
               predvsem iz razloga, ker v bistvu ene in iste osebe odločajo tako v vlogi lastnikov -
               skupščina, in v vlogi uprave - torej direktorjev. Gre za vloge, ki bi zaradi
               navskrižij interesov po splošnih določbah Zakona o gospodarskih družbah morali biti
               ločeni.</p>
               <p>Po drugi strani predlagani zakon v 2. členu ureja zbiranje pooblastil drugače, kot
               to ureja Zakon o gospodarskih družbah. Predlagatelji te rešitve nas niso prepričali v
               potrebnost take rešitve. Po mnenju naše poslanske skupine bi bilo pravno konsistentno
               in popolnoma zadovoljivo povzeti rešitev, ki jo vsebuje Zakon o gospodarskih družbah.</p>
               <p>Bojimo se tudi, da takšna rešitev, kot je predlagana, ne bo preprečila koncentracijo
               odločanja v rokah nekaj iznajdljivih posameznikov, ampak jo bo le olajšala. Sestava
               skupščine in način zbiranja pooblastil lahko povzročita odločanje na skupščini
               večine, ki se bo merila v promilih članov.</p>
               <p>Naša glavna kritika se torej nanaša na nesistemski pristop do problematike. Če
               Vzajemna zavarovalnica zahteva drugačno ureditev, potem bi bilo to treba reševati na
               drugačen način, s pripravo posebnega zakona, ki bi urejal posebnosti, ki bodo veljale
               le za Vzajemno zdravstveno zavarovalnico d.v.z. Ljubljana. Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Mag. Borut Sajovic bo predstavil stališče Poslanske skupine Liberalne
               demokracije Slovenije. Prosim.</p>
            </sp>
            <sp who="SDZ5:SajovicBorut">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči, za besedo. Pozdrav ministru in sodelavki ter,
               kolegice in kolegi, vsem vam.</p>
               <p>Zagotovo danes govorimo o potrebni in pa pomembni temi, pri kateri tako kot
               velikokrat v življenju rešitve in pa konec poti ni nikoli dokončen, idealen, predvsem
               pa predvidljiv, zato moram reči, da v Poslanskem klubu Liberalne demokracije
               Slovenije pritrjujemo kolegom predlagateljem zakona, da je tam, kjer je področje
               neurejeno, treba nekaj storiti. In kadar gre za varstvo pravic več kot 900 tisoč
               članov Vzajemne, potem nam je bistveno bolj pomembno, kaj bomo s tem zakonom dosegli,
               kot pa, kdo je zakon vložil in politični aspekti, zato razmisleku kolegov iz
               Slovenske demokratske stranke v tem zagotovo pritrjujemo. Področje je treba dodatno
               in pa bolje urediti, zagotovo je na mestu tudi tisto, kar pravijo predstavniki Vlade
               in kar je bilo slišati od kolegov pred menoj, da pristop ni sistemski, da ni celovit,
               da ni dokončen. Toda v času gospodarske krize, ko smo prisiljeni, da gasimo požar, da
               zakone večkrat spreminjamo, potem zagotovo to lahko tudi spregledamo. V Poslanskem
               klubu Liberalne demokracije Slovenije si želimo predvsem zakon, ki bo pisan na kožo
               zavarovancem, ne pa upravi, za katero je seveda v zadnjih desetih letih dokazljivo,
               da se vedno znajde, obrne in pa postavi na pravo stran tisto, kar je za upravo
               najboljša.</p>
               <p>Jaz moram reči, da si želimo zavarovalnico, s katero bi bili zadovoljni poleg uprave
               tudi zavarovanci. Imamo pa tudi zavarovanci pri tem, ko se učimo delničarstva, pa
               zagotovo tudi svoj del krivde. Poglejmo, roko na srce, marsikdo takrat, ko prihajajo
               vloge, prošnje za pooblastila, pač zamahne z roko, rekoč: <q>"Saj nimam direktnega
               vpliva na to zadevo."</q> Če se bomo zavarovanci znali organizirati in da se bomo bolje
               zavezali ali zavedali svojih pravic in dolžnosti, potem bodo tudi odločitve uprave
               lahko boljše.</p>
               <p>Ena od pomembnih zadev, ki jih vidimo v Poslanskem klubu Liberalne demokracije pri
               tej temi je, da je sistemski pristop zaželen, dobrodošel, da bomo enkrat v
               prihodnosti imeli tudi še druge zavarovalnice, vendar do takrat mislim, da bo
               preteklo še nekaj časa in zato, če s tem urejamo konkretno vzajemno zavarovalnico,
               zavarovalnico, ki združuje 900 Slovenk in Slovencev, ni čisto nič narobe.
               Pozdravljamo tudi duh in podpiramo, da se pravila določijo na novo. Niso idealna, so
               pa bolj pregledna in transparenta, da se enostavno te regijske izpostave omeji pri
               zbiranju pooblastil. Tudi kar se tiče amandmajev, ki sta vložena: o amandmaju k 2.
               členu mislimo, da sicer beseda <q>"lahko"</q> ostane, lahko se tudi črta, ni pa bistvena.
               Pravni smisel tega člena ni bistveno drugačen. Zagotovo pa se strinjamo s tem, da če
               smo šli v spremembo zakona, če smo postavili pravila igre, kako se zbirajo
               pooblastila, in če potem zadnji, 9. člen tega amandmaja zapiše, <q>"da pooblastila,
               zbrana v nasprotju z določili tega zakona so nična,"</q> da je to zadeva, ki stoji in je
               v redu.</p>
               <p>Zato se bomo v Poslanskem klubu Liberalne demokracije Slovenije odločili tako, kot
               bo najbolje za 900 tisoč članov Vzajemne. Dokončna odločitev pa bo, tako kot vedno,
               po razpravi o amandmajih v skladu s svojim prepričanjem in vestjo.</p>
               <p>Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Dr. Luka Juri bo predstavil stališče Poslanske skupine Socialnih demokratov.</p>
               <p>Prosim.</p>
            </sp>
            <sp who="SDZ5:JuriLuka">

               <speaker>DR. LUKA JURI:</speaker>

               <p>Lep pozdrav, sodelavkam in sodelavcem.</p>
               <p>Zakon o spremembah Zakona o zavarovalništvu je dober primer, kako je mogoče ob
               konstruktivnem delu koalicije in opozicije priti do dobrega končnega zakonskega
               predloga, ki dejansko predstavlja premišljeno in potrebno izboljšavo na področju
               vzajemnih zavarovalnic. Z njimi bomo na boljši način uredili področje sklicevanja,
               vodenja in zbiranja pooblastil za skupščine vzajemnih zavarovalnic, kar se v praksi
               trenutno nanaša le na eno zavarovalnico, Vzajemno.</p>
               <p>Socialdemokrati smo mnenja, da je bilo to področje do sedaj slabo urejeno, saj je
               preveč pristojnosti pri sklicevanju in vodenju dajalo samemu vodstvu Vzajemne
               zavarovalnice, ki je tako z lahkoto obvladovalo potek skupščine in je na odločitve,
               med katerimi sodijo seveda vse tiste, ki določajo o sami usodi nadzornikov in
               posledično uprave po sedanji ureditvi, je torej uprava Vzajemne zavarovalnice lahko z
               argumentom svoje moči tako močno obvladovala skupščino, da je dejansko in
               nelegitimno, čeprav zakonito, pogosto prevzela tudi funkcijo lastnika. Takšna dvojna
               vloga je, po našem mnenju, nedopustna. Nova ureditev pa bo pri izvajanju funkcij
               lastnika upravi dejansko zavezala roke. Uprava bo torej upravljala in nič več,
               nadzorni svet bo nadzoroval, lastništvo pa se bo dejansko spet vrnilo legitimnim
               upravičencem, članom in članicam vzajemne zavarovalnice.</p>
               <p>Z novo ureditvijo zaposleni ne bodo več mogli zbirati pooblastil, s čimer so se
               doslej vneto ukvarjali nekateri vodilni, predvsem direktorji regionalnih enot ali
               celo sami člani uprave. Pooblastila ne bodo več trajna, ampak bodo veljala za vsako
               skupščino posebej, kar bo onemogočilo zbiranje pooblastil članov vzajemne
               zavarovalnice kar na zalogo. Prav tako uprava ne bo več določa predsednika skupščine,
               ki je pri samem poteku dela skupščine lahko zelo pomemben ali celo odločajoč akter.
               Prav tako pa bodo lahko sami člani vzajemne zavarovalnice, če se jih bo zbralo
               najmanj 1,5% vseh, zahtevali sklic skupščine in obravnavo zahtevanih točk dnevnega
               reda. Takšna sprememba je še posebej pomembna v luči nedavnih dogodkov, ki so se
               zgodili trenutno v edini vzajemni zavarovalnici v Sloveniji v Vzajemni, ki ne more
               biti v ponos gospodarski družbi, ki šteje več kot 900 tisoč članov in praktično
               polovico slovenskega prebivalstva. Uprava in predvsem njen predsednik bo sedaj dosti
               bolj na prepihu in pod lupo članov svojega zavarovalnice; in to je prav.</p>
               <p>Seveda se zavedamo, da je tudi v novi ureditvi, če bo sprejeta, nekaj vprašanj, na
               odgovore katerih bomo morali počakati s praktično uveljavitvijo zakona. Medtem ko
               prejšnja ureditev namreč dopuščala obvladovanje pooblastil in torej lastniškega
               upravljanja s strani vodstva vzajemne zavarovalnice, nova ne zagotavlja, da bodo
               pooblastila lahko vsi enakopravno zbirali. Večja podjetja in organizacije, ki zlahka
               dosežejo svoje člane, bodo namreč lahko lažje in hitreje zbrala pooblastila kot pa,
               recimo, navadna državljanka ali državljan. Zaradi tega bo treba pozorno slediti novim
               razmeram, ki bodo nastale s to novelo, in objektivno ocenjevati, ali so dodatne
               izboljšave potrebne. Te pričakujemo v napovedanem novem zakonu, ki naj bi celovito
               odgovoril na vsa odprta vprašanja vzajemnega zavarovalništva.</p>
               <p>Socialnim demokratom je pojem vzajemnosti zelo blizu, je namreč eden od tistih
               odgovorov klasičnim delniškim družbam, kjer pa, kot smo lahko na lastni koži občutili
               tudi slovenske državljanke in državljani, so možne številne zlorabe, zavajanja in
               celo menedžerski prevzemi. Blizu nam je tudi zaradi dvojne vloge vzajemne
               zavarovalnice. Preko načela vzajemnosti zagotoviti čim nižje stroške zavarovanja,
               hkrati pa tudi ljudem zagotoviti vplivno soupravljanje podjetja, katerega so po vlogi
               vsebinsko primerljivi solastnikom.</p>
               <p>Ker predlagane spremembe zakona to dvoje jačajo in ker je to zagotovo del
               socialdemokratskih usmeritev, bomo socialni demokrati predlagane spremembe zakona,
               tako kot so bile oblikovane skozi nekaj mesecev dela in usklajevanj, podprli.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Gospod Zvonko Černač bo predstavil stališče Poslanske skupine Slovenske
               demokratske stranke.</p>
            </sp>
            <sp who="SDZ5:ČernačZvonko">

               <speaker>ZVONKO ČERNAČ:</speaker>

               <p>Spoštovani kolegice in kolegi, vsi ostali prisotni! V Poslanski skupini Slovenske
               demokratske stranke izražamo zadovoljstvo nad tem, da je Državni zbor v drugi
               obravnavi na prejšnji seji sprejel dopolnitve zakona o zavarovalništvu. Dobro je tudi
               to, da je bil zakon v obravnavi, v kvalitetni obravnavi, s sprejetimi amandmaji še
               dodatno nadgrajen in izboljšan. Mogoče manjka v tej zadnji obravnavi, ki jo imamo
               danes pred seboj v tretji obravnavi, zelo malo, da pridemo do dejansko izčiščenega in
               nesporno izpiljenega teksta. Do njega lahko pridemo na ta način, da vsi skupaj
               podpremo amandmaja, ki smo ju v ta namen v Poslanski skupini Slovenske demokratske
               stranke vložili.</p>
               <p>Veseli nas tudi ambicija Vlade, da v prihodnosti te rešitve, za katere ocenjujemo,
               da bodo glede na podporo, ki je bila predhodno izražena, danes sprejete, z novim
               zakonom še nadgradili. Nujno pa je, in to je bilo izraženo tudi v stališčih ostalih
               poslanskih skupin, da se področje uredi čim prej in da se na nek način vzpostavi
               normalno razmerje pri uresničevanju upravljavskih oziroma lastniških upravičenj.
               Vzajemna je namreč resnično specifična zavarovalnica, posebna delniška družba, ki
               šteje 900.000 zavarovancev, vendar je popolnoma jasno, da ni bil namen - tudi ko je
               bil zakon, ki je sedaj v veljavi, sprejet - ta, da bi o tej zavarovalnici odločala
               peščica vodilnih. Ni bil namen, da bi o odločitvah, ki zadevajo vseh 900.000
               zavarovank in zavarovancev, odločali dva ali trije ljudje, nikakor pa ne bil namen,
               da bi se preko Vzajemne izražale neke druge ambicije, ki niso v skladu z načeli,
               zaradi katerih je bila ta zavarovalnica ustanovljena. In eden izmed korakov v tej
               smeri, da pridemo do tega, da se omogoča transparentnejši in bolj normalen način
               odločanja, predvsem pa zagotavlja večja upravičenja tistim, zaradi katerih je
               Vzajemna tudi ustanovljena, je, seveda, tudi ta sprememba zakona.</p>
               <p>V Poslanski skupini Slovenske demokratske stranke si ne delamo iluzij, da bo, ko bo
               ta zakon spreje, vseh 900.000 zavarovank in zavarovancev začelo uresničevati svoja
               upravičenja. Daleč od tega! Menimo pa, da je s to spremembo utemeljena pot k nekim
               normalnejšim razmeram, k temu, da se bodo tisti, ki so člani Vzajemne, tudi zavedali
               svojih pravic in odgovornosti in jim bo na drugi strani omogočeno, da v polni meri
               uresničujejo ta upravičenja.</p>
               <p>Če mi dovolite, še nekaj besed okrog amandmajev, ki sta vložena za tretjo obravnavo.
               Glede prvega amandmaja, ki predlaga, da se črta besedica <q>"lahko"</q>, je bilo že v drugem
               branju veliko povedanega. Takrat smo nekako ocenjevali, da mogoče se je ta <q>"lahko"</q> po
               neki nerodnosti vrinil v ta tekst oziroma po nerodnosti v tem tekstu ostal. Zaradi
               tega predlagamo, da se ta beseda črta, ni pa tako nepomembna, kot se mogoče zdi na
               prvi pogled. Če to besedo črtamo, pomeni, da bo treba pooblastila zbirati za vsako
               skupščino posebej, kar je edino prav, kar je tudi primerljivo z določbami Zakona o
               gospodarskih družbah, ki veljajo za ostale delniške družbe, in ne vidimo nobenega
               razloga, zakaj bi bila ta delniška družba, ki resnično deluje po nekem specifičnem
               principu in zakonu, izjema. Torej menimo, da je prav, da se pooblastila v izogib
               takim ali drugačnim zlorabam zbirajo za vsako skupščino posebej.</p>
               <p>In drugi amandma, ki govori o ničnosti, je po našem mnenju pomemben zaradi tega, ker
               bodo vsaj v prvem obdobju, ko bodo te spremembe začele veljati in bo šlo za neko
               uvajalno obdobje, za nek primer nove prakse, verjetno bili slučaji, bili primeri, ko
               se bo šele naknadno, ko bo skupščina šele zaključena, ugotovilo, da v temu postopku,
               ki je pogoj za legitimno izpeljavo skupščine, nekaj ni bilo v redu. Če ostane
               dikcija, ki je sedaj zapisana v temu zakonu, ki je bil sprejet v drugem branju, potem
               tega popravnega koraka ni več mogoče storiti. Se pravi, tega pogoja, da se odločitve,
               ki so bile na taki skupščini sprejete, štejejo kot nične, da so <q>"ex lege"</q> spoznane za
               take, ki jih je mogoče v vsakem trenutku izpodbijati oziroma jih ni, ni. Zardi tega
               predlagamo, da se z drugim amandmajem, s sprejetjem tega drugega amandmaja, ki ga
               predlagamo, tudi to področje uredi na tak način, da bo pravna varnost zagotovljena
               nedvoumno in da bo učinkovala tudi po trenutku, ko je posamezna skupščina že
               zaključena. Torej, če povzamem, mislim, da je dosedanji napor, ki je bil narejen v
               Državnem zboru, najprej s strani poslanske skupine Slovenske demokratske stranke, ki
               je te rešitve predlagala, in potem s strani vseh ostalih, ki ste pri sooblikovanju in
               nadgraditvi teh rešitev sodelovali, dober, da smo prišli do ene kvalitetne rešitve in
               da bi s sprejemom teh dveh amandmajev, ki ste sedaj vložena v tretjem branju, te
               rešitve na ustrezen način nadgradili.</p>
               <p>Zaradi tega bo Poslanska skupina Slovenske demokratske stranke podprla oba amandmaja
               in zakon v celoti. Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. S tem smo končali predstavitve stališč poslanskih skupin. Sledi razprava
               poslank in poslancev o predlogu zakona v celoti. Najprej ima besedo gospod Rezman. Se
               odpoveduje. Gospod Anderlič - tudi. Gospod Likar, izvolite, imate besedo.</p>
            </sp>
            <sp who="SDZ5:LikarRado">

               <speaker>RADO LIKAR:</speaker>

               <p>Hvala za besedo, predsedujoči. Ena od nalog Državnega zbora kot zakonodajne veje
               oblasti je, da so zakoni in predpisi, ki jih tu sprejemamo, čim bolj jasni in s čim
               manj dvomi o načinu izvajanja le-teh. Z amandmajem k temu 2. členu tako želimo, da je
               jasno in nedvoumno določeno, da morajo pooblaščenci zbirati pooblastila za vsako
               skupščino posebej in ne le, da jim je ta možnost dana. Na ta način bo članom oziroma
               zavarovancem Vzajemne v največji možni meri dana možnost odločanja na skupščinah in s
               tem v največji možni meri uveljavljanje njihovih interesov. In ne nazadnje je takšna
               ureditev med drugim tudi v Zakonu o gospodarskih družbah, ki za organizirano zbiranje
               pooblastil določa, da to pooblastilo velja le za eno skupščino. Seveda pa mora biti
               tudi jasno določeno, da so pooblastila zbrana v nasprotju s temi določili nična, kar
               smo s tem amandmajem tudi hoteli doseči. Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospod Černač.</p>
            </sp>
            <sp who="SDZ5:ČernačZvonko">

               <speaker>ZVONKO ČERNAČ:</speaker>

               <p>Hvala lepa. No, mogoče eno dodatno pojasnilo predvsem glede teh sprememb, čeprav je
               potem predvidena še posebej razprava glede amandmajev. V prvem odstavku 54.a člena je
               zapisano, da pooblaščenci lahko zbirajo pooblastila za vsako skupščino posebej.
               Določba ni najbolj jasna, je dvoumna in tudi ni prav, da je na tak način nomotehnično
               vnesena v zakon. Zaradi tega predlagamo, da se ta beseda, ki pušča dvom o
               ustreznosti, črta.</p>
               <p>Druga zadeva, ki je nekako bistvena, je pa vezana na deveti odstavek tega člena, ki
               govori o tem, da s pooblastili, ki so zbrana v nasprotju z določili prejšnjih
               odstavkov, ni mogoče uresničevati glasovalnih pravic na skupščini. Predlog amandmaja
               govori o tem, da so taka pooblastila nična. V čem je razlika? Razlika je v tem, da
               glede na izredno stroge določbe, ki urejajo zbiranje teh pooblastil, bodo gotovo vsaj
               v prvem obdobju primeri, ko se bo neustreznost pooblastil izkazala šele po tistem, ko
               bo skupščina že izvedena. In v takem primeru ni popravnega izpita oziroma ni nobene
               možnosti; so sicer možne neke tožbe in tako naprej, ampak to ni cilj zakona. Cilj
               zakona mora biti, da so pravila igre jasna in nedvoumna. In v tem primeru, mislim, da
               je določba o tem, da so taka pooblastila nična, zelo jasna in je v interesu
               zagotavljanja varnosti vseh tistih, ki bodo ta pooblastila v skladu z zakonom
               posredovali in ki bodo želeli te svoje pravice uresničevati. Skratka, ščitimo interes
               zavarovank in zavarovancev s to določbo in vnašamo neko jasnost, tudi nomotehnično
               jasnost v besedilo zakona. Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospod Sajovic. <stage xml:id="Redna-07-2009-06-17.stage5">(Se odpoveduje.)</stage> Gospod Bezjak, izvolite, imate
               besedo.</p>
            </sp>
            <sp who="SDZ5:BezjakMarjan">

               <speaker>MARJAN BEZJAK:</speaker>

               <p>Hvala za besedo, gospod podpredsednik. Lepo pozdravljeni, minister, kolegice in
               kolegi! Zelo sem zadovoljen, da smo na koncu koncev našli skupen konsenz, vse
               politične stranke, o novem zakonu o zavarovalništvu. Saj na koncu koncev tako, kot je
               bilo do sedaj, smo vsi prepričani, da ni bilo pravilno, da dejansko odloča o 900
               tisočih zavarovancev nekako 10 posameznikov. S tega vidika je zelo pomembno, da tudi
               sedaj dodamo, kot je bilo že predstavljeno, in podpremo ta dva amandmaja SDS, da ne
               bo ponovno prišlo do kakšnih dvoumnih mišljenj in mahinacij. Kajti takšno
               zavarovanje, kot je bilo do sedaj, ne vodi nikamor.</p>
               <p>Sami vemo, da je bilo v preteklosti veliko razmišljanj o tem, ali napraviti enotirni
               sistem ali dvotirnega in kaj bi bilo bolje. Zagotovo je najpomembnejše to, da se
               izdela tak zakon, kot mora biti, ki ne bo dopuščal nobene luknje v sistemu, kajti
               Slovenci so znani po tem, da zakon še ni zunaj, pa že iščejo luknje v njem, kako
               peljati žejne čez vodo. Zato je pomembno, spoštovane poslanke in poslanci, da
               dejansko spremljamo še ta dva amandmaja, ki točno definirata stališča, in napravili
               bomo vsi skupaj velik korak naprej v Zakonu o zavarovalništvu. Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospod Barovič. Prosim.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Hvala. Rad bi, da v imenu Slovenske nacionalne stranke še enkrat poudarim, da danes
               govorimo o tem predlogu zakona o spremembi zakona, najbrž smo slišali vsi in na levi
               in na desni v dobri veri, da želimo s to dopolnitvijo narediti nekaj boljše, bolj
               dobro, bolj pregledno, bolj pošteno. To drži. Pa vendarle ponovno poudarjam tisto,
               kar sem povedal v uvodu, da pričakujemo, da nastane krovni zakon, ki bo popolnoma
               jasen. Ko sem poslušal ostale kolege, ker jaz pravim, da je dobro, da poslušamo več,
               zato imamo dve ušesi pa ena usta - več poslušamo kot govorimo - so imeli tudi kolegi
               na moji levi strani prav, ko dvomijo ali pa ko razmišljajo, da je pravzaprav krovni
               zakon, Zakon o gospodarskih dejavnosti in s spremembo enega zakona spreminjamo neka
               določila, ki so tam krovna. Jaz ne vem, nisem tako kot Vlada predlagatelj zakonov,
               nisem niti predstavnik Zakonodajno-pravne službe, sem pa zakonodajna veja oblasti, ki
               laično lahko razmišljam, kaj je dobro in kaj ne. In mislim, da je treba v tej smeri
               zdaj ugotoviti, ali bomo s sprejetjem tega predloga zakona o spremembi zakona, o
               katerem govorimo, o zavarovalništvu, dosegli nekaj pozitivnega, neke dobre učinke, ob
               pogojih seveda, da se mora ta zakon v celoti prevetriti ali pa se določila v Zakonu o
               gospodarski dejavnosti prevetriti. Jaz se strinjam z gospodom Žerjavom, ko pravi, da
               morajo določila ZGD-ja veljati enako za vse, ne glede na to, ali je to zavarovalnica
               ali za vse tiste, ki so dolžni spoštovati ta zakon. Veste, jaz si to predstavljam, in
               moji kolegi v Slovenski nacionalni stranki, tako, da ob brodolomu, če nam uspe ostati
               v morju, imamo dve možnosti: ali plavamo v neki smeri v upanju, da gremo proti
               kopnem, ali pa se primemo neke deske in upamo, da nas bo tok prinesel na kopno; ampak
               v obeh teh primerih ne vemo, ali bomo kopno dosegli ali ne. To primerjavo dajem. Jaz
               verjamem, da vsak upa v nek dober cilj, torej doseči kopno, ali ga bomo ali ne, tega
               pa še danes ne vemo. In s takšnimi spremembami včasih gasimo požare in v upanju
               hitimo nekam, kar pa ni dobro. Zato sem vesel, da se je razprava odvila, čeprav jo
               je, po moji presoji in presoji mojih kolegov, o zavarovalništvu preko prve in druge
               obravnave že malo preveč, in da na koncu že sploh ne moreš vedeti, o čem razpravljaš,
               kje smo, kakšna bo rešitev, kakšna ne bo. Več ljudi več ve. Poudarjam, mi bomo
               sprejeli ta zakon, potrdili ta zakon v dobri veri, da delamo bolj transparentno, bolj
               pošteno, upamo, da bomo komu pomagali, da bo nekaj dobrega iz tega nastalo. Še vedno
               pa vztrajamo pri tem, da je treba urediti krovne zakone, tako enega kot drugega, kot
               sem omenil, tako tega o zavarovalništvu kot mogoče tudi Zakon o gospodarskih družbah.</p>
               <p>Vesel sem, da je današnja razprava vsebinsko nekoliko bolj poglobljena, da ni
               politično usmerjena, leva - desna in desna - leva, ampak da skušamo skupaj najti
               rešitve. Slovenska nacionalna stranka, tako kot vedno, bo konstruktivno prispevala k
               temu, v upanju, da bomo vsi na koncu enotni ob sprejetju amandmajev, ki so zelo
               pomembni, in tudi sprejetju tega zakona o spremembi zakona. Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Besedo ima gospa Brunskole.</p>
            </sp>
            <sp who="SDZ5:BrunskoleRenata">

               <speaker>RENATA BRUNSKOLE:</speaker>

               <p>Lepo pozdravljeni! Spoštovani gospod minister s sodelavko, spoštovani gospod
               podpredsednik, spoštovani tukaj prisotni kolegi! Veliko je bilo danes že povedanega
               in tudi moja želja je, da bi bilo čim več zakonodajnih postopkov oziroma tudi razprav
               pri spremembah zakonov ali sprejemanju v takšni obliki, kot je pri konkretno dotičnem
               zakonu o zavarovalništvu. O pomenu in delovanju zavarovalnice Vzajemna in še predvsem
               900 članov Vzajemne v Republiki Sloveniji verjetno ni treba izgubljati besed, saj
               vemo, da je izredno velik. Prav pa je, da so zaščitene pravice zavarovancev, saj je
               zato ta zavarovalnica tudi ustanovljena, in prav je, da bo zakon napisan na kožo
               zavarovancem, torej tistim, ki so upravičenci, ki so zavarovanci, ne pa tistim,
               katerih naloga je, da uspešno vodijo to zavarovalnico oziroma jo tudi upravljajo.
               Zatorej tudi razprava o tej temi danes mislim, da je bila umestna in da je prav, da
               se tudi na tem področju zadeve dorečejo na takšen način, da ne bo tukaj dvomov, dilem
               ali pa tudi morebitnih ugotovljenih nepravilnosti ob revizijskih pregledih in potem
               tudi poročanjih.</p>
               <p>Res pa je, da je treba, kot pravimo, da ima palica dva konca, tudi v primero
               Vzajemne pogledati tudi na stran članov, kot je bilo tudi danes rečeno: podpis
               pooblastila nekomu ne pomeni samo na nek način, da se nekdo odreši soupravljanja,
               soodločanja pri pomembnih zadevah. Zatorej tudi sama ocenjujem, da je za člane
               Vzajemne, torej tudi zavarovance, nadvse pomembno, da pri samih tako pomembnih
               odločitvah, torej pri skupščinah in podpisih pooblastil, le dobro razmislijo, stopijo
               skupaj in se tukaj tudi pogovorijo o konkretnih problemih, morebitnih dvomih, kot je
               bilo danes že rečeno - zna se zgoditi. Seveda so pripravljeni še amandmaji, ki
               nekatere zadeve še dopolnjujejo oziroma še bolj eksaktno dorečejo. Vendar nikoli ni
               nekaj tako dobro, da se nam ne bo zgodilo, da bomo morebiti še v letošnjem letu ali
               pa čez leto, dve ugotovili, da smo le kje kaj pa morebiti tudi spregledali oziroma da
               bi lahko kaj tudi še izboljšali.</p>
               <p>Zatorej, tudi sama bom podprla to spremembo. Zadovoljna sem s tem, da je tudi
               današnja razprava tukaj, ne glede na to, ali sedimo na tej strani ali na oni strani,
               to mi je izredno všeč, želim pa si, da pri vsem tem sodelovanju, tudi pri naslednjih
               točkah seje Državnega zbora, da bi bili kolikor se da korektni en do drugega.</p>
               <p>Sama bom to spremembo zakona podprla.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospod Vizjak - se odpoveduje.</p>
               <p>Gospod Juri. Izvolite, imate besedo.</p>
            </sp>
            <sp who="SDZ5:JuriLuka">

               <speaker>DR. LUKA JURI:</speaker>

               <p>Hvala lepa.</p>
               <p>V dosedanji, sicer kratki razpravi je bilo po eni strani ponovljeno to, kar smo že
               povedali v predstavitvi stališč, tako da se na to ne bom odziva. Po drugi strani je
               bila odprta tudi kratka analiza predlaganih amandmajev. Osebno mislim, da amandmaja
               bolje razjasnita in dajeta zakonu tisto učinkovitost, ki bi sicer lahko manjkala
               oziroma brez katere bi lahko zakon le povzročil več težav, kot bi jih rešil. Tako je
               moje osebno stališče, da je o teh dveh amandmajih vredno razmisliti pozitivno, in me
               veseli, kot zgleda, da bomo to zgodbo danes konstruktivno zaključili in da bo zakon v
               kratkem začel veljati.</p>
               <p>Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Želi gospod minister? Imate besedo. Izvolite.</p>
            </sp>
            <sp who="SDZ5:KrižaničFranc">

               <speaker>DR. FRANCE KRIŽANIČ:</speaker>

               <p>Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>In še, gospod Vizjak kot predlagatelj? Ne.</p>
               <p>Prehajamo na razpravo o 2. členu in amandmajih Poslanske skupine SDS k temu
               členu.</p>
               <p>Želi kdo besedo? Vidim eno roko.</p>
               <p>Gospod Vizjak, izvolite kot predlagatelj.</p>
            </sp>
            <sp who="SDZ5:VizjakAndrej">

               <speaker>MAG. ANDREJ VIZJAK:</speaker>

               <p>Poglejte, ta amandma je zelo pomemben in zelo preprost. Predlaga črtanje besedice
               <q>"lahko"</q>, in sicer ambicija amandmaja je, da je jasno zapisano, da se za vsako
               skupščino posebej zbirajo pooblastila. Kajti, če ostane notri <q>"lahko"</q>, potem se za
               vsako skupščino posebej nikoli ne bodo zbirala pooblastila, kajti vsi bodo šli na
               tisto, saj to je možnost, ampak možnost je tudi, da za več skupščin zbiramo
               pooblastila in seveda taka odprta možnost dopušča zlorabe in to želimo preprečiti.
               Kajti poznamo iznajdljivost ljudi, ki so se s temi pooblastili doslej že ukvarjali,
               imajo utečene kanale zbiranja teh pooblastil. Zato menim, da bi dejansko s črtanjem
               besedice <q>"lahko"</q> in da se za vsako skupščino posebej zbirajo pooblastila, dosegli ta
               prvinski namen, ki je bil tudi s samo novelo vložen s strani predlagateljev. Torej,
               pomemben amandma in menim, da zasluži podporo.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Še kdo? Ker ne želi nihče več razpravljati zaključujem razpravo.</p>
               <p>O amandmajih bomo v skladu s časovnim potekom seje Državnega zbora odločali danes, v
               okviru glasovanj, pol ure po prekinjeni 15. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>4. TOČKO DNEVNEGA REDA,</title> to je na <title>OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O JAVNIH
               FINANCAH.</title>
               </p>
               <p>Predlog zakona je v obravnavo Državnemu zboru predložila Vlada. Besedo dajem
               predstavniku Vlade za dopolnilno obrazložitev predloga zakona. Dr. Križanič, minister
               za finance, izvolite, imate besedo.</p>
            </sp>
            <sp who="SDZ5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa. Spoštovane poslanke in poslanci! Spoštovani predsedujoči! Dovolite, da
               predstavim predlog sprememb zakona o javnih financah.</p>
               <p>Predlog zakona o spremembah in dopolnitvah Zakona o javnih financah je pripravljen
               zgolj v obsegu, ki je nujno potreben, da se preprečijo posledice morebitnih motenj
               pri delovanju finančnega sistema v sedanji finančni in gospodarski krizi. Hkrati pa
               se s spremembo tega zakona želi zagotoviti, da se bodo ukrepi, ki so bili sprejeti za
               omilitev te krize, izvajali na način, ki bo omogočal doseganje predvidenih ciljev teh
               ukrepov. Poleg navedenega se s predlogom zakona določa pravna podlaga za ustanovitev
               fiskalnega sveta kot posvetovalnega telesa Vlade oziroma civilne družbe.</p>
               <p>1. člen Predloga zakona o spremembah Zakona o javnih financah določa dve novi vrsti
               namenskih prejemkov, in sicer so to prihodki od okoljskih dajatev za onesnaževanja
               okolja zaradi odvajanja odpadlih voda in prihodki od okoljskih dajatev za
               onesnaževanje okolja zaradi odlaganja odpadkov. Ni dvoma, da so namenski prihodki
               proračuna tisti, ki so določeni v Zakonu o javnih financah, poleg tega pa so namenski
               prihodki tudi prihodki, ki so določeni v letnem zakonu o izvrševanju proračuna
               oziroma tisti, ki so določeni v odhodku, s katerim se sprejme občinski proračun.</p>
               <p>Zakon o financiranju občin je prihodke od okoljskih dajatev za onesnaževanje okolja
               zaradi odvajanja odpadlih voda in prihodke od okoljskih dajatev za onesnaževanje
               okolja zaradi odlaganja odpadkov v skladu s predpisi Evropske unije določil kot
               namenske prihodke občinskih proračunov. Navedeno pomeni, da bi morale vse občine,
               vsaka v svojem odloku, s katerim sprejmejo občinski proračun, navedene prihodke
               določiti kot namenske, saj bi se v nasprotnem primeru ti prihodki obravnavali zgolj
               kot prihodki integralnega proračuna občine. Ker je obveznost namenske porabe za vse
               občine mogoče določiti izključno v Zakonu o javnih financah in ker se želi preprečiti
               različna ravnanja občin, ne more biti dvoma, da je predlagana ureditev smiselna in
               ustrezna.</p>
               <p>Z 2. členom predloga tega zakona bo zagotovljena ustrezna podlaga za nalaganje
               denarnih sredstev sistema EZR <stage xml:id="Redna-07-2009-06-17.stage6">(to je enotni račun države)</stage> do največ treh let. Razlog
               za takšno ureditev je v zadnji spremembi Zakona o javnih financah, sprejeti konec
               preteklega leta, ki je omogočila, da se država za izvrševanje državnega proračuna v
               tekočem proračunskem letu lahko zadolži dodatno še do višine, potrebne za odplačilo
               glavnice dolga državnega proračuna, ki zapade v plačilo v prihodnjih dveh
               proračunskih letih, in posledično zasledovanje cilja, da bi kar v največjem možnem
               obsegu dosegli dohodkovno nevtraliziranje izvršenega dodatnega zadolževanja. Ker
               dodatno zadolževanje velja le za državo, se tudi ročnost depozitov izvaja le v
               sistemu enotnega zakladniškega računa države, ne pa v sistemu enotnega zakladniškega
               računa občin. Poleg navedenega predlog tega člena v skladu s priporočili Računskega
               sodišča določa, kdo upravlja z denarnimi sredstvi enotnega zakladniškega računa
               države oziroma občin, in določa obveznost registriranja pri AJPES-u.</p>
               <p>Cilj 3. člena predloga tega zakona je znižati izpostavljenost tveganjem upravljanja
               z denarnimi sredstvi ter ureditev prepovedi sklepanja tistih posojilnih poslov, ki so
               namenjeni tako imenovanim menedžerskim odkupom lastniških deležev v podjetjih.
               Prepoved sklepanja bančnih poslov, ki so namenjeni odkupu delnic oziroma deležev
               družb s strani članov poslovodstev ter gospodarskih družb in z njimi povezanih oseb,
               je omejena na tiste primere, ko je v postopkih prišlo do kršitev zakonodaje o trgu
               finančnih instrumentov, prevzemne zakonodaje oziroma pri njihovem poslovanju
               ugotovljene kršitve konkurence. Predviden je nadzor nad spoštovanjem teh omejitev, ki
               ga bo izvajalo ministrstvo, pristojno za finance. V ta namen ima Ministrstvo za
               finance pravico od prejemnikov državnih pomoči oziroma izvajalcev garantne sheme
               zahtevati podatke o poslih, za katere velja omejitev. Predlog tega člena kot sankcijo
               določa ničnost poslov, ki so bili sklenjeni v nasprotju s prepovedjo, sam postopek pa
               izvaja javni pravobranilec. Gre za dve ravni omejitev: z državnimi pomočmi se ne sme
               noben omogočiti kredita za notranji odkup, finančne institucije pa sploh ne smejo
               takih kreditov dajati ali jih podaljševati, če so vključene v državno pomoč in če je
               prejemnik teh kreditov kršil prevzemno ali zakonodajo koncentracije trga.</p>
               <p>Končno, 4. člen postavlja podlago za ustanovitev fiskalnega sveta kot posvetovalnega
               telesa Vlade in telesa<gap n="..."/> <stage xml:id="Redna-07-2009-06-17.stage7">/opozorilni znak za konec/</stage> družbe, ki bo pripravila
               stališča do vseh ukrepov, ki jih bo predlagala Vlada. Kot neodvisno strokovno telo bo
               pristojen, da poda neodvisno oceno javnofinančne politike in izvajanja strukturnih
               reform oziroma oceno o usklajenosti javnofinančne politike s cilji, postavljenimi z
               vsakoletnim proračunom.</p>
               <p>Ustanovitev fiskalnega sveta je utemeljena, saj morajo biti letne in srednjeročne
               napovedi makroekonomskih ciljev kot osnove za določitev javnofinančnih ciljev za
               tekoči 2 leti in za srednjeročne obdobje čimbolj objektivizirani. <gap n=".."/><stage xml:id="Redna-07-2009-06-17.stage8">/Opozorilni
               znak./</stage><gap n=".."/> oziroma izvajal makroekonomske napovedi, primerljive institucije imajo pa
               tudi v drugih državah.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Predlog zakona je obravnaval Odbor za finance in monetarno politiko kot
               matično delovno telo. Besedo dajem podpredsedniku odbora mag. Radovanu Žerjavu za
               predstavitev poročila odbora.</p>
            </sp>
            <sp who="SDZ5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik. Spoštovani minister, kolegice in kolegi.</p>
               <p>Odbor za finance in monetarno politiko je na 13. nujni seji 10. 6. 2009 in na
               nadaljevanju seje 16. 6. 2009 kot matično delovno telo obravnaval Predlog zakona o
               spremembah in dopolnitvah Zakona o javnih financah, ki ga je Državnemu zboru v
               obravnavo predložila Vlada s predlogom, da se predloženi zakon obravnava in sprejme
               po nujnem postopku. Odboru je bilo posredovano mnenje Zakonodajno-pravna službe, ki
               je predloženi zakon proučila z vidika skladnosti z ustavo in pravnim sistemom ter z
               zakonodajno tehničnega vidika.</p>
               <p>Služba je podala pripombe k določbam 1., 2., 3., 4., in 6. člena predloga zakona,
               opozorila pa je tudi na pomanjkljivost oziroma nejasnost obrazložitev posameznih
               predlaganih členov oziroma rešitev. Pripombe službe k 1. členu so upoštevane v
               sprejetem amandmaju Odbora k 1. členu, ki je naveden v nadaljevanju tega poročila.
               Večina pripomb službe po starem navedenem členu je upoštevana v vloženih amandmajih
               treh koalicijskih poslanskih skupin, ki jih je Odbor prav tako sprejel. Poleg tega je
               predlagatelj zakona podal pisno podrobno obrazložitev določb 2. člena. K predloženemu
               zakonu so v poslovniškem roku amandmaje vložile Poslanska skupina Slovenske
               demokratske stranke, in sicer k 2., 3., 4. in 5. členu ter poslanske skupine
               Socialnih demokratov, Zares in Liberalne demokracije Slovenije k 2., 3., 4. in 6.
               členu.</p>
               <p>V uvodni dopolnitvi obrazložitvah členov je minister za finance kot predstavnik
               predlagateljev zakona podlag podrobnejšo predstavitev namena zakona in predlaganih
               rešitev. Ob tem je med drugim poudaril, da s spremembo 68. člena veljavnega zakona v
               smeri nalaganja denarnih sredstev sistema enotnega zakladniškega računa država do
               največ treh let omogoča fleksibilnejšo aktivnost zakladnice pri odpravljanju posledic
               finančne krize oziroma preprečevanju kreditnega krča.</p>
               <p>V razpravi o posameznih predlaganih rešitvah in vloženih amandmajih so člani Odbora
               največ pozornosti namenili vprašanjem povezanim s prepovedjo poslov v zvezi s
               posojili, namenjenimi za financiranje tako imenovanih menedžerskih odkupov lastniških
               deležev v podjetjih. Izražena so bila različna mnenja in ocene o primernosti oziroma
               neprimernosti določb 3. člena predloga novele.</p>
               <p>V zvezi z amandmajem Poslanske skupine Slovenske demokratske stranke k 2. členu
               Predloga zakona, na podlagi katerega bi bil sestavni del poročila o izvrševanju
               proračuna in tudi poročilo o doseženi uspešnosti, učinkovitosti ter gospodarnosti pri
               opravljanju denarnih sredstev sistema enotnega zakladniškega računa in pri
               upravljanju s prostimi denarnimi sredstvi na računih pravnih oseb, vključenih v ta
               sistem. Pravilnost in smotrnost opravljanja teh denarnih sredstev pa bi bila vsako
               leto predmet revizije. Predstavnica predlagatelja zakona je poudarila, da tako
               predlagana rešitev ni sprejemljiva. Razpravljavci so nekaj pozornosti namenili tudi
               predlagani ustanovitvi fiskalnega sveta.</p>
               <p>Odbor se je v skladu s 130. členom Poslovnika Državnega zbora opredelil do vloženih
               amandmajev in pri tem sprejel amandmaje poslanskih skupin Socialnih demokratov, Zares
               in Liberalne demokracije k 2., 3., 4. in 6. členu. Ni sprejel amandmajev Poslanske
               skupine Slovenske demokratske stranke k 3. in 4. členu ter se ni opredelil do
               amandmaja Poslanske skupine Slovenske demokratske stranke k 2. in 4. členu, ker so
               zaradi sprejetih odločitev odbora, postala brezpredmetna.</p>
               <p>Glede na sprejete amandmaje in nesprejeti 5. člen je na podlagi prvega odstavka 193.
               člena Poslovnika Državnega zbora pripravljeno besedilo dopolnjenega predloga zakona,
               ki je sestavni del tega poročila. Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Sledi predstavitev stališč poslanskih skupin. Gospod Vili Rezman bo predstavil
               stališče Poslanske skupine Demokratične stranke upokojencev.</p>
               <p>Prosim.</p>
            </sp>
            <sp who="SDZ5:RezmanVili">

               <speaker>VILI REZMAN:</speaker>

               <p>Hvala, gospod predsedujoči.</p>
               <p>Poslanska skupina DeSUS bo zagotovila podporo temu predlogu zakona zato, ker
               ocenjujemo, da ima Vlada prav, ko sodi, da bi sicer lahko doživeli posledice, ki bi
               jih težko popravljali, in ko sodi, da moramo, to kar je treba storiti, storiti takoj.
               Zato je tudi predlagala postopek, po katerem sprejemamo nujni postopek.</p>
               <p>Verjetno izvira to iz ocene Vlade, ki ocenjuje položaj na finančnem trgu in na trgu
               realnega sektorja, ki ga nihče ne more ocenjevati kot dobrega oziroma kot takšnega, s
               katerim bi lahko bil zadovoljen. Verjetno takšna ocena Vlade implicira oceno, da
               dosedanji ukrepi le niso bili dovolj učinkoviti, da niso bili dovolj pravočasni ali
               dovolj hitri, in da tudi oblike državne pomoči, bodisi da gre za kreditiranje
               posojilnih institucij, bodisi da gre za finančne naložbe, bodisi da gre za možnosti
               odkupov in bodisi da gre za kakšno drugo možnost državne pomoči, niso prijeli tako,
               da bi realno gospodarstvo lahko zopet pričelo z neko vzgonsko dejavnostjo. Morebiti
               so ti ukrepi državnih pomoči nekoliko bolj uspešni na področju finančnega sektorja,
               na področju sektorja finančne industrije. Realni sektor pa še zmeraj nosi težko
               breme, zaradi katerega bolj kleči kot stoji. To pomeni, da finančni krč še ni
               popustil, da likvidnostne težave tarejo naše gospodarstvo in da posledično, ker
               realna rast upada, pač, moramo veliko več sredstev vlagati za organizacijo in
               vzdrževanje socialne mreže. Vlada želi hkrati s temi državnimi pomočmi preprečiti, da
               bi bile napačno uporabljene. Da bi bile uporabljene v nasprotju z nameni in s cilji
               ali da bi se na kakršenkoli način morebiti celo zlorabile. Zato je zagotovila tudi
               ustrezen nadzor in zagrozila s primernimi sankcijami za tiste, ki bi kršili. Da bi
               preprečila trošenje sredstev v druge namene, kot je sama želela, je šla v razponu od
               prepovedi kreditiranja menedžerskih kreditov do kreditiranja s sklepom nadzornega
               sveta in preprečitvijo eventualne poslovne škode tistemu, ki kreditira, do omejitev
               ob kršitvi treh področij zakonodaje, ki so v zakonu tudi omenjene. Gre za trg
               finančnih instrumentov, prevzeme in za konkurenco.</p>
               <p>Vlada pa uvaja še nekaj novosti s tem zakonom. Kar zadeva novosti, ki skušajo
               preprečiti, da bi v lokalnih skupnostih napačno razumeli dajatve in na področju
               okolja kot namenske prihodke se mi v Poslanski skupini DeSUS strinjamo, da je treba
               to v zakonu ustrezno regulirati.</p>
               <p>Kar se tiče novega instituta, za katerega nekateri menijo, da je brezzobi,
               finančnega sveta, pa mi sodimo, da je vreden podpore. Da ne pomeni nepotrebnega
               podvajanja institucij, ki se s spodobnimi analizami, ocenami in priporočili že
               ukvarjajo in da omogoča večji izbor ocen, ki bodo podlaga za oblikovanje politike
               naše vlade. Treba je poudariti, da gre za dve funkciji tega sveta. Ena funkcija je
               funkcija spremljanja javnih financ, smotrnosti koriščenja, nalaganja in tako naprej.
               Druga pa spremljanja, jaz mislim, da je bolj napoved strukturnih sprememb. Med te
               spada tudi spremljanje demografskih trendov in verjetno priporočanja ukrepov na
               področju zdravstvenega, pokojninskega in invalidskega zavarovanja. Mi upamo, da tukaj
               na bo šlo za Almunio v obliki mnogokratnika, da ne bo tukaj sedem ljudi, ki bodo
               neoliberalno in skrajno togo razumeli ta dva sistema, zato bomo zelo budno spremljali
               delo fiskalnega sveta na področju priprave strukturnih reform.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Bogdan Barovič bo predstavil stališče Poslanske skupine Slovenske nacionalne
               stranke.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Spoštovane kolegice in kolegi, predstavnica ministrstva.</p>
               <p>V Slovenski nacionalni stranki tega zakona podprli ne bomo. Razumemo, konstruktivno
               smo šli in pristopili k pregledu. Razumemo, poglavitna rešitev naj bi bila znižanje
               izpostavljenosti tveganjem upravljanja z denarnimi sredstvi. Točka 1. in točka 2. -
               ureditev prepovedi sklepanja posojilnih poslov, ki so namenjeni tako imenovanim
               menedžerskim odkupom lastniških deležev v podjetjih. Pošteno. Zakon naj bi ta cilj
               dosegel. Vse skupaj pa se ustavi in v to sem prepričan in upam dokazati, pri predlogu
               oziroma podlagi za ustanovitev fiskalnega sveta kot samostojnega organa za neodvisno
               ocene javnofinančne politike in izvajanje strukturnih reform.</p>
               <p>Zdaj pa zelo tehtno vprašam: Samo, zakaj? Zakaj je ta fiskalni svet potreben? Komu
               je potreben? Kaj bo delal? Kakšni bodo učinki njegovega dela, ob vseh milijonih
               služb, milijonih služb, ki jih imamo? Mi imamo kup služb znotraj posameznih
               ministrstev, ki opravljajo takšne in drugačne analize, preglede, nadzore, finančna,
               ne vem, kaj še vse si ne izmislim, kamor pogledaš imaš milijon teh služb. Največja
               neumnost pri vsem tem pa je, da bo ta služba, ki je že, ta služba bo pri generalnem
               sekretariatu Vlade Republike Slovenije. Saj imamo generalnega sekretarja gospoda
               Cvikla tam in on je že tako ali tako preveč pameten, kar se financ tiče. Ali mora
               zdaj imeti še eno službo, da bo pri njem nekaj počela, kar že vsi drugi počnejo? Da
               se ne spustim v določila 4. člena, ki govori o fiskalnem svetu, da bo imel sedem
               članov, od tega pa morajo biti štirje Slovenci. Kaj pa še? Škoda, zakaj? Naj bo sedem
               tujcev. Kakšne nebuloze, kakšni nesmisli. To je pa že norčevanje iz ljudi. Mi imamo
               UMAR. Če že ta služba, naj bo v finančnem ministrstvu. Tako kot smo včeraj naredili
               neumnost in smo dali tehnološki promet, promet smo dali v visoko šolstvo, gospodu
               Golobiču smo ga poklonili, češ: <q>"Tukaj imaš svojo firmo, da boš lahko zdaj še tisto
               pokradel, česar prej nisi znal"</q>. A zdaj bomo dali fiskalni svet gospodu Cviklu v
               generalni sekretariat? Pa kaj še? Potem dajmo evropske zadeve v Odbor za gospodarstvo
               ali pa na Ministrstvo za gospodarstvo. Pa dajmo promet v Ministrstvo za zdravje.
               Kakšne neumnosti počnemo. Jaz razumem, da ta vlada hoče imeti zakon, ki bi znižal
               izpostavljanje tveganjem in prepovedal sklepanja tistih poslov, ki so umazani, ampak
               ne pa z ustanovitvijo nekega fiskalnega sveta, ki s tem nima nič. A zdaj bo še ta
               nadziral nadzornika, ki nadzira nadzornika, nadzornik nadzira pa tistega izvajalca
               ali kaj? In govorimo tukaj, popolnoma nejasno mi je še ta trenutek, o predlogu
               zakona, da uvaja novi vrstni namenskih prihodkov od okoljske dajatve za onesnaževanje
               okolja, zaradi odvajanja in tako naprej. Ureditev v predlaganem zakonu je nujna, ker
               so navedeni prihodki občinskih proračunov in bi bila v nasprotnem primeru njihova
               namenskost vezana na odločitev posamezne občine. Če mi kdo zna razložiti ta stavek,
               mu jaz podpišem doktorat, če imam to pristojnost. Medtem, ker jaz tako razumem,
               medtem ko mi teh vsebin nimamo urejenih v pristojnih okoljskih zakonih, gospe in
               gospodje. In ta zakon, oprostite, kljub dobremu namenu, je popolno skrpucalo, kar se
               je pokazalo že na prvem zasedanju Odbora za finance, na drugega nisem šel, ker sem
               raje urejal občinske zadeve zjutraj ob 5 in ne bom rinil ob 8. zato, ker je Vlada, ne
               krivim posameznega, Vlada zelo pavšalno, površno in, oprostite izrazu, nemarno
               pripravila ta zakon. Tako da smo se morali še enkrat dobiti, ste se morali še enkrat
               dobiti. In danes ni nič boljši. SNS ga podprl ne bo.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Mag. Radovan Žerjav bo prestavil stališče Poslanske skupine Slovenske ljudske
               stranke.</p>
               <p>Prosim.</p>
            </sp>
            <sp who="SDZ5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa za besedo. Spoštovane kolegice in kolegi!</p>
               <p>Želel bi prestaviti nastanek tega zakona in kritiko k temu.</p>
               <p>7. maja Vlada Republike Slovenije vloži Predlog zakona o spremembah in dopolnitvah
               Zakona o javnih financah. 14. maja Vlada Republike Slovenije umakne pred enim tednom
               vloženi predlog zakona in vloži novega. 4. junija Vlada Republike Slovenije že drugič
               umakne vloženi predlog zakona in tretjič vloži novega. Dne 8. junija dobimo mnenje
               Zakonodajno-pravne službe Državnega zbora, katerega obseg je večji, kot obseg samega
               predloga zakona. 10. junija zaseda Odbor za finance in predsednik odbora gospod Anton
               Rop, tudi na moje negodovanje, prekine sejo z besedami: <q>"Moram reči, da se jaz kot
               predsedujoči in predsednik tega odbora ne upam tako voditi te seje odbora. Torej,
               tukaj je pa odgovornost Ministrstva za finance relativno velika, pri pripravi te seje
               odbora. Zdaj smo prišli do točke, da prekinemo to točko in nadaljujemo potem, ko se
               bosta Ministrstvo za finance in Zakonodajno-pravna služba temeljito pogovorila in
               pripravila eventualne predloge amandmajev odbora."</q> Ne morem reči nič drugega, kot
               sramota, katastrofa. Sramota za Ministrstvo za finance, sramota za Vlado Republike
               Slovenije, da se tako pomembnih projektov lotevata s takšno površnostjo in
               neodgovornostjo. Slovenija in slovensko gospodarstvo pokata po šivih, ukrepov od
               nikoder. Tisto, kar pa pride v proceduro Državnega zbora, pa je pripravljeno na ravni
               delovanja balinarskega društva, da ne rečem še kaj hujšega.</p>
               <p>Seveda, kot smo že vajeni od te koalicije, se rajši ukvarja sama s seboj in rešuje
               svoje lastne probleme. Spomnimo se tako imenovanega Cviklovega zakona in prepira o
               tem, na katerem stolčku bo sedel gospod Erjavec in prepiri okrog Rupla in
               Veselinoviča in seveda zadnjih 10 dni, ko se je celotna koalicijska infrastruktura, s
               predsednikom države na čelu, ukvarjala s projektom reševanja ministra Golobiča.</p>
               <p>In kaj naj rečemo o samem zakonu, ki je zdaj pred nami? Odgovorno od celotne
               slovenske politike bi bilo, ne da bi se na tem mestu spuščali v to, kdo je za
               nastanek tajkunskih zgodb v osnovi odgovoren - po moji oceni celotna slovenska
               politika, da pa v prihodnje preprečimo, da se takšne zadeve ne bi ponavljale, in da
               se že začete zadeve ne bi z novimi ukrepi podpirale. Rešitve naj bodo namenjene
               predvsem samo gospodarstvu in blaženju gospodarske krize. Žal pa ugotavljam, da v
               temu zakonu temu ni tako. Vlada celo uzakonja dobre in slabe tajkune in omogoča
               nadaljevanje tajkunskih zgodb in celo odpiranje novih.</p>
               <p>V poslanski skupini takšnega predloga zakona nikoli, nikdar in še takrat ne, ne bomo
               podprli. Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Mag. Borut Sajovic bo predstavil stališča Poslanske skupine Liberalne demokracije
               Slovenije.</p>
               <p>Prosim.</p>
            </sp>
            <sp who="SDZ5:SajovicBorut">

               <speaker>MAG. BORUT SAJOVIC:</speaker>

               <p>Hvala lepa. Vsem skupaj prijazen pozdrav! Hvala za besedo in pa pozdrav ministru in
               sodelavki!</p>
               <p>Na takih razpravah in pa ob takih trenutkih, ko se srečujemo s krizo, se lepo na
               tehtnico postavi, komu je za vsebinsko reševanje problemov, koliko je pa za nabiranje
               političnih točk za katerokoli od strank.</p>
               <p>V Poslanski skupini Liberalne demokracije Slovenije ocenjujemo - gospod
               predsedujoči, gospod Petan ima nek predlog, moti in prekinja mojo razpravo<gap n="..."/></p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Nisem opazil, da bi dvignil roko in tudi, če bi, bi mu dal besedo potem, ko boste vi
               končali. Izvolite.</p>
            </sp>
            <sp who="SDZ5:SajovicBorut">

               <speaker>MAG. BORUT SAJOVIC:</speaker>

               <p>Potem pa prosim za opozorilo, da ne moti razprave.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Prosim, samo tisti ima besedo, ki mu jo dodeli predsedujoči!</p>
            </sp>
            <sp who="SDZ5:SajovicBorut">

               <speaker>MAG. BORUT SAJOVIC:</speaker>

               <p>Hvala lepa, gospod predsednik, za podporo, pa upam, da boste drugič prej ukrepal.</p>
               <p>Ocenjujemo, da je kratkoročno najpomembnejši del predloga zakona tisti del, ki bo
               omogočil podaljšanje ročnosti depozitov države pri poslovnih bankah, in sicer iz
               enega na tri leta. Gre za začasno prosta sredstva Republike Slovenije, katerih vir je
               predvsem izdaja obveznic Republike Slovenije na eurotrgu. Podaljšanje ročnosti
               depozitov pomeni neposredno pomoč poslovnim bankam, saj bodo s tem ukrepom pridobile
               dodaten kvaliteten dolgoročen vir. Torej gre za ukrep, ki bo poleg že sprejetih,
               deloval v smeri popuščanja kreditnega krča. Ob tem pa je treba poudariti, da
               kratkoročna sredstva države pri poslovnih bankah znašajo trenutno nekaj čez 3
               milijarde evrov. Zato v Liberalni demokraciji Slovenije pozdravljamo spremembo, ki bo
               omogočila fleksibilnejšo aktivnost zakladnice pri odpravljanju posledic finančne
               krize.</p>
               <p>Drugi del zgodbe na katerega se nam zdi pomembno in potrebno opozoriti je novost, ki
               jo prinaša Predlog zakona za ustanovitev fiskalnega sveta, ki ga bodo sestavljali
               vrhunski strokovnjaki na področju javnih financ. Seveda, fiskalni svet na eni strani
               pomeni določen strošek, določeno breme, vendar je na drugi strani ob jasni
               predstavitvi in dobrem delu fiskalnega sveta pozitivnih momentov za javne finance
               bistveno, bistveno več. Gre za izrazito moderno telo, ki deluje že v marsikateri
               razviti državi. Njegova ustanovitev je ob pogojih, da je Slovenija z vstopom v
               evroobmočje dokončno izgubila svojo monetarno politiko in razmerah globoke finančne
               in gospodarske krize, po našem mnenju, nujna. Njegovo nujnost lahko utemeljujemo tudi
               s trenutnim stanjem javnih financ. Deficit nad maastrichtsko mejo v letošnjem letu po
               mnenju LDS-a še ni problematičen, seveda ob predpostavki, da gre zgolj za začasen
               stabilizacijski primanjkljaj ter da se bomo tako politika kot socialni partnerji
               pravočasno sporazumeli, da ga pričnemo odpravljati še v slabih gospodarskih razmerah.
               Torej, že danes in ne nekje v nedorečeni prihodnosti.</p>
               <p>V Poslanski skupini Liberalne demokracije Slovenije se zavzemamo tudi za oblikovanje
               trdnih zakonskih pravil za omejevanje obsega javnega dolga, zato pa zagotovo nujno
               potrebujemo fiskalni svet kot neodvisen strokovni organ, ki bdi nad kakovostjo
               fiskalne politike in dolgoročne vzdržnosti javnih financ ter kakovostjo izvajanja
               prepotrebnih strukturnih reform. Še več, v Liberalni demokraciji Slovenije smo
               mnenja, da bi lahko nanj prenesli celo nekatere vzvode fiskalne politike.</p>
               <p>Tretji del novele zakona pa predstavlja tako imenovani antitajkunski člen. V
               Liberalni demokraciji Slovenije vsekakor podpiramo zavarovanje javnih sredstev s
               prepovedjo sklepanja posojilnih poslov, ki so namenjeni menedžerskih odkupom
               lastniških deležev in so izpeljani brez potrebnih dovoljenj oziroma je pri njih
               prihajalo do drugih dokazanih nepravilnosti, zaradi katerih je proti takšnim pravnim
               osebam uveden postopek pristojnih organov. Potem pa smo mnenja; in to ne glede na
               dejstvo, da bodo takšne antitajkunske določbe najverjetneje uporabljene zgolj samo o
               dveh ali v treh razkritih in vsem znanih primerih; da bi bilo bolje in dobro, če bi
               se ta problematika uredila v posebnem zakonu, ne pa, da se z njo obremenjujejo
               zakonska besedila kar treh ali štirih drugih zakonov. Tudi zato, ker gre za pomemben
               poseg v samostojne poslovne politike bank, ki zahteva pravnosistemske, korektne,
               jasne in nedvoumne rešitve.</p>
               <p>V Liberalni demokraciji Slovenije bomo Predlog novele Zakona o javnih financah, ker
               je pomemben protikrizni zakon, podprli. Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospa Breda Pečan bo predstavila stališče Poslanske skupine Socialnih demokratov.</p>
               <p>Prosim.</p>
            </sp>
            <sp who="SDZ5:PečanBreda">

               <speaker>BREDA PEČAN:</speaker>

               <p>Hvala za besedo, gospod podpredsednik. Dober dan vsem prisotnim. Še posebej prijazen
               dober dan gospodu Petanu zato, da se mu ne bo treba truditi vmes.</p>
               <p>Poslanska skupina Socialnih demokratov bo v celoti podprla sprejem zakona o
               spremembah in dopolnitvah Zakona o javnih financah, saj ta prinaša nekatere nujne
               izboljšave, zlasti na področju enotnega zakladniškega računa. Poleg tega pa tudi
               omejitve, ki smo jih sicer že zapisali v Zakonu o jamstveni shemi, namreč, da se širi
               prepoved refinanciranja kreditov za menedžerske prevzeme tudi na celotno poslovanje
               bank, ki pridobivajo poroštva ali pa kredite iz državnih sredstev po Zakonu o javnih
               financah. Poleg tega je pomembno tudi to, da ta sprememba zakona uvaja fiskalni svet,
               ki naj bi bil sestavljen iz res vrhunskih finančnih strokovnjakov, zlasti na področju
               makroekonomije in fiskalne ekonomije, tako da imamo zagotovljen nadzor oziroma
               spremljanje pravzaprav uresničevanja proračunskega načrtovanja v posameznem fiskalnem
               letu. Poleg tega člani fiskalnega sveta ne bodo imeli možnosti ponavljati mandata,
               ampak bo treba vsakih pet let celotni fiskalni svet zamenjati. In pa še nekaj
               zanimivega, mislim, da sicer morda malo prezrtega, zaradi prevelike pozornosti na
               področju na drugih treh področjih. Dejstvo je, da je s to spremembo zakona
               opredeljena namenskost okoljskih taks, ki so sicer prihodek občin. Vendar bi se lahko
               zaradi tega, ker ni izrecno določena namenskost, sredstva pridobljena s takso za
               obremenjevanje voda, takso za obremenjevanje okolja, uporabljalo nenamensko. Mislimo,
               da je to koristno določilo, ki definira porabo teh sredstev, zato bomo ta zakon, kot
               rečeno, podprli. Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Rado Likar bo predstavil stališče Poslanske skupine Slovenske demokratske
               stranke.</p>
               <p>Prosim.</p>
            </sp>
            <sp who="SDZ5:LikarRado">

               <speaker>RADO LIKAR:</speaker>

               <p>Hvala za besedo, predsedujoči. Spoštovani minister, spoštovani predstavniki Vlade,
               spoštovane kolegice in kolegi!</p>
               <p>Novela zakona, ki jo danes obravnavamo po nujnem postopku, je po besedah
               predlagatelja potrebna zato, da bi se preprečile težko popravljive posledice za
               delovanje države zaradi morebitnih motenj pri delovanju finančnega sistema. Namreč,
               Vlada mora zagotoviti, da se bodo ukrepi, ki so bili sprejeti za omejitev učinkov
               finančne krize, izvajali na način, ki bo omogočal doseganje predvidenih ciljev in
               namenov. Glavni namen novele predloga zakona pa je ta, da se bankam, prejemnicam
               različnih oblik pomoči države, prepove vse vrste dajanja posojil, refinanciranja in
               obnavljanja posojil pred ali ob dospelosti, če so ta posojila namenjena financiranju
               odkupov podjetij s strani uprav teh podjetij in z njimi povezanih oseb, tako
               imenovani menedžerski odkupi. Z eno, bom rekel, lepotno napako, prepoved velja samo,
               če je podjetje oziroma njegova uprava v postopku zaradi suma kršitve zakonodaje pred
               Uradom za varstvo konkurence ali Agencijo za ter vrednostnih papirjev.</p>
               <p>V Poslanski skupini SDS ugotavljamo, da je cilj in namen predlagatelja ravno obraten
               in negira to kar piše v obrazložitvi. S to določbo po našem mnenju ta namen ne bo
               dosežen, celo več, s tem bodo za odobravanje ali reprogramiranje tako imenovanih
               menedžerskih posojil na široko odprta vrata. Ker gre za popolnoma isto vsebinsko
               rešitev, kot pri noveli Zakona o jamstveni shemi, v naši poslanski skupini tej
               rešitvi nasprotujemo, zato smo tudi vložili amandma k 3. členu, saj je
               nesprejemljivo, da predlog novele zakona dopušča možnost, da se lahko likvidna
               sredstva namenjena investicijam in razvoju podjetij namenijo za izdajanje novih ali
               reprogramiranje obstoječih posojil, tako imenovanih tajkunskih posojil. Namreč,
               večina teh posojil se je izkazala za škodljiva, saj se sredstva, ki jih ta podjetja
               ustvarjajo, namenijo za odplačilo teh menedžerskih posojil. Torej podjetja
               odplačujejo sama sebe, namesto, da bi se sredstva namenila za poslovanje in razvoj.
               Najbolj boleča posledica tega pa so množice odpuščenih delavcev in s tem večanje
               stopnje brezposelnosti, ki so namesto, da bi prispevali v državno blagajno,
               prejemniki socialnih transferov.</p>
               <p>Ne podpiramo niti predloga za ustanovitev tako imenovanega fiskalnega sveta, ki naj
               bi predvsem podajal ocene o vzdržnosti in stabilnosti javnofinančne politike. Po
               našem mnenju je uvedba novega organa, v časih gospodarske krize, nepotrebna, predvsem
               pa s stroškovnega vidika potratna, saj bi predlagane naloge lahko oziroma jih že
               opravljajo druge institucije, kot so na primer Banka Slovenije, Umar, vladni
               strateški svet in tako naprej. Menimo tudi, da vsesplošno ustanavljanje številnih
               novih agencij, organov in komisij ne vodi k večji učinkovitosti in gospodarnosti
               javne uprave. Predvsem pa ne vidimo razloga, da bi takšen organ ustanavljali z
               zakonom.</p>
               <p>Glede spreminjanja člena, ki govori o upravljanju denarnih sredstev enotnega
               zakladniškega računa in upravljanju s prostimi denarnimi sredstvi na računih pravnih
               oseb, vključenih v sistem EZR, se nam zastavlja vprašanje možnosti in oblike nadzora
               takšnega paralelnega denarnega sistema. Ni namreč jasno, kdo in na podlagi katerih
               predpisov nadzoruje občine v primeru oddajanja likvidnostnih sredstev. Po našem
               mnenju bi bilo primerno, da je sestavni del poročila o izvrševanju proračuna tudi
               poročilo o doseženi uspešnosti in učinkovitosti ter gospodarnosti pri upravljanju teh
               denarnih sredstev. Pravilnost in smotrnost pa bi moral vsako leto revidirati
               pooblaščeni revizor.</p>
               <p>V Poslanski skupini Slovenske demokratske stranke bomo zato glasovali proti predlogu
               zakona, razen če bodo, po kakšnem naključju, sprejeti naši amandmaji.</p>
               <p>Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Vito Rožej bo predstavil stališče Poslanske skupine Zares.</p>
               <p>Prosim.</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p>Spoštovani predsedujoči, spoštovani minister s sodelavko, kolegice in kolegi!</p>
               <p>Ne zamerite mi, če bom kot zadnji predstavljajoči mnenja poslanske skupine, mogoče
               povzel kaj, kar je bilo že slišano.</p>
               <p>V Poslanski skupini Zares o teh spremembah in dopolnitvah Zakona o javnih financah
               menimo, da vsebujejo naslednje vsebinske spremembe oziroma sklope:</p>
               <p>Prva sprememba bi bila dopolnitev definicije namenskih proračunskih prejemkov, in
               sicer se med namenske proračunske prejemke zdaj uvrščajo namenski prihodki iz naslova
               okoljskih dajatev za onesnaževanje okolja z odpadnimi vodami in odlaganjem komunalnih
               odpadkov. Obe vrsti namenskih prihodkov pripadata občinskim proračunom. Z omenjeno
               dopolnitvijo Zakona o javnih financah se zagotavlja pravna podlaga za ustrezne
               občinske odloke o izvrševanju občinskih proračunov.</p>
               <p>Z drugo spremembo lahko imamo upravljanje denarnih in prostih denarnih sredstev
               preko enotnega zakladniškega računa države oziroma občin, kar zakonska sprememba
               predvideva, da na državni ravni upravlja z enotnim zakladniškim računom ministrstvo,
               pristojno za finance, in na občinski ravni občinska uprava. Del ministrstva,
               pristojnega za finance, ali del občinske uprave oziroma ta upravljavec enotnega
               zakladniškega računa, ki bo upravljal z enotnim računom, se bo registriral pri
               AJPES-u, Agenciji za javnopravne evidence in storitve, s svojo matično številko,
               hkrati pa bo upravljavec sistema enotnega zakladniškega računa uvrščen pod šifro
               zakladnice v registru proračunskih uporabnikov.</p>
               <p>Novela zakona v skladu z načeli varnosti, likvidnosti in donosnosti ureja tudi
               ročnost naložb, in sicer na državni ravni do treh let in na občinski ravni do
               dvanajst mesecev.</p>
               <p>Poleg tega novela zakona zagotavlja pravni okvir za znižanje izpostavljenosti
               tveganjem upravljanja z denarnimi sredstvi in ureditev prepovedi kreditiranja in
               zavarovanj financiranja tako imenovanih menedžerskih odkupov lastniških deležev
               podjetij. Do zdaj je bilo to urejeno z uredbama Vlade in to samo za posle, ki so bili
               financirani iz državnega posojila ali državnega poroštva, ta novela zakona pa
               razširja prepoved na celotno poslovanje. Kreditiranje in zavarovanje financiranja je
               prepovedano za vse tiste primere, ko je v postopkih prišlo do kršitev zakonodaje s
               področja trga finančnih instrumentov, prevzemne zakonodaje oziroma so bile
               ugotovljene kršitve konkurence. Omejitev s področja kreditiranja oziroma dajanja
               jamstev za te menedžerske kredite je omejena na čas trajanja ukrepov oziroma na čas
               trajanja jamstva za kredite ali čas odplačila kreditov.</p>
               <p>Mogoče bi tu veljalo omeniti, tudi glede na že izražena mnenja, da ne vem, če smo si
               vsi v tej naši državi na jasnem, na kakšen način se sploh sme priti do premoženja in
               da najbrž naša zakonodaja dopušča bogatenje, saj imamo konec koncev tak gospodarski
               sistem, da je temu pravzaprav namenjen. In če smo se za to odločili pred 18 leti,
               najbrž zdaj ne bi veljalo kriminalizirati vsakogar, ki se bo lotil podjetnosti.
               Najbrž je to tudi neke vrste vrednota, vsaj morala bi biti. Očitno pa so se vmes te
               vrednote spremenile, ker danes je glede na marsikaterega razpravljavca razumeti, da
               pač je uravnilovka tista, h kateri strmimo in da nihče ne sme imeti več kot nekdo
               drugi. Verjamemo seveda, da sedanja ureditev, taka kot je danes pred nami, bo tiste
               najbolj eklatantne primere, ki so seveda nelegalni uredila.</p>
               <p>Tretje področje oziroma naslednje področje, ki ga ureja ta novela Zakona o javnih
               financah, se nanaša na ustanovitev samostojnega organa, fiskalnega sveta, za
               neodvisno oceno javnofinančne politike in oceno izvajanja strukturnih reform. Ta
               sedemčlanski svet, ki ga imenuje Vlada na predlog pristojnega ministra izmed
               strokovnjakov iz področja financ in ekonomske smeri za dobo petih let. Vsaj štirje
               morajo biti slovenski državljani, za ostale to ni nujno, kar nam bo mogoče na neki
               način dalo eno drugačno sliko naših financ, kot pa bi si jo sicer zmogli vsi
               ustvariti sami.</p>
               <p>Fiskalni svet bo podajal oceno o vzdržnosti in stabilnosti javnofinančne politike,
               ustreznosti postavljenih javnofinančnih ciljev, o učinkovitosti uporabe javnih
               sredstev, dolgoročni vzdržnosti javnih financ, preglednosti javnih financ, kakovosti
               gospodarskih napovedi, kakor tudi o učinkovitosti izvajanja strukturnih politik ter
               oceno politike zadolževanja sektorja države in politike jamstev z vidika vzdržnosti
               in stabilnosti javnih financ.</p>
               <p>V naši poslanski skupini bomo podprli predlog zakona dopolnjen seveda z amandmaji
               koalicijskih poslanskih skupin, ki so bili sprejeti na seji matičnega delovnega
               telesa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Končali smo s predstavitvijo stališč poslanskih skupin.</p>
               <p>Prehajamo na razpravo o členih in vloženih amandmajih. Najprej dajem v razpravo 2.
               člen in amandma poslanske skupine SDS, kjer gre za novi 6. odstavek. Odpiram prijavo
               za razpravo o 2. členu in amandmaju k temu členu. Prijavljenih ni, zaradi tega
               zaključujem razpravo. Prehajamo na razpravo o 3. členu in amandmaju k temu členu. Gre
               za dodan novi 86b. člen.</p>
               <p>Odpiram prijavo za razpravo.</p>
               <p>Gospod Likar, izvolite, imate besedo.</p>
            </sp>
            <sp who="SDZ5:LikarRado">

               <speaker>RADO LIKAR:</speaker>

               <p>Hvala lepa, predsedujoči.</p>
               <p>Amandma, ki smo ga v Slovenski demokratski stranki predložili k 3. členu, naj bi
               prepovedoval bankam, dajanje kakršnikoli posojil oziroma reprogramiranja teh posojil,
               vendar pasmo za vsakršno prepoved, ne pa za te izjeme, ki so predvidene v tem zakonu.
               Če imamo resen namen, da se pomaga podjetjem v težavah, potem naj bodo ta sredstva
               temu namenjena. Kot rečeno, kot sem povedal že v stališču poslanske skupine, naj se
               ta likvidna sredstva namenijo investicijam in razvoju, ne pa za izdajanje novih ali
               reprogramiranje obstoječih tako imenovanih tajkunskih posojil. Naj še enkrat povem,
               da so se taka posojila v preteklosti izkazala, in se bodo verjetno še naprej, kot
               škodljiva, ker se ta sredstva namenjajo za odplačevanje samega podjetja, samega sebe
               kot takega, namesto, da bi se ta sredstva namenjala za poslovanje oziroma za razvoj
               podjetja. Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Vidim še roke za razpravo o tem členu, zato ponovno odpiram prijavo.</p>
               <p>Gospod Žerjav, izvolite.</p>
            </sp>
            <sp who="SDZ5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik.</p>
               <p>Po mojem mnenju je za nastanek tajkunov odgovorna vsa slovenska politika in vse
               politične stranke, saj teh anomalij nismo pravočasno preprečili z ustrezno
               zakonodajo. Za nazaj najbrž ne moremo kaj dosti spremeniti, lahko pa v prihodnje, če
               seveda to mislimo in če to mislimo predvsem iskreno, te anomalije tudi preprečimo.</p>
               <p>V predlogu zakona piše, če poenostavim, koristnice ukrepov ne smejo v okviru svojega
               poslovanja dajati posojil in obnavljati posojil, če so izpolnjeni trije pogoji, ki so
               tu seveda jasno navedeni. Torej, če so izpolnjeni ti trije pogoji. Če pa ti trije
               pogoji niso izpolnjeni, pa se to lahko zgodi. To je za mene katastrofa, saj
               pravzaprav z novo zakonodajo omogočamo nastajanje novih tajkunov, torej ne mislimo
               resno in ne mislimo iskreno. To je za mene pravzaprav škandal, pa kakorkoli obračamo
               sem ali tja. Kar se je zgodilo se je zgodilo. Če mislimo resno, bi morali tokrat vsi
               preprečiti, da do takih zadev v prihodnje prihaja.</p>
               <p>Lahko rečem, da ustvarjamo pravzaprav neke slabe tajkune in neke dobre tajkune ali
               neke prijazne tajkune ali pa neprijazne tajkune, da ne bom šel v kakšne druge
               delitve. Kriza definitivno ne more in ne sme biti alibi za pomoč tajkunom, ali pač?</p>
               <p>Zelo me moti, da bi naj bil pravzaprav pogoj bank za pristop k jamstveni shemi, o
               kateri smo ogromno govorili in v kateri je ta ista klavzula, da se takšna klavzula
               vnese v zakon je bila pravzaprav neka vrste zahteva bank, da bodo seveda sodelovale
               pri teh ukrepih, ki jih država želi speljati. Sprašujem se, kdo pravzaprav v tej
               državi poveljuje? Ali so to banke ali pa morda tajkuni iz ozadja in da res drvimo v
               neki novi totalitarizem, kjer bo peščica ljudi, bogatih ljudi, upravljala in vodila
               državo mimo politike?</p>
               <p>Jaz menim, da vsi ti ukrepi, ki jih je Vlada pripravila, da se morajo izključno
               uporabljati za namene oživljanja slovenskega gospodarstva, ki se je znašlo v hudi
               krizi, ne pa za neke druge zgodbe, neke nenormalne zgodbe, ki so se dogajale in se
               očitno tudi bodo dogajale. Menim, da bi lahko te zgodbe, ki so se dogajale, banke
               obvladovale same, če seveda drži, kar je bilo zapisano v spletnem Večeru iz ene
               tiskovne konference Nove Ljubljanske banke, kjer je bilo rečeno - Posojil, ki so
               zavarovana z vrednostnimi papirji, je za 900 milijonov evrov, od tega je za 250
               milijonov posojil, ki so bila namenjena za menedžerske nakupe, sedaj pa citiram: <q>"Po
               tržnih cenah imamo zanje za 1,2 milijarde zavarovanj v obliki vrednostih papirjev.
               Menimo, da so zelo dobro zavarovani. Veliko se govori, da smo lahkotno financirali
               menedžerske prevzem, kar ni res. Zagotovo so imeli pri tem med 25 in 40% lastnih
               sredstev. Znesek 250 milijonov evrov je z vidika banke zelo obvladljiv in večjih
               tveganj kot pri običajnih kreditih ne vidimo"</q>, je povedal Alojz Jamnik. To pomeni, da
               banka, ta citat je bil s tiskovne konference Nove Ljubljanske banke, sama obvladuje
               ta menedžerska posojila. Ni nobenega razloga, da se v te zgodbe spušča tudi država,
               ki bi morala izključno v tem trenutku pomagati slovenskemu gospodarstvu. In ravno
               zaradi tega ne vidim nobenega razloga, prav nobenega razloga, da v teh zakonih, ki so
               imeli jasen namen, ko smo govorili o jamstveni shemi, in tudi ta, da se pomaga
               slovenskemu gospodarstvu, da tu skozi zadnja vrata omogočamo, ne da preprečimo, ampak
               da omogočamo, da nastajajo tudi nove, takšnih podobne zgodbe. To ni prav in mi bomo
               seveda tukaj podprli amandma Slovenske demokratske stranke, ki takšne zadeve
               preprečuje. In če bi bili iskreni in resno mislili s to zgodbo prekiniti, bi to tudi
               zelo jasno, zelo jasno zapisali v zakonih.</p>
               <p>Hvala lepa.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Gospod Černač.</p>
            </sp>
            <sp who="SDZ5:ČernačZvonko">

               <speaker>ZVONKO ČERNAČ:</speaker>

               <p>Hvala lepa.</p>
               <p>Verjetno je nerealno pričakovanje, da bo ta amandma sprejet pri Zakonu o javnih
               financah, če identičen amandma ni bil sprejet pri Zakonu o jamstveni shemi. Tam je
               bila zadeve še bistveno bolj škandalozna. Vladajoča koalicija se je odločila, da bo
               ta posojila, ki so sporna, ne samo, da jih bo možno podaljševati, obnavljati, uvajati
               na novo, ampak jih daje celo z državnim poroštvom. To je svojevrsten škandal, ki pa
               ni edini. Takšnim primerom smo v zadnjih mesecih vsak dan večkrat dnevno priča v
               Državnem zboru.</p>
               <p>Ni popolnoma jasno, kdaj se bo ta način obnašanja in spremljanja odločitev končal.
               Ali se bo končal, ko bo brezposelnih 100 tisoč ljudi v Sloveniji ali bo potrebno 150
               tisoč brezposelnih. Enkrat se bo moral. Vendar bo cena, ki jo bo treba za to plačati,
               previsoka, spoštovane gospe in gospodje. V trenutku, ko imate na skrbi posojila za
               menedžerske odkupe oziroma zdaj, ko so vaši vodilni <q>"liderji"</q> začeli brezsramno
               govoriti o tajkunih; kar so eno leto nazaj zanikali, da je to neprimeren izraz, lahko
               tudi govorimo tako; imate na skrbi tajkunske zgodbe. Ko imate na skrbi to, kako boste
               te zadeve poskušali sanirati z državnim poroštvom, ostaja vsak dan brez dela na
               stotine ljudi. Zakaj je to potrebno? Ali je res to potrebno zaradi tega, kot se
               sliši, ker so banke zagrozile, da v jamstveno shemo ne bodo vstopile, v kolikor ne bo
               omogočeno to, kar zdaj v tem zakonu prinašate? Kajti to, kar prinašate v zakon, je
               grozljivo. Govorite o tem, da so banke lahko koristnice ukrepov po 81. in 86. členu
               zakona, v kolikor je pri tajkunskih zgodbah vse zakonito. Saj večinoma je vse
               zakonito. Saj ne gre za to. Gre za to, da je v časih, ko gospodarstvo krvavo
               potrebuje sveža likvidnostna sredstva za proizvodnjo, nemoralno in nedopustno, da se
               dogajajo prolongacije tajkunskih posojil. Še hujše pa je, da se to dogaja z državnim
               poroštvom.</p>
               <p>Amandma, ki je predlagan, je zelo jasen in nesporen, in te zgodbe preprečuje.
               Preprečuje. Čemu ste sicer pozivali k odstopu predsednika uprave Nove Ljubljanske
               banke in zakaj je pravzaprav odstopu? Ker je prolongiral kredit Infondu. V skladu s
               tem, kar imamo danes na mizi, ni naredil nič narobe. Zakaj ste ga v Zaresu, vodilni
               iz Zaresa so ga pozivali k odstopu, kar se je potem tudi zgodilo. Deloval je tudi v
               skladu z vašo novo paradigmo, v skladu s tem, kar ste v tem Državnem zboru na
               prejšnji seji uzakonili in danes dodatno uzakonjujete. Ni bilo potrebe. Če je deloval
               v skladu s tem, kar uzakonjate in kar bo ta vladajoča koalicija očitno danes tudi
               potrdila. Ali je bil razlog nekje drugje? Ali je bil razlog, da se je družina med
               seboj sprla, in da so posamezni člani družine bili nestrpni, ker so dobili občutek,
               predvsem ena izmed glav te družine, da ne bo imela več dostopa do teh tako imenovanih
               sindikalnih posojil, ki so se dogajala v zelo ozkem krogu. Kajti, če se zgodi neko
               posojili v višini 6 milijonov evrov na nepremičnini, ki je vredna 100.000 evrov, kaj
               je to drugega kot družinski posel v smislu družin, ki jih poznamo iz Palerma, iz
               Sicilje. To je tako in tako posel. In taki posli se zdaj uzakonjujejo tukaj s to
               spremembo zakona. Zakaj to počnemo? Ob dobrem namenu prejšnjega člena, ki se nanaša
               na enotni zakladniški račun, se v ta zakon ponovno trpa nekaj, kar v ta zakon ne sodi
               in kar je nedopustno. Nedopustno, nemoralno je, da bodo slovenske davkoplačevalke in
               davkoplačevalci, kot kaže, primorani še enkrat sanirati slovenske banke. To je
               katastrofa in to se bo zgodilo v kolikor bomo tej paradigmi, ki jo zdaj uvajate,
               sledili. Zaradi tega predlagam, da ta amandma, če že pri jamstveni shemi ni bil
               sprejet, podprete vsaj v tem zakonu. Saj kaj bistvenega se ne bo zgodilo, ker bistvo
               se je zgodilo že na prejšnji seji Državnega zbora, ampak vsaj malo manj te
               nemoralnosti, neetičnosti bo obležalo na vaših plečih. Amandma je seveda, po moje,
               treba podpreti zaradi higiene. Hvala.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Želi še kdo o tem členu in amandmaju k tem členu? Odpiram prijavo. Najprej pa ima
               besedo gospod minister.</p>
               <p>Izvolite.</p>
            </sp>
            <sp who="SDZ5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa.</p>
               <p>Vendarle je treba reči, da je gospod Veselinovič zašel v težave, zaradi katerih je
               potem tudi ponudil odstop, ker ni bil kos reševanju problema afere Mercator. Pod ta
               člen spada dejansko ta sfera. Infond spada pod povezane osebe po Zakonu o bančništvu.
               In tu je bilo treba reagirati. On te reakcije ni mogel speljati, ni imel dovolj moči,
               zato je podal odstop in nadzorni svet je ravno zato, ker te avtoritete ni izpostavil,
               odstop tudi sprejel. Afera Mercator z vsem tem prevzemom in aktivnostmi, ki se zdaj
               dogajajo, je nastala v prejšnji vladi, je nastala v neki trgovini s temi deleži in se
               je zapletla do ravni, ki je verjetno takrat akterji niso pričakovali. Tako, da je
               taka razlaga smešna, ker je pa patološka, spada prav pod rešitev tega zakona. Ostalo
               se da rešiti z dodatnimi spremembami ZGD-ja ali s posebnim zakonom, kjer bi lahko ta
               visoki zbor dejansko spremenil celotno strategijo menedžerskih odkupov in potem
               naložil tudi Vladi, da izpelje finančni del tega posla, vendar mora biti zadeva
               izvedena ustavno.</p>
            </sp>
            <sp who="SDZ5:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala.</p>
               <p>Besedo ima gospa Brunskole.</p>
            </sp>
            <sp who="SDZ5:BrunskoleRenata">

               <speaker>RENATA BRUNSKOLE:</speaker>

               <p>Hvala lepa. Lepo pozdravljeni še enkrat!</p>
               <p>Že na seji Odbora za finance je bilo nekaj zanimivih razprav. Ne morem reči, da
               marsikatera ni bila tudi prava razprava, vendar me je pa zmotilo nekaj terminov,
               vezanih na bančni sistem, na bančništvo, za katere v 17 letih dela v banki, moram
               reči, da se ne spomnim, da bi jih kdaj uporabljali. Na zadnji seji Odbora za finance
               je potekala debata o tajkunskih kreditih, danes poslušam tu že o sindikalnih
               posojilih v višini 6 milijonov evrov. Mislim, da nekaj terminov v zvezi s tem imam
               razjasnjenih in sem jih tudi v praksi imela priložnost uporabljati, vendar ta dva
               termina v bistveno drugačni podobi, sploh tajkunskih posojil, se ne spomnim. Ko pa
               malo gledam zgodovino, pa ne vem, tu je debata o škandalu. Zdaj ne vem, ali je debata
               o škandalu, mogoče celo <q>"Ultra škandalu"</q>, po mnenju nekaterih, in tako dalje, ne vem.
               Zanima pa me - ker je tu debata o tajkunih, sem si pogledala tudi na spletu o tem,
               kaj termin <q>"tajkun"</q> pomeni. Kot novejša tujka besede <q>"tajkun"</q> označuje zelo
               premožnega poslovneža, izvira pa iz japonske besede <q>"taikun"</q>, kar pomeni tudi <q>"veliki
               gospod"</q>. V nekdanjih socialističnih državah pa se je res ta termin obrnil v nekoliko
               bolj negativno varianto terminologije, kot v nekoga, ki je na zelo hiter način
               obogatel. Vendar menim, da danes ni umestno, da se tu govori o nekih glavah družin,
               Palermu in tako dalje. Naj pa tu kolega, ki je razpravljal o sindikalnih posojilih 6
               milijonov evrov, popravim. Kar se spomnim v življenju, v 20 let delovne dobe, je bilo
               sindikalno posojilo običajno odobreno, v zgodovini so ga celo sindikati odobravali
               delavcem celo brez obresti. Pa ne v višini 6 milijonov evrov ali pa včasih dinarjev
               ali pa tolarjev, ampak so to bili bistveno nižji zneski, tako da jaz mislim, da tukaj
               ta komentar ni najbolje umesten. Bi pa bil zanimiv odgovor, ker namreč ni se pred pol
               leta začelo obdobje dajanja kreditov in to velikih kreditov, to je dejstvo. Ti
               krediti so bili očitno že prej in zdaj, ne vem, ali je vlada premierja gospoda Boruta
               Pahorja kriva za vse to ali bi bilo prav, da smo nekako v teh razpravah korektni in
               da tudi pomislimo, da so bili ti krediti odobreni že prej, da verjetno je bilo tudi
               strinjanje, tudi verjetno prejšnje vlade oziroma odgovornih ljudi. Če so tu dajanja
               kreditov državnih bank, torej je bilo tukaj, bi bilo treba naliti čistega vina ali
               vode in, ko se razpravlja ne biti predvsem oster in izredno kritični do sedanje
               vlade, do sedaj odgovornih oseb, ampak v tej smeri realen in korekten.</p>
               <p>Seveda, kaj je nedopustno in nemoralno? Ko je bila razprava na seji Odbora za
               finance, kako bi morali nekako v tistem členu, ki ga nekako imenujete, <q>"tajkunski
               člen"</q>, sem se ravno na seji že skoraj hotela oglasiti, pa bom zdaj to povedala. Ko je
               bila debata o tem, da je treba omejiti kreditiranje nekaterim, ki so nekako v zadnjem
               času razumljeni s terminologijo tajkuni, sem se zamislila nečesa. Torej, jaz pridem v
               trgovino, nisem ravno manekenske postave in potem prodajalka reče: <q>"Gospa za vas ni
               kruha, ne prodamo vam kruha, ker ste, kar se tiče postave, že toliko pri sebi, da vam
               v naši trgovini ne moremo prodati kruha, ker je morebiti tako opredeljeno že v
               katerem, ne vem, zakonu. In nekaj podobnega se mi zdi s temi določenimi, se mi zdi,
               da tukaj nismo realni, da tukaj, ne vem, če je to prav. Tudi pri, ko se, ne vem, ali
               torej bodo vsi uspešni podjetniki, gospodarstveniki, predsedniki uprav v Sloveniji
               opredeljeni s tem neprijetnim nazivom. Saj namreč, kdo bo nas pa potem tudi živel.
               Saj namreč ne smemo pozabiti, da je ravno gospodarstvo tisto v Sloveniji, ki še kako
               pripomore k temu, da imajo naši ljudje delo in tudi pri poudarjanju tega, da je
               potrebno tudi pri kvalitetnih prometnih povezavah, sama večkrat omenim dokončanje
               dolenjskega kraka, imeti v vidu ne tiste, ki se vozimo po teh cestah, pa se verjetno
               skoraj vsi med nami, ampak je treba imeti v mislih tudi gospodarstvo, tudi podjetja,
               ki so povezana s tujimi podjetji, in da na dolgi rok nas ne bodo več spraševali tujci
               oziroma tuji poslovni partnerji, ali bo recimo Revoz še delal vozila za podjetje
               Renault v Sloveniji, če ne bomo pri prometni povezavi bolj fleksibilni itn. Zatorej,
               tudi pri teh opredelitvah tako imenovane tajkunizacije, tajkunski kreditov,
               sindikalnih posojil, nemoralnih, nedopustnih škandalov, omenjanja vodilih "</q>liderjev",
               tajkunskih zgodb z državnimi poroštvi itd., to je bilo namreč vse danes že navedeno.
               Menim, da ni prav, da gremo na tako nizek in nizkoten nivo. Prav pa je, da se izvaja
               kontrola, revizija. Če pa je potrebno, se mi zdi pa prav, da se to izvede tudi za
               obdobje, če je kaj spornega, za obdobje v delovanju tistih vlad ali tiste vlade, ki
               je tudi takrat odobrila ta posojila tajkunom, če so to res tajkuni. Po mojem mnenju
               so to gospodarstveniki, so to ljudje, ki delajo in tukaj ne bi metala vse ljudi v en
               koš. Zatorej bodimo tukaj pazljivi, pozorni in razmišljajmo o tem, da ko se zgodba
               odvije tudi za nazaj, se lahko ugotovi, da morebiti neke nepravilnosti ali pa
               spregledana dejstva so bila že mogoče v mandatu prejšnjega ministra za finance itn.
               Bodimo korektni, ne uporabljajmo takšnih terminov sedaj in ne žalimo drug drugega,
               temveč poskušajmo rešiti, kar se rešiti da in gledati tudi širše, kot samo ozko in
               dajmo nekomu narediti zlo, dajmo ga nekako zaustaviti, zabremzati ali kakorkoli,
               nisem povedala slovnično pravilno, zaustaviti - se opravičujem, vendar menim, da
               gledamo tudi na ljudi, ki imajo zaposlitev v podjetjih, da ne bodo naši ljudje,
               delavci ostali brez dela zaradi morebiti nespametnih odločitev, tudi odločitev in
               glasovanj tega Državnega zbora.</p>
               <p>Hvala.</p>
            </sp>
            <sp who="SDZ5:ČernačZvonko">

               <speaker>ZVONKO ČERNAČ:</speaker>

               <p><gap n="..."/><stage xml:id="Redna-07-2009-06-17.stage9">/Iz dvorane./</stage><gap n="..."/> Replika.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Takoj vam bom dal repliko. Potem bomo še enkrat dali priložnost za prijavo, ker je
               še interes.</p>
               <p>Preden pa to storim, bi vas rad, spoštovane kolegice in kolegi poslanci, obvestil,
               da bomo danes v sredo, 17. junija, prekinili to 7. redno sejo ob 15. uri zaradi nujne
               seje Odbora za zunanjo politiko, na kateri bodo predstavniki Vlade seznanili člane
               Odbora za zunanjo politiko z najnovejšo vsebino predloga evropskega komisarja Olia
               Rena v zvezi z reševanjem spora med Slovenijo in Hrvaško. To je treba storiti.
               Prekinitev bo trajal 1 uro in 45 minut. Sejo bomo nadaljevali ob 16.45. To moramo, na
               žalost, storiti v tem času, kajti pozneje se bo predsednik Vlade že odpravil na pot,
               ker ima jutri zasedanje sveta.</p>
               <p>Jaz se opravičujem za to nevšečnost, vendar na osnovi prvega odstavka 73. člena
               Poslovnika to lahko storimo, in mislim, da je v korist vseh nas, posebej seveda za
               parlament in člane odbora.</p>
               <p>Toliko za informacijo. Informacijo ste vse poslanske skupine tudi dobile danes po
               10. uri.</p>
               <p>Nadaljujemo.</p>
               <p>Repliko ima gospod Černač.</p>
               <p>Prosim.</p>
            </sp>
            <sp who="SDZ5:ČernačZvonko">

               <speaker>ZVONKO ČERNAČ:</speaker>

               <p>Hvala lepa.</p>
               <p>Verjetno je bilo v moji razpravi razumeti, da sem o sindikalnem posojilu govoril v
               prenesenem pomenu in v povezavi s tistim, kar sem maloprej povedal. Primerjal sem
               tudi zgodbo z eno drugo državo, kjer je znano, da je bilo kar nekaj sindikatov
               povezanih z mafijskimi družinami. Kaj pa je to drugega, kot družinsko dogovorjena
               zgodba, če osebni prijatelj predsednika uprave največje ljubljanske banke v decembru,
               ko je bil kreditni krč najhujši in ko podjetja ali posamezniki niso uspeli dobiti
               niti nekaj deset tisoč evrov posojila za proizvodnjo, v tednu dni v mesecu decembru
               dobi odobreno, ne za proizvodnjo, ne za nek projekt, ampak za nekaj tretjega,
               nekajmilijonsko posojilo, ki je zavarovano z 10-krat nižjo vrednostjo, kot je
               vrednost tega posojila. Kaj pa je to drugega, spoštovana gospa Brunskole? Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prosim za prijave. Besedo ima Jože Tanko.</p>
            </sp>
            <sp who="SDZ5:TankoJože">

               <speaker>JOŽE TANKO:</speaker>

               <p>Hvala lepa za besedo. Če želimo biti v tem protitajkunskem delovanju dosledni, če
               hočemo tudi delovati tako oziroma drugače, kot smo do sedaj, potem je najbrž treba
               sprejeti neke ukrepe, ki določene stvari tudi zaostrujejo oziroma določene, kot smo
               ugotovili, tudi deviantne pojave izključijo.</p>
               <p>Rad bi vas opozoril, da smo včeraj določili sestavo preiskovalne komisije, ki se bo
               ukvarjala z nekaterimi menedžerskimi prevzemi, in sicer z dvema, govorimo o Pivovarni
               Laško in Istrabrenzu. Ti menedžerski prevzemi so se izpeljali zato, ker določenih
               omejitev v regulativi, ki je bila sprejeta v prejšnjem, predprejšnjem in še mnogo
               mandatov nazaj, ni omejevala določenih aktivnosti, določenih poslovnih odločitev
               bank, poslovnih bank in tako naprej. Nekateri procesi so se lahko izpeljali izključno
               zaradi tega, ker nismo bili dovolj pozorni ali pa zato, ker je to veljavna zakonodaja
               dopuščala. Če želi biti koalicija dosledna, že zato, ker je dala podpise za
               ustanovitev preiskovalne komisije, ki bo ugotavljala politično odgovornost tistih, ki
               naj bi pripomogli k temu, da so se ti menedžerski odkupi izpeljali, potem bi morala
               tako pri Zakonu o jamstveni shemi kot pri zadnjem Zakonu o javnih financah, ki ga
               obravnavamo sedaj, podpreti določila, ki take pojave, kot jih bomo preiskovali s
               preiskovalno komisijo, onemogočajo. Vendar koalicija v tem delu ni dosledna. Po eni
               strani želi nekaj ugotavljati, želi ugotavljati politično odgovornost tistih, ki so
               omogočili menedžerske prevzeme, po drugi strani pa predlaga zakone, ki te izjeme
               dopuščajo. Dva zakona v tem mandatu, dva zakona v zadnjih dveh mesecih, ki točno to
               dopuščata. Ni mogoče ugotoviti drugega, kot da je koalicija dvolična. Da na realnem
               področju, to se pravi tam, kjer zakonodajo sprejemamo, dopušča izjeme, za potrebe
               javnosti pa se ustanovi preiskovalna komisija, ki se bo virtualno ukvarjala z
               ugotavljanjem politične odgovornosti nekaterih, ki naj bi omogočili menedžerske
               prevzeme. Virtualno, samo zato, da bo javnost nekaj slišala, da bomo videli, da se
               koalicija navidezno boriti proti tajkunizaciji, proti menedžerskim prevzemom in tako
               naprej. Po drugi strani pa omogoča z zakonom o jamstveni shemi, z zakonom o javnih
               financah revolvinge in kredite za točno menedžerske prevzeme, točno za tisto, proti
               čemur naj bi se borili s preiskovalno komisijo.</p>
               <p>Žalostno je predvsem to zato, ker v obdobju, ko se gospodarstvo ukvarja s tistim,
               kar je predsednik Vlade včeraj oziroma v ponedeljek dokaj jasno povedal, mi smo priča
               prostemu padu BDP. To pomeni, da Vlada v tem obdobju, po novembru mesecu, ni sprejela
               nobenih zaviralnih ukrepov, da se ne bi zgodil prosti pad BDP-ja. Nobenih zaviralnih
               ukrepov, ker sicer se prosti pad ne bi zgodil. Ampak se ukvarjamo predvsem s tem,
               kako mnogim, ki so prišli do nepojasnjenih velikih lastninskih deležev v zelo velikih
               slovenskih podjetjih, omogočiti, da se ti procesi izpeljejo do konca. Po eni strani
               govorimo o kreditnem krču, pa ni samo kreditni krč, je tudi finančni krč, poslovnik
               krč, ker firme ne dobijo sredstev, ne dobijo plačil, omejujemo in onemogočamo,da bi
               firme dobile prej vrnjen preplačan DDV, onemogočamo, da bi se skrajšali plačilni roki
               države, se pravi, da bi država prej plačevala. Po drugi strani pa sprejemamo javna
               poroštva, državna poroštva za nekatere, ki bodo tudi preko poštnih nabiralnikov, firm
               z neznanim lastnikom, prikritim lastnikom dobila enormno velika sredstva, enormno
               velike kredite, da bodo lahko dokončali ta menedžerski prevzem, vse pod krinko, da v
               primeru, če se ta menedžerski prevzem ne bo realiziral do konca, bo to nacionalni
               problem. Ne bo to nacionalni problem. Končno je čisto vseeno ali je direktor ali pa
               lastnik neke firme, Boško, Igor, Janez, Bine, Andrijana ali pa kdorkoli. To za
               Sloveniji ni noben relevantni problem. Čisto vseeno je, kdo je lastnik. In ne
               razumem, zakaj je treba z zakonodajo omogočiti znanim imenom, da bodo z državno
               garancijo lahko kapitalizirali svojo politično vpetost v določen politični blok. Ne
               razumem, zakaj je treba osebam, ki pripadajo določenemu političnemu krogu, z zakoni
               omogočiti, da bodo te svoje namere izpeljali, za sebe ali pa morda za koga drugega.</p>
               <p>Tudi ni in ne razumem, kako je možno, da firme, za katere ni možno ugotoviti, kdo je
               lastnik, lahko dobijo 10 milijonske ali pa 100-milijonske kredite državnih bank. Kako
               je to možno, da nek poštni nabiralnik dobi pet, eden, deset, trideset milijonov evrov
               kredita, ne da bi ugotovili in vedeli, kdo za tem nabiralnikom stoji? Ali se nikomur
               ne zdi čudno, da dobijo take firme tako enormne kredite? In sedaj, ko ste pripravili
               Zakon o javnih financah, še prej pa sprejeli Zakon o jamstveni shemi, ste točno to
               storili, omogočili vsem anonimnim firmam, poštnim nabiralnikom, ki samo domujejo na
               nekem naslovu možnost, da dobijo ogromno denarja in ta denar namensko uporabljajo za
               odkupe in kapitalizacijo oziroma za prevzeme teh podjetij. Jaz mislim, da na tak
               način se ne bi smelo to dogajati. Če vemo, kaj se je dogajalo, je čas, sedaj pa
               zadnji čas, ker nekatere zadeve so se zgodile najbrž dogovorno v tem procesu
               lastninskega preoblikovanja podjetij, da te zadeve zaustavimo. Tudi procesi
               lastninskega preoblikovanja podjetij so potekali dogovorno. V vsem tem obdobju po
               letu 1992, 1993 se ve, kdo so bili na čelu Agencije za prestrukturiranje in
               privatizacijo, kdo je sedel v Kadu, kdo je sedel v Sodu, kdo je bil v SRD-u, kdo v
               DSU in tako naprej. To so bile institucije, ki so to kapitalizacijo ali pa lastninsko
               preoblikovanje v Sloveniji izpeljale. Tam boste našli sama znana politična imena, ki
               so bili državni sekretarji ali ministri in so istočasno sedeli v teh agencijah, Kadu,
               Sodu, bodisi v skupščinah bodisi nadzornih organih. Tudi s tem, ko se je dopustilo,
               da lahko osebe sedijo v desetih nadzornih svetih, v petih družbah <q>"mamah"</q> in v petih
               <q>"hčerah"</q>, se je omogočilo grozdenje teh sistemov. Vse te povezane osebe, ki so
               sodelovale v teh nadzornih organih, so delovale tako, da je prišlo do dogovornih
               koncentracij. Govorilo se je o nekaterih navezah in za te naveze sedaj tudi
               sprejemamo te izjeme v Zakonu o javnih financah in še prej smo jih že sprejeli pri
               Zakonu o jamstveni shemi. Mislim, da bi odgovorna politika morala aktivno preprečiti
               sprejem odločitev, ki so dokazljivo slabe. Če v Državnem zboru nimamo take politike,
               ki bi te ekscese in take deviacije preprečevala, potem se bo v tej državi zgodilo
               nekaj hudega, nekaj težkega. In to, kar je govoril kolega, gospod Černač, o tem, da
               so nekateri imeli dostop do denarja pod sindikalnimi pogoji, zagotovo drži. Ker so
               imeli take bonitete, da so najbrž dobili kredite pod nižjimi obrestnimi merami, pod
               boljšimi pogoji, da so dobili kredite tako, da so jih zavarovali za manj, kot so
               dobili kredita, nekateri so tudi za 5-krat, 7-krat manj dali varščine za ta kredit
               oziroma vložili premoženje, da so dobili likvidni denar in tako naprej. V teh
               primerih govorimo o sindikalnem pristopu. In ta je možen samo v primeru, če gre za
               sodelovanje menedžmenta in politike. In ve se, kdo je tej navezi sodeloval. Najbrž se
               ve. Gospod Posedel, ki vodi od včeraj preiskovalno komisijo, bo najbrž ugotovil tudi
               te politične povezave: med politiko, finančnim sistemom, sodstvom in še kje. Vse te
               zadeve se ne bi mogle zgoditi, če bi na tej relaciji vladali pošteni odnosi, korektni
               odnosi, če bi se upoštevala pravila banke, če bi se upoštevala pravila etike v
               politiki, ampak tudi tu je prišlo do prostega pada. Zato se je to zgodilo in se te
               zgodbe tudi dogajajo, ker je tudi v tem primeru prišlo do prostega pada vseh, ki bi
               na tem področju morali narediti marsikaj drugega, kot to, da so mižali ali pa še
               držali roko zraven.</p>
               <p>Mislim,da ni treba, da se okoli teh zadev vrtimo kot mačka okoli vrele kaše. Treba
               je zadeve jasno povedati. Treba je povedati, da v primeru, da amandma ne bo sprejet,
               to pomeni, da legaliziramo, da legalizirate z zakonom menedžerske prevzeme. In vsem
               tistim, ki še niso uspeli procesa dokončati, omogočate, da bodo proces
               materializacije oziroma prevzema tudi dokončali. To je bistvo tega vašega zakona in
               obeh teh vaših zakonov. Če bi bile zadeve odkrite, če bi bile zadeve javne, bi
               glasovali proti temu. In, ker pristopate drugače, pokrivata svoja omrežja in zaledja,
               očitno se bo zgodilo to, da bo tudi zakon o javnih financah v funkciji izjem in bo
               omogočil dokončanja menedžerskih prevzemov. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima dr. Luka Juri.</p>
            </sp>
            <sp who="SDZ5:JuriLuka">

               <speaker>DR. LUKA JURI:</speaker>

               <p>Hvala lepa. Lep pozdrav sodelavkam in sodelavcem! Ko poslušam razpravo s strani
               Slovenske demokratske stranke in moraliziranje, imam občutek, kot da bi mi
               rdečekmerski Pol Pot govoril o človekovih pravicah in spoštovanju človeške
               integritete. Celo cinično je namreč, da tisti, ki so dopustili, da so v času, ko so
               oni vladali, tajkuni nastali, sedaj podajajo moralne lekcije o tem, kako se je
               potrebno tajkunov lotiti. Točno tako. Povejmo jasno, tajkuni so nastali v času
               Janševe vlade. In se torej sprašujem, zakaj prejšnja vlada, če danes toliko vemo,
               toliko veste o morali, o etiki, o učinkovitosti zakonov, zakaj se ni ukrepalo, zakaj
               se ni nič naredilo. Slišali smo samo besedo o neki vojni proti tajkunom. Ampak ta
               vojna proti tajkunov, oprostite, ampak je toliko učinkovita, kot je Busheva vojna
               proti terorizmu. Nič, razen besed.</p>
               <p>Slišal sem tudi besede o nekih družinskih poslih v stilu Palerma in Sicilije. Če
               govorimo, pa povejmo jasno, če govorimo o mafijskih poslih, kaj bolj spominja na
               mafijski posel kot tisti, ki se je sklenil v pisarni takratnega predsednika vlade
               Janeza Janše, ko se je prodal Mercator. Če to ne spominja na mafijski posel? In potem
               mi bo njegov cimer pri klopi moraliziral o tem, kaj so mafijski posli in kako se jih
               je potrebno lotiti. Lepo prosim!</p>
               <p>Predsednik sedanje opozicije, takratni predsednik vlade, še prej pa viden in aktiven
               član Zveze komunistov, sklene posel, ki je po tej definiciji potem tipično in
               vrhunsko mafijski posel, potem pa mi prav iz te iste stranke moralizirajo, kaj so
               mafijski posli in kaj so tajkuni. Vrhunec cinizma.</p>
               <p>Kaj pa še ostala podjetja, ki danes trpijo na slovenskem in globalnem področju in ki
               so bila še pred kratkim ponos slovenskega gospodarstva? Kaj pa klientelizem,
               korupcija, ki se je aktivirala v teh podjetjih? Kaj pa koketiranje prejšnje vlade z
               Istrabenzom in do nedavnim predsednikom uprave Istrabenza, sedaj članom uprave
               Istrabenza Igorjem Bavčarjem, ki je dejansko dopustil menedžerski prevzem Istrabenza
               in sedanji skoraj propad družbe, na katero sem bil do pred kratkim kot Istrijan
               ponosen?</p>
               <p>Kaj Hit v Novi Gorici? Kaj Luka Koper, ko je podjetje s skoraj 250 milijonov
               kapitala prešlo v stanje, ko ima 250 milijonov dolgov in je danes v takšni krizi in
               je to edino pristanišče, na katerega smo ponosni, ne samo Slovenija, ampak je lahko
               ponosna celotna srednja Evropa? Vrhunec cinizma.</p>
               <p>No, na koncu pa še, če smo pred časom ali pa včeraj smo slišali še pridevnike
               <q>"ultra"</q>, potem bi lahko danes rekli, ko bi malo drugače uporabili in rekli <q>"mercator"</q>
               cinizem. Slišimo besedo o poštnih nabiralnikih, o katerih veliko ve prav Slovenska
               demokratska stranka, rad bi spomnil na poštne nabiralnike, ki so polnili vse naše
               poštne nabiralnike pred volitvami s časopisi kot so Ekspres ali Slovenski tednik, ki
               so nastali na poštnih nabiralnikih, katerih financiranje je po mojem mnenju zelo,
               zelo sporno in je v bistvu predstavljalo prekrito, nezakonito financiranje volilne
               kampanje SDS. Še enkrat, lahko se strinjam z delom vsebine, ampak oprostite, da mi bo
               Pol Pot govoril o človekovih pravicah, to pa ni kredibilno. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Ponovno odpiram prijavo za razpravo, to je tretji amandma k 3. členu.
               Besedo ima Rado Likar.</p>
            </sp>
            <sp who="SDZ5:LikarRado">

               <speaker>RADO LIKAR:</speaker>

               <p>Hvala, predsedujoči. Jaz v resnici na tem mestu nimam namena nikogaržaliti in se bom
               od teh stvari distanciral. Niti obsojati ne mislim nobenega na tem mestu, kar se je
               dogajalo, bo verjetno, in jaz upam, ugotavljala in ugotovila in prišla do nekih
               zaključkov tudi ta preiskovalna komisija. Moram pa še enkrat poudariti, v resnici
               samo, kar se tiče tega amandmaja oziroma tega 3. člena. Če resno mislimo, predvsem pa
               iskreno, potem se sprašujem, kaj je mislila Vlada oziroma predlagatelj pri ciljih, ki
               jih navaja. Cilji so med drugim jasno določiti tiste vrste posojil poslov bank, ki so
               nezdružljive z vsemi oblikami državne pomoči, ki jih zakon predvideva, kakor tudi v
               nasprotju z osnovnim namenom ukrepanja države za stabilizacijo finančnega sistema.</p>
               <p>Resnično ne vidim razloga oziroma zakaj bi bili odkupi poslovnih deležev in delnic s
               strani uprav teh gospodarskih družb in z njimi povezanih oseb, zakaj bi morale biti
               deležne te, lahko rečemo, državne pomoči. In samo s tega vidika ne nasprotujem
               oziroma podpiram amandma Slovenske demokratske stranke, ker po mojem mnenju so ta
               sredstva namenjena za reševanje likvidnosti za podjetja , ki so, lahko rečemo, še nad
               vodo, nad gladino, še niso potopljena in imajo možnost, pa tudi voljo, ne nazadnje,
               da vlagajo v investicije in razvoj, ne pa, da se podpira, in to s pomočjo kreditov,
               ki bi jih dale banke, odkup raznih poslovnih deležev, delnic teh gospodarskih družb,
               predvsem pa s strani uprav. Nimam pa nič proti, če bodo banke dajale še naprej
               kredite za tovrstne posle, pri čemer bodo po mojem že poskrbele, da bodo ti krediti
               ustrezno zavarovani - vsaj upam, da ne bodo odobravale kreditov, ki ne bi bili
               ustrezno zavarovani, ker vemo, da samo zavarovanje ni dovolj, morajo biti ustrezno
               zavarovani -, vendar iz nekih drugih virov, ne iz teh, kot govori ta zakon. Samo
               zaradi tega. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Milenko Ziherl.</p>
            </sp>
            <sp who="SDZ5:ZiherlMilenko">

               <speaker>MILENKO ZIHERL:</speaker>

               <p>Hvala za besedo. Lep pozdrav gospodu ministru in vsem prisotnim! Najprej bi se
               nekoliko navezal na predhodne razpravljavce. Namreč, slišal sem pomanjkljivo razlago
               pojma <q>"tajkun"</q>, kot velik gospod, vendar v na Balkan prenesenem pomenu je to velik
               gospod, ki je prišel do svojega bogastva neupravičeno, z zvezami, poznanstvi, na
               netransparenten način in je za gospodarstvo oziroma za državo, za širšo skupnost
               ravno toliko koristen kot, recimo, nek zajedavec v shrambi, kajti stalno bo
               potreboval nova in nova sredstva. Po drugi strani pa, če pogledamo tako imenovane
               tajkune, njihova podjetja, kaj vodijo, me niti ne zanima, kdaj so nastali. Seveda je
               zdaj najbolj priročno kazati na zadnje štiri leta, vendar podatki kažejo, da je bilo
               v predprejšnji vladi netransparentnih nakupov čez 2.400, v času Janševe vlade pa samo
               nekaj 100. Pa tudi tajkuni niso od včeraj, torej ne samo iz zadnjih štirih let, ampak
               imajo predvsem s svojimi mentorji predhodniki daljše korenine. Bolj me boli to, ker
               so slabi gospodarji, ali namenoma, ker morajo sklepati take posle, ki so na robu
               zakonitosti, torej raznorazne kravje kupčije, ali so pa že tako, na splošno slabi
               gospodarji. Če ne bi bilo toliko razprave v sedanjem kriznem času, ko je potrebno
               oživeti zdravo proizvodnjo oziroma odkritja, opredelili smo se za tehnološko napredno
               družbo, v končni fazi tudi ta hiša v času vsake seje gosti eminentnega predavatelja,
               pod projektom Znanje žanje, in vidimo tudi, vsaj včeraj smo videli, da se znanje
               aplicira tudi v slovenski proizvodnji. Podjetja aplicirajo to znanje, vendar še vedno
               premalo. In na koncu obstaja nevarnost, da bodo tako eminentni strokovnjaki svoja
               odkritja obdržali na papirju, na CD-ih, DVD-ih, itd., in ne bodo prišla na trg, ker
               pač ne bo denarja, ker bo denar za tiste druge, ki, mislim, da sem nekje zasledil
               pojem, čudaška ekonomija, ker se ne ukvarjajo z osnovnimi načeli gospodarske logike,
               ampak morajo sodelovati znotraj družine, kot je omenil moj kolega, po nekih
               družinskih pravilih, ki je možno, da jih piše <q>"pater familias"</q> torej oče, ki ga ne
               poznamo ali pa lahko samo slutimo. To ni transparentno gospodarstvo, to ni nov
               razvojni zagon. Če samo pogledamo, nekje sem zasledil v Financah, kaj pa je, če
               recimo Istrabenz prevzamejo tujci, mislim, da je ogroženih 24 vodilnih delovnih mest.
               Kakšna škoda pa bo to? Verjetno bodo posegli po tistih, ki bi jih morali že mi
               zamenjati. Ostali zaposleni pa bodo delali isto, kar so delali do sedaj, če
               opravljajo koristno delo, če bo nov lastnik ugotovil, da so potrebni. Morda edina
               sprememba, ki se bo zgodila bo morda novo delovno oblačilo, nov logotip, morda nova
               pogodba za zaposlenega. Za tistih 24, kakšna škoda pa, če so delali s premoženjem, do
               katerega so prišli na zelo lahkoten način, kot <q>"svinja z mehom"</q>? Pričakovali bi, da
               bi podarjen denar vsaj dobro investirali, odpirali so se novi trgi. V Unijo sta
               stopili Bolgarija in Romunija, velike možnosti za investiranje, torej za širitev
               proizvodnje, za, kaj jaz vem, za selitev tistega dela delovno intenzivnega, kjer je
               tam še vedno cenena delovna sila, itd. Odpirajo se trgi zahodnega Balkana, ni več
               embarga na Srbijo in Črno goro. Še več, Črna gora postaja velik in pomemben partner,
               od kar je stopila na svojo pot. Mimogrede, takoj po odcepitvi se je njihov BDP
               povečal glede na matično državo, na partnerico Srbijo. Pa kaj slišim, nekdo iz tega
               kroga celo beži. Splitska pivovarna bo prodana, namesto da bi bila odprta v Romuniji
               in ne vem kje še. V Srbijo so prodrle vse pivovarne. Ni svetovne marke, da tam ne bi
               imeli licenčno pivo ali vsaj prodajo. In če ne znajo z denarjem gospodariti, zakaj bi
               jih še ujčkali naprej in zapravljali denar na tistem področju, namesto za
               perspektivne tehnologije. Samo dva, Akrapovič in Boscarol, verjetno ne bosta rešila
               slovenskega gospodarstva. Je pa veliko potencialnih, mala podjetja, srednja podjetja,
               ne pa velikani, ki se ob prvem prepihu zaradi prenapihnjenosti že zgrudijo. Zato nima
               nobenega smisla podpirati, da se denar investira na taka področja, ampak res na
               perspektivne tehnološko napredne panoge. S starimi obstoječimi izdelki je svetovni
               trg zasičen, avtomobilska industrija je zasičena. Avtomobili se že sedaj vozijo na
               petletni lizing. Tisti, ki se danes vozijo na cesti, bodo šele čez pet let odplačani.
               Vsak ima že svojo Nokio in tako dalje. Novi izdelki, energetika, farmacija,
               komunikacije. Te smeri morajo dobiti priložnost, ne pa tajkun, ki bo z zelo
               specifičnimi posegi čez deset let, čez pet let, to se ponavlja kot naravni cikli. Ne
               vem, kolikokrat smo banke že sanirali, pa jih bo že spet treba. Kdo pa lahko
               pričakuje od takih ali-ali podjetij, da bodo kdaj sposobna vrniti ta denar. Nikdar in
               nikoli. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Borut Sajovic.</p>
            </sp>
            <sp who="SDZ5:SajovicBorut">

               <speaker>MAG. BORUT SAJOVIC:</speaker>

               <p>Hvala lepa, gospod predsednik, za besedo. Poslušamo res zanimive razprave, kar se
               tiče amandmaja k 3. členu. Moram reči, da ne vidim v njem kakšne posebne dodane
               vrednosti. Da je seveda osnovni namen, ki ga izraža ta zakon in ta vlada, da se
               korektno in konkretno spopade s tistimi menedžerskimi odkupi, s katerimi je bilo kaj
               narobe. Enostavno Slovenci smo v zgodovini poznani po tem, da pravzaprav nikdar in
               nikoli nismo imeli svojih pravih lastnikov, ne fevdalcev, ne kapitalistov. Z
               osamosvojitvijo in svojo državo smo del tega dobili. Na eni strani s tistim, kar
               lastništvo prinaša dobrega, na drugi strani pa zagotovo vsi skupaj smo se učili in
               tud zašli na stranpota, ki jih je treba popraviti in odpraviti. Jaz mislim, da
               Ministrstvo za finance zadeve v okviru možnosti korektno in pa konkretno popravlja in
               pa odpravlja, ne da se pa vsega, kar je bilo od leta 1991 naprej narejeno narobe,
               popraviti in pa spremeniti čez noč. Seveda tisti, ki bi bili zlobni v politiki, in
               vse vidijo črno-črno. Mi smo že poosamosvojitveno našo zgodbo začeli s tajkunskimi
               posli, saj nas v tistem obdobju manj kot to, kam so izginili milijoni in milijoni
               takratnih mark iz trgovine z orožjem, zanima to in pa skrbi, ali bo mogoče kdo, ki mu
               je bilo v tistem obdobju narejena krivica, dobil kdajkoli kakšno odškodnino. Ta
               pijavka ali pa ta klop, ki se je od 90-ih let naprej redil in pa razvijal, se je pa
               seveda najbolj napihnil in pa nasesal te krvi od zgodbe z avgusta 2005, ki jo
               imenujemo dogovor v Mercatorju pri bivšem predsedniku Vlade. Tam je bil pa res <q>"push
               up"</q> in pa dodana vrednost. In pa potem zdaj, ko nas je vse, ne glede na politično
               barvo v teh zgodbah, pa streznila zgodba, ki se ji reče gospodarsko-finančna kriza.
               In jaz mislim, da v tem trenutku smo dolžni vsi, ki smo v politiki, reševati tisto,
               kar se rešiti da, brez odpustkov, predvsem pa brez tega, da kažemo na krivce ali jih
               je več z leve ali več z desne. Največ, ne krivcev, ampak največ žrtev je pa med
               tistimi, ki zaradi teh zgodb, zaradi kreditov, zaradi poslovanja bank, danes
               izgubljajo delo in pa tako težko živijo. Jaz mislim, da je ministrstvo predlagalo
               konkretne rešitve, da je antitajkunski člen tisto, kar je ta trenutek največ možno v
               okviru pravnih možnosti, zato sam kot poslanec in tudi poslanska skupina podpiramo
               zavarovanje javnih sredstev s prepovedjo sklepanja posojilnih poslov, ki so namenjeni
               menedžerskim odkupom lastniških deležev, in to tistih, ki so bili izpeljani brez
               potrebnih dovoljenj oziroma je pri njih prihajalo do nepravilnosti, zaradi katerih je
               proti takšnim pravnim osebam uveden postopek s strani pristojnih organov.</p>
               <p>Ob tem pa sem seveda tudi mnenja, ne glede na dejstvo, da bodo te zgodbe uporabljene
               lahko v prvem koraku samo na nekaj tistih primerov v Sloveniji, ki najbolj izstopajo,
               in bo najlažje dokazati, da je bilo v teh zgodbah kaj narobe. Je pa zagotovo, še
               enkrat to poudarjam, da je enkrat v bodoče na tem področju zagotovo treba narediti
               nek specialen zakon, kjer bomo ne politiki, pač pa pravniki in strokovnjaki
               definirali, kdo je naredil kaj narobe, kdo je tako imenovani tajkun, predvsem pa, da
               tudi tistim, ki so izvedli menedžerske odkupe po pravilih, tako kot je treba, in
               danes, ker so se podjetja olastninila, še celo bolje, uspešneje zaposlujejo,
               prodirajo na druge trge, povečujejo zaposlenost, so konkurenčni, in ločiti tudi
               tajkune, tiste, ki so lastništvo ustvarili z zgodbo iz bank, od tistih, kjer so
               menedžerji zastavili za rešitev tega problema svoje osebno premoženje. In tudi takih
               je bilo v Sloveniji tako v preteklosti kot tudi v zadnjem času nekaj. In s tistimi
               seveda ni prav nič narobe. Je pa treba biti tukaj previden, kajti takrat ko politika
               narekuje bankam, komu naj da kredit, komu pa ne, pa stopamo na en tanek led. Naloga
               politike je eno, naloga uprav in predsedstev bank pa druga. In jaz sem prepričan, da
               če bodo koraki v to smer odločni, vendar postopni, previdni in pa premišljeni, bomo
               dosegli tisto, kar si ta država ta trenutek najbolj želi in pa potrebuje: neko
               stabilno ekonomsko okolje, ki bo ohranjalo delovna mesta, dajalo novo dodano
               vrednost. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Zvonko Černač, prosim.</p>
            </sp>
            <sp who="SDZ5:ČernačZvonko">

               <speaker>ZVONKO ČERNAČ:</speaker>

               <p>Hvala lepa. Prej je bilo s strani predhodnega razpravljavca prebrano o čem govori
               86.b člen in zakaj ga želimo spremeniti z amandmajem. Če poenostavljeno povem, govori
               o tem, da banke ne morejo sodelovati v shemi, če delujejo nezakonito. Banke sploh ne
               smejo delovati nezakonito. Morajo delovati v skladu z zakonom. Če nek menedžerski
               prevzem ne deluje v skladu z zakonodajo, ga ne more biti, ga je treba ustaviti. Zakaj
               je treba to pisati tukaj v zakon? S tem, da je bil izvirni greh že storjen na
               prejšnji seji, ko ste celo državno poroštvo z zakonom o jamstveni shemi s tem
               primerom omogočili. Zdaj je tukaj manjši, kot je bil na prejšnji seji. Ali poslušamo,
               ponovno že ničkolikokrat, <q>"tajkune je ustvarila prejšnja vlada"</q>. Tudi če bi to bilo
               res, zdaj imate idealno priložnost, da zadevo popravite. Zakaj je ne popravljate? In
               zdaj to zgodbo nadgrajujete, zdaj jim dajete državno poroštvo oziroma ste jim ga dali
               na prejšnji seji Državnega zbora. Ali če parafriziram bivšega poslanca, sedanjega
               ministra za gospodarstvo, gospoda Lahovnika, tajkune je ustvarila prejšnja vlada, a
               ven štrlijo same vaše glave. Niti ene naše vlade ni med njimi, niti ene. Bodimo, no,
               resni! In ta famozni zapisnik 12.8.2005, na katerem naj bi bivši predsednik vlade
               prodajal Mercator. Kako? Saj ni imela Vlada niti ene delnice v Mercatorju. Zapisnik
               je bil že ničkolikokrat objavljen, točno se ve, kaj je v njem zapisano, lastnoročno
               ga je podpisala bivša državna sekretarka na Ministrstvu za gospodarstvo gospa
               Andrijana Starina Kosem. In bi bilo resnično že po moje dobro, da nehamo s temi
               neumnostmi in da se posvetimo temu, kar je predmet razprave v Državnem zboru in kaj
               so dejanski problemi. Ne pa, da tukaj gospod minister za finance pove: <q>"Ja, res je,
               glavni problem je Mercator."</q> Če bi bilo res temu tako, zakaj v tisti preiskovalni
               komisiji, ki je bila pred kratkim ustanovljena, ni izrecno Mercatorja. Je Laško, pa
               Istrabenz, vrsta drugih podjetij ni, ni Viator&amp;Vektorja, ni BTC-ja, ni vrste
               drugih podjetij s področja telekomunikacij, ki bi jih bilo treba tudi v tej zgodbi
               pogledati, če bi bila namera resna. Ampak po tistem, kar se je zgodilo v zadnjih
               15-ih dneh, je popolnoma jasno, zakaj je bila ta preiskovalna komisija inicirana.
               Točno zaradi tega, kar smo govorili, ko je bila utemeljena: za odvračanje pozornosti,
               nič drugega. Ker je verjetno nekdo zaslutil, da se bodo določene stvari začele
               dogajati.</p>
               <p>Glede podjetij, ki jih stalno navajate, in zadnji, ki je prijavljen v tej seriji, bo
               ponovno govorili o tem, Luka Koper, ste uničili Hit in tako naprej. Spoštovane gospe
               in gospodje, imate vse vajeti v rokah, učinkovito upravljajte, gospodarite, dokažite,
               da ste boljši. Ob koncu tega mandata vas bomo vprašali, ali je v vašem mandatu bilo v
               teh podjetjih ustvarjenega več dobička, kot ga je bilo v preteklem mandatu, in bomo
               videli, kako bo govorila računica in kaj bo pod to črto ostalo. Kolikor je meni
               znano, imate največ problemov sami s seboj. V Hitu že dva tedna usklajujete neko
               pogodbo s predsednikom uprave, ker se sliši, da se ta boj v družini tudi v Hitu
               nadaljuje, družina se ne more zmeniti, ker očitno je prevladal en del v tej družini,
               kdo naj bi bil predsednik uprave, zaradi tega je odstopil predsednik nadzornega
               sveta, ki se s tem ni strinjal, kako in na kakšen način naj bi zdaj tega neljubega,
               ki je bil izbran z vaše strani, stisnili, da ne bi te pogodbe o zaposlitvi podpisal,
               da bi bila družina rešena. Bodimo, bodite vendar resni! To državo niste dobili v
               upravljanje zaradi tega, da bi si prek klientelističnih povezav na svoje resorje
               pripisovali tista področja, ki so najbolj v domeni oziroma kjer imate poštne
               nabiralnike, da bi lahko preko poslov omogočili vpliv tudi potem, ko ne boste več na
               oblasti, pač pa zato, da bi učinkovito gospodarili s tem, kar vam je bilo zaupano, da
               bi v teh časih, ko se potrebuje učinkovita izvršilna oblast, delovali usklajeno in v
               prid celotni državi. In ena izmed teh stvari, ki bi morala biti z vaše strani
               sprejeta brez pripomb, je tudi ta amandma k temu členu.</p>
               <p>Zaradi tega predlagam, da ga podprete.</p>
               <p>Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Bogdan Čepič.</p>
               <p>Proceduralno, gospod Barovič, se opravičujem.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Spoštovane kolegice in kolegi! Z vsem spoštovanjem do pomembnosti tega zakona, bi
               vas, spoštovani gospod predsednik, prosil, da takšne in podobne razprave prekinete,
               ker danes govorimo o Predlogu zakona o spremembah in dopolnitvah Zakona o javnih
               financah, ne pa o problematiki tajkunstva. Tako leva in desna stran. Kdo izziva, kdo
               koga -kakorkoli že. Če natančno pogledate amandma k 3. členu, je zelo jasno zapisan v
               petih odstavkih. Prosim, gospod predsednik Državnega zbora, da pozovete eno in drugo
               stran, da se držimo te vsebino. Zgodbe o tajkunstvu, ki so bile že na raznih izrednih
               sejah, ne bo nikoli konec. In ni fer, da govorimo o vsem drugem, samo o amandmaju k
               3. členu in o 3. členu predlaganega zakona o spremembah in dopolnitvah Zakona o
               javnih financah ne.</p>
               <p>Prosim, ker to pa ne gre več naprej. Jaz razumem, da hočete biti strpni, ampak to ni
               vsebina današnje razprave, kdo je bil tajkun, kdaj je bil, kaj je tajkun, definicija
               - vse to piše v slovarju tujk, če drugega ne. Preberite si. Nehajmo s tem, pojdimo
               skozi amandma in člene - 4., 5., 6. in tako naprej in končajmo ta zakon in govorimo o
               njegovi vsebini, ne pa da ponovno obujamo razne izredne seje.</p>
               <p>Upam, da boste moj proceduralni predlog, gospod predsednik, upoštevali.</p>
               <p>Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Spoštovani kolega Barovič. Ne bi se mogel bolj strinjati z vami, ampak razprava se je
               razširila, še preden sem prevzel vodenje seje, in zdaj je ne morem kar tako omejiti
               nazaj. Vseeno pa v skladu s tem, kar ste rekli, pozivam vse bodoče razpravljavce, da
               se vendarle bolj osredotočijo na amandma in manj na splošno, kako bi rekli,
               svetovnozgodovinsko razpravo o tajkunstvu in tajkunizaciji, epohalnosvetovno
               zgodovinsko razpravo, da se popravim, in prosim, da se res bolj opredelite na to.</p>
               <p>Seveda pa te razprave ni več možno povsem omejiti, ker se je že sprožila. Je pa še
               čas na razpolago.</p>
               <p>Hvala lepa.</p>
               <p>Besedo ima Bogdan Čepič.</p>
            </sp>
            <sp who="SDZ5:ČepičBogdan">

               <speaker>BOGDAN ČEPIČ:</speaker>

               <p>Hvala lepa, predsednik Državnega zbora.</p>
               <p>Popolnoma soglašam s kolegom Barovičem, da ta zakon nima nobene zveze s tajkunstvom
               in stvarmi, ki jih želi nekdo s samo razpravo tukaj tudi sprožiti. Zakon o spremembi
               zakona o javnih financah govori o dveh pomembnih stvareh. Prva pomembna stvar je, da
               bo lahko minister sredstva zakladnice vlagal do treh let. To je prva stvar, ki je
               tukaj notri. Druga stvar pa je, da se ustanavlja fiskalni svet. To je smisel tega
               zakona in nič drugega. Jaz bi seveda pričakoval, da so amandmaji na to. In če bi bil
               amandma, da si ministru dovoli ne tri, ampak pet let, da to vlaga, bi ga podprl, ker
               bi seveda na ta način dajale banke nekoliko daljša dolgoročnejša sredstva za to, da
               bodo lahko kredite in te stvari dajale. Res pa je, da je Vlada tako kot že v
               nekaterih drugih zakonih poskušala tudi tiste banke, ki bodo imele ta sredstva
               zakladnice v svojem kreditnem portfelju, omejiti pri dajanju nekaterih kreditov. Ni
               napisala tajkunskega kredita, ker seveda ni definicije, kaj je to tajkunski kredit,
               kaj šele, da bi bila definicija, kaj je tajkun. Kolega Milenko Ziherl je govoril
               prej, da je to velik, uglajen gospod s poznanstvom. Mogoče. Samo zmenimo se, koliko
               je velik. Ali je to meter petinosemdeset? Pa nisva ne kolega Ziherl, ne jaz v tem
               notri. Ali pa je to meter šestdeset, kjer sva oba zajeta notri in gospod s
               poznanstvi. Zmenimo se, koliko poznanstev: tri, pet ali deset. Zaradi tega seveda, da
               se preštejemo, koliko nas je znotraj tega, da ne gremo v tisoče, verjetno pa imamo
               vsi več kot tri poznanstva. Ta famozni 86.b člen, ki je tudi amandmiran, govori samo
               o tem, da je Vlada na nek način želela omejiti dajanje tistih kreditov ali pa
               obnavljanje tistih kreditov, kjer ni dovoljenja za prevzemno ponudbo, kjer so seveda
               nekateri postopki, zaradi katerih so sporni prevzemi in kjer bi lahko prihajalo do
               nezakonitih stvari. Ali so nezakonite ali ne, ta zakon tega ne ugotavlja. Ne more
               ugotavljati, ker so za to pristojni nekateri drugi organi. Treba je tudi povedati, da
               je ta vlada sistematično to dela pri vseh zakonih, pri katerih daje državna poroštva
               in na stranski tir pravzaprav prihaja v bančni sistem, da omejuje dajanje takih
               kreditov. Za to vlado verjetno, vsaj tako predvidevam, ker je ista dikcija v Zakonu o
               jamstveni shemi in sedaj v Zakonu o javnih financah, da so sporni krediti in tisti
               sporni krediti in te stvari zelo jasno in dobro definirani. Nihče drug tega ne zna
               tako napraviti. Ampak prvič je nekaj od tega zapisala ta vlada v Zakonu o bančništvu,
               ki smo ga sprejemali, mislim, da v mesecu decembru, kot enega od prvih protikriznih
               ukrepov, ko država jamči z 12 milijardami državnih poroštev za najemanje medbančnih
               kreditov na svetovnem bančnem trgu. Tam so tudi zapisali, da sredstev, pridobljenih
               na osnovi teh jamstev, ni možno uporabljati za odkupe, in to za nobene odkupe. Koliko
               sedaj teh jamstev je bilo seveda že izrabljenih? Nič še, zaradi tega, ker seveda
               banke zelo premišljeno to koristijo, nekaj je v teku, ampak kolikor vemo, nič od tega
               še ni bilo izkoriščenega. Drugič, ta Vlada je to zabeležila oziroma zapisala v Zakonu
               o jamstveni shemi kot eno od varovalk, da banke, ki bodo koristile ugodnosti te
               jamstvene sheme v višini milijarde 200, ne smejo iz svojega celotnega finančnega
               portfelja, ki je namenjen za kreditiranje, dajati takšnih kreditov - ne iz milijarde
               200, iz celotnega. To je zelo pomembno. In tretjič, kar je sedaj v tem Zakonu o
               javnih financah. Na srečo imamo uspešne banke, pri katerih je bilančni portfelj, ki
               ga dajejo v gospodarstvo in s katerim kreditirajo ter na nek način pomagajo, da to
               gospodarstvo tudi živi, višji od milijarde 200 in bo višji od te jamstvene sheme,
               predvsem zaradi tega, ker je tega, mislim, da okoli 45 milijard, kar je, mimogrede,
               več kot je BDP Slovenije. Zato je seveda nesmiselno reči, zdaj pa nobenega kredita,
               ob tem, ko ne definiramo, kaj je tajkunski kredit, ko ne definiramo, kdo je tajkun,
               in ko ne definiramo, kateri so tisti sporni, razen te definicije, ki jo je Vlada tu
               dala.</p>
               <p>Zato ne bom mogel podpreti amandmaja, ki ga je predlagala Slovenska demokratska
               stranka, in bom podprl besedilo, ki smo ga podprli tudi na Odboru za finance. Hvala
               lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Marjan Bezjak.</p>
            </sp>
            <sp who="SDZ5:BezjakMarjan">

               <speaker>MARJAN BEZJAK:</speaker>

               <p>Hvala za besedo, gospod predsednik. Lepo pozdravljeni še enkrat v mojem imenu! Zakaj
               smo v Slovenski demokratski stranki vložili ta amandma k 86.b členu - ravno zaradi
               tega, da bi preprečili dajanje še naprej teh bančnih kreditov, ki nimajo kritja. Pred
               dobrega pol leta mi je nek vaš strankarski kolega, zelo znana osebnost, dejal:
               <q>"Marjan, mi smo se naučili pri lastninjenju toliko, da upamo v Sloveniji vsako
               podjetje prevzeti."</q> Ja, ampak ne s svojim premoženjem, svojim denarjem, na račun
               drugih. To je problem. Zato smo k 86.b členu tega zakona vložili amandma, da dejansko
               preprečimo te stvari, da ne bi prihajalo do tega. Govorimo o tajkunih. Brez zveze.
               Imenujmo jih uspešne ljudi. Vendar so to uspešni ljudje za svoj žep. To je razlika.
               Meni osebno ta beseda tajkun ne zveni dobro in ni prav, da se tako imenujejo, ker so
               to uspešni ljudje za svoj žep.</p>
               <p>Zato se bomo v Slovenski demokratski stranki zavzemali za pravičnost, da dejansko ne
               bo prihajalo več do takšnih mahinacij. Ti ljudje so nastajali že v 90. letih, ne pa v
               prejšnji vladi. V prejšnji vladi je res bil Mercator nekako prodan, ampak če ne bi
               bilo menjave prejšnjega predsednika Mercatorja, bi ta Mercator danes bil sigurno
               srbski. Vprašajte prejšnjega predsednika in gospoda iz Srbije, gospoda Miškoviča,
               koliko denarja sta odpeljala iz Mercatorja. Sedaj pa, žal, pri gradnji nogometnega
               stadiona Stožic nista prišla skupaj. To vprašajte.</p>
               <p>Kolega Juri je dejal, da so bili že v prejšnjem mandatu ali že toliko let nazaj
               odkriti tajkuni in tako naprej. Sigurno se strinjam z njim, ampak osredotočil bi se
               na to, dajmo delati v dobro, kar je danes, preprečiti to, kar je bilo včeraj, in
               razmišljati, kaj bo jutri. Midva sva premlada, da bi dejansko razmišljala, kaj je
               bilo 45. leta, s čimer se kar nekaj poslancev, ki nimajo kar povedati, in se začnejo
               ozirati po 45. letu. Takrat smo postavili spomenike, imamo praznike, tistega dne se
               spominjamo. Zakaj bi obremenjevali naše zanamce, naše naslednike s tem? To je brez
               zveze. S tem ne bomo prišli nikamor. Enkrat strnimo moči in razmišljajmo skupaj o
               prihodnosti Slovenije. Levi, desni, sredinski, kakorkoli jih že imenujemo. To ne vodi
               nikamor. Ljudje, razmišljajmo, kaj je dobro za Slovenijo v jutrišnjem dnevu. Mi pa se
               obremenjujemo z barvami. To je brez zveze.</p>
               <p>Poudaril bi rad še eno stvar. Upam, da ste se zamislili nad besedi, ki sem jih
               izrazil. Upam, da bomo vsi skupaj začeli razmišljati o naši prihodnosti, ne pa znova
               in znova razmišljati o naši preteklosti.</p>
               <p>Samo en stavek, da se vrnem nazaj. Danes v časopisu Večer, nekako regije. Žal mi je,
               primorska regija je tako nastavljena, kot je bila včasih Italija. Ali ste smešni?
               Dajte no mir! Za Slovenijo so se borili naši predniki, mi pa jo moramo ohraniti. To
               je bistvo vsega. Upam, da boste podprli ta amandma in s tem preprečili še nadaljnjo
               nepravilno lastninjenje določenih podjetij. Tudi vam lahko iz lastnega okolja, iz
               Maribora, povem, v podjetju Tovarne avtomobilov Maribor ob razpadu so podjetja morala
               odkupiti iz stečajne mase dejansko objekte. In iz te stečajne mase je nastal novi
               TAM, Tovarna vozil Maribor. Boljše, da bi tisti denar takrat tistim podjetjem
               <q>"šenkali"</q>, bi še večji razvoj napravili, kot pa sedaj, ta nova Tovarna vozil Maribor
               spet propadla. Ampak ta oseba ali ta možakar je Tovarno vozil Maribor dobil zastonj.
               To so problemi. Da se ne bo dogajalo več to, zato predlagamo mi v tem amandmaju
               ključni stavek, ki pomeni, da ne more prihajati več do tega. Začnimo razmišljati o
               razvoju, ne pa o polnjenju žepov v privatne namene na nepravilen način. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima dr. Vinko Gorenak. Prosim.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa. Kar se tiče tega amandmaja, je zadeva bolj kot ne jasna. Naš amandma
               zaostruje tiste pogoje in nič drugega. In prav bi bilo, da jih vsi skupaj zaostrimo s
               podporo temu amandmaju. Sicer pa je bilo v razpravi v zvezi s tem kar nekaj neresnic
               že povedanih in smatram, da sem dolžan se na te neresnice nekoliko odzvati, če so
               sploh bile izrečene v povezavi s tem amandmajem.</p>
               <p>Govoriti o tem, kako so tajkuni nastali za časa Janeza Janše, je to relativno
               neodgovorno dejanje. Nekdo drug je bil na oblasti od leta 1990, 1992 naprej do leta
               2004 in verjetno je imel bistveno večje možnosti za tako ali drugačno lastninjenje
               kot pa čas vlade Janeza Janše, ker kar naprej poudarjate dva, tri prevzeme, ki so se
               v tistem času zgodili, pozabljamo pa na vse tisto, kar je bilo pred letom 2004, kot
               da tega ni bilo. In to ni prav. Seveda je bilo veliko govora tudi o Mercatorju. Tisoč
               in enkrat smo že povedali, pa še tisoč in drugič bo treba povedati, da vlada Janeza
               Janše Mercatorja ni prodajala, saj tudi lastnik ni bila. Da obstajajo o tem uradni
               zapisi in da so bile zadeve preverjene ne nazadnje tudi v Bruslju in vam je bilo tudi
               tam odgovorjeno, da je zadeva v redu. Ne, še kar ponavljamo. Bomo vam pač
               odgovarjali.</p>
               <p>Zakaj se ti problemi niso pojavili v času prejšnje vlade? Jaz bi rekel, da je
               obratno, v času prejšnje vlade so se začeli reševati. Prejšnja vlada je podedovala na
               dveh ključnih nadzornih institucijah, Agenciji za trg vrednostnih papirjev in Uradu
               za varstvo in konkurence nedotakljive gospode, ki niso skoraj nič delali, ampak so
               bili zakonsko tako zavarovani, da jih tudi odstaviti nismo mogli. Ko se je pa tam
               pojavil gospod Soršak, pa še nekdo drug, smo pa začeli delati in te pojave odkrivati.
               Če zaradi tega nekdo misli, da so tajkuni nastali za časa gospoda Janeza Janše in
               njegove vlade, se seveda krepko moti. Veste, o poštnih nabiralnikih in tako naprej
               govoriti, nekdo je govoril tudi o tem, pa o slovenskem tedniku ali katerem že, spet
               nima nobene zveze z amandmajem. Ampak tovrstni poštni nabiralniki obstajajo še danes.
               Jaz vsak teden mečem brezplačnike iz teh predalov v koš za smeti ali pa jih dam
               kakšnemu otroku, ker zbirajo papir. Ker jih jaz ne berem.</p>
               <p>Orožje je bilo omenjeno, ne vem, kakšna je to zveza z amandmajem. Ja, za boga, od
               leta 1992 do leta 2004 so delovale dve ali tri komisije. Ustanovite še eno, če
               mislite, da jo je treba, preiščite in ne očitajte nekaj, kar se ni zgodilo.
               Preiščite, saj ste preiskovali 14 let, lahko še preiskujete in ne na pamet očitati te
               zadeve.</p>
               <p>Za zaključek samo še eno stvar. Nekdo je spet očital gospodu Janezu Janši, kako je
               bil v ZK. Dragi gospodje, naš predsednik je že zdavnaj povedal, da je bil, že zdavnaj
               je tudi povedal, zakaj je izstopil in kdaj je izstopil. Takrat, ko je začel graditi
               samostojno Slovenijo in so ga zaradi tega zaprli.</p>
               <p>Druga zadeva<gap n="..."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Mir v dvorani.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Ali se lahko, prosim, umirite?</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Prosim, da omejite zgodovinske razprave.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Jaz se strinjam, gospod predsednik, z vami, sicer pa bom moral tako povedati kot ste
               vi včeraj, <q>"če bi mi bilo dovoljeno, bi povedal."</q> Samo, da zaključim to misel.</p>
               <p>Ni prav, da se te zadeve omenjajo, da o teh zadevah govorimo pri tem amandmaju,
               jasno je povedal, jasno je zavzel svoje stališče, ko pa so ga zaprli, tudi zaradi
               takih stališč; in ne mu tega očitati. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Franco Juri.</p>
            </sp>
            <sp who="SDZ5:JuriFranco">

               <speaker>FRANCO JURI:</speaker>

               <p>Hvala, gospod predsednik. Kolegice in kolegi! Jaz nisem bil nikoli član Zveze
               komunistov, pa sem se kljub temu sem se imel, vsaj do današnje točke dnevnega reda in
               do tega amandmaja, za enega najbolj levih levičarjev tega državnega zbora, mogoče bi
               s kolegom Kumrom delila to strast do levice, če ne bi danes doživeli nove paradigme.
               In to je paradigma, ki izhaja iz tega vašega amandmaja, ki me prepričuje, da morda
               nismo bledi socialdemokrati ali res samo liberalci. Pravi komunizem se dogaja danes
               na tej strani. Vi želite ukiniti menedžerstvo. Če želite ukiniti kapitalizem, to
               povejte, mogoče bomo celo sodelovali. Bomo ustvarili nov program, kjer bo končno
               omogočeno, da nihče med menedžerji, med kapitalisti, med potencialnimi tajkuni ne
               pride več do nikakršnega kredita.</p>
               <p>Prejšnja, Janševa vlada je bila zelo blizu temu, da bi uvedla celo enotno davčno
               stopnjo. Želela je uvesti nekaj neoliberalnih prijemov in je tudi zagotovila
               najboljše pogoje v kratki zgodovini neodvisne Slovenije za menedžerske prevzeme
               raznih podjetij. Danes pa iz opozicije, torej z zelo lagodnega in ugodnega položaja,
               soli pamet poziciji, ki meni, da je liberalno-socialnodemokratsko usmerjena in želi
               postopoma prekiniti nekatere slabe prakse iz preteklosti, ne da bi zato uvedla
               revolucijo. Zdaj nam ta opozicija želi povedati, da je treba prepovedati vsakršno
               kreditiranje, ki gre v prid nekaterim podjetjem, menedžerjem in tako dalje. Pri tem
               je kolega Bezjak, ki je žal odšel, ampak upam, da me posluša, uporabil celo besedi
               <q>"nepravilno lastninjenje"</q>. Saj prav zaradi tega imamo danes zakon, ki ga predlaga
               Vlada, zato da preprečimo nadaljnje nepravilno, nezakonito lastninjenje. Bom prebral
               iz tega poročila: <q>"Prepoved sklepanja tovrstnih bančnih poslov je omejena na tiste
               primere, kjer je v postopkih prišlo do kršitev zakonodaje na področju trga finančnih
               instrumentov in prevzemne zakonodaje oziroma so pri njihovem poslovanju ugotovljene
               kršitve zakonodaje o konkurenčnosti trga."</q> To je okvir, ki preprečuje nepravilne
               prevzeme.</p>
               <p>Vi želite iti dlje, bi se lahko pogovarjali o smiselnosti bolj radikalnega pristopa.
               Verodostojnost tega fundamentalizma, ki je izrazito levičarski in bi me torej lahko
               celo fasciniral, je šibka točka neverodostojnost, izhaja pa iz vašega pravega namena.
               Ko ste bili v vladi, ste sprožili neoliberalni model hitrega, lahkega prevzema
               podjetij, zdaj pa bi želeli pred poskusom te Vlade, da to omeji na en racionalen
               način - kajti ta Vlada se dobro zaveda in mislim, da se zavedate tudi vi, samo tega
               iz opozicije vam ni treba, ampak veste, da je ekonomski sistem nekaj zelo
               občutljivega. Če naredimo napako na eni točki, se lahko poruši sistem na celi črti.
               In zato, ko govorimo o jamstvenih shemah in o smiselnosti inštrumentarij, ki jih ta
               shema ponuja, si ne moremo privoščiti ležernosti, lahkotnosti, ki je razvidna v tem
               všečnem členu, meni tako na prvi pogled zelo, zelo revolucionarna, členu, da bi prej
               povedali karkoli, pomeni prestrukturiranje nekega podjetja v smislu prevzema po
               legalni poti in po tistih pravilih, kjer je jasno in transparentno vidno, da ne gre
               za nepravilen prevzem. Gre za omogočanje normalnega kreditiranja, cel svet se danes
               sooča in spopada s krizo in ni slučaj, da prav keynesianske vlade so tiste, ki so
               favorizirale jamstvene sheme in z injekcijami milijard dolarjev omogočile, da se ta
               sistem, ekonomski sistem, ki sloni na kreditiranju, nadaljuje nemoteno. Ampak brez
               zlorab. Ker zlorabe so pripeljale do kolapsa finančnega trga. In te zlorabe skušamo
               omejiti s tem zakonom.</p>
               <p>Zato menim, da je vaš člen sicer v določenem pogledu tudi utemeljen, tudi etično
               soliden, ampak njegove posledice znajo biti za gospodarstvo Slovenije, ki potrebuje
               zdaj kisik, potrebuje možnosti, priložnosti, da se postavi spet na lastne, na svoje
               noge - taki posegi fundamentalistični, ki bi lahko bili deležni ploskanja,
               odobravanja razjarjenih delavcev, razjarjenih državljank in državljanov, ki
               pričakujejo radikalne poteze, potem se izkaže kot populističen poseg, ki lahko škodi;
               in dolgoročno najbolj škodi prav tistim delavcem, katerim moramo zagotoviti
               priložnost in prihodnost. Zato jaz tega všečnega amandmaja ne bom podprl. Menim, da
               je prav, da se Vlada loti sanacije tajkunskih zlorab na racionalen način. Zakon uvaja
               tudi fiskalni svet, neko nadzorno telo, ki bo to transparentnost sproti tudi
               ugotavljal, čeprav tudi jaz nisem pristaš premoženja novih in novih in novih teles.</p>
               <p>Ampak gospodje iz opozicije, povejte vi, ali ste vi kdaj pomagali tej državi, da
               deluje urejeno na podlagi že obstoječih nadzornih teles. Recimo, Računsko sodišče.
               Kdo je <q>"streljal"</q> na Računsko sodišče? Ali je ta del Državnega zbora? Ne. Kritike in
               napadi in poskusi, da bi ohromili delo tistih teles, ki nadzorujejo, od Računskega
               sodišča do protikorupcijske komisije - napadi so prihajali vedno z vaše strani. In
               danes je zelo neetično, da ugotavljate nepotrebnost takega fiskalnega sveta. Mogoče
               je res pleonazem, nek dodatek, ki morda ne bi bil nujen, če bi mi vsi državotvorno
               pristali na priznanje, da Računsko sodišče in druga pristojna telesa, ki so za to
               imenovana, da so kredibilna in za vse sprejemljiva. Tako pa, še enkrat: ne vidim
               razloga, me ne prepričajo argumenti opozicije. Menim, da če želimo radikalizirati naš
               spopad s kapitalom, to povejmo. Povejmo torej in se bomo umestili v en tak ideološki
               okvir, kjer bodo take razprave kompatibilne, tako pa zvenijo zelo pobalinske, zelo
               neresne, ker vi plešete in greste s skrajnega neoliberalizma v skrajni, ne bom rekel
               ranjenemu komunizmu, ampak skrajnem socialističnemu demagoškemu pristopu.</p>
               <p>Mi si želimo družbo, kjer je javni interes zagotovljen na podlagi treznih presoj.
               Zaenkrat smo še v tržni ekonomiji in dajmo iz tega tudi izhajati. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prosim za prijavo. Časa je še več kot dovolj za razpravo pri tej točki.
               Besedo ima Dušan Kumer.</p>
            </sp>
            <sp who="SDZ5:KumerDušan">

               <speaker>DUŠAN KUMER:</speaker>

               <p>Hvala za besedo, spoštovani predsednik. Spoštovane kolegice in kolegi! Za začetek
               bom rekel, da ne spadam v tisto skupino tudi poslancev in skozi razprave zadnjega pol
               leta, ki si želijo kapitalizem brez kapitalistov, ali socializem brez komunistov, ali
               Cerkev brez duhovščine in ne nazadnje bančnega sistema brez posojil, samo varčevanja.
               Pričakoval pa sem, da poslanci in poslanke največje opozicijske stranke vsaj malo
               poznajo zgodovino svojega predsednika, če že o njegovem življenjepisu govorijo in rad
               bi vam danes le povedal, da vaš predsednik ni izstopil iz nekdanje Zveze komunistov.
               Bil je po dolgotrajnem boju in vztrajanju, da bi ostal znotraj, v nekem obdobju
               izključen<gap n="...."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Gospod Kumer, to res ni pomembno. To je <gap n="..."/></p>
            </sp>
            <sp who="SDZ5:KumerDušan">

               <speaker>DUŠAN KUMER:</speaker>

               <p><gap n="...."/>samo nepravilni navedek<gap n="..."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Se bodo drugje, bodo v biografijah to prebrali<gap n="...."/></p>
            </sp>
            <sp who="SDZ5:KumerDušan">

               <speaker>DUŠAN KUMER:</speaker>

               <p>Ampak sem predvideval, da poznajo zgodovino svojega predsednika, zato sem moral to
               popraviti, ker je govoril njihov poslanec<gap n="...."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p><gap n="..."/>ni to vaša naloga, da jih naučite<gap n="..."/></p>
            </sp>
            <sp who="SDZ5:KumerDušan">

               <speaker>DUŠAN KUMER:</speaker>

               <p>Sem si jo danes vzel.</p>
               <p>Drugače pa 86.b člen podpiram in ne podpiram amandmaja, ker menim, da v zadostni
               meri omejuje tiste kredite, ki se lahko pokažejo kot sporni pri teh menedžerskih
               odkupih ali drugih zadevah. Mislim, da je sama spornost teh kreditov z definicijo, ki
               jo je Vlada dala, dovolj razumljiva. Mislim pa, da je zaradi javnosti pomembno, da
               navedemo nekatera dejstva, zakaj v tem obdobju, v zadnjih šestih mesecih, moramo
               nekatere stvari popravljati, ki so v preteklih štirih letih - pa ne zato, da bi
               krivili za vse to prejšnjo vlado -, ampak je treba v tem mandatu popraviti, ker so
               takrat bile storjene napake.</p>
               <p>In kakorkoli stvari obračamo, se na žalost avgustu leta 2005 ni možno izogniti, kajti
               po tem sestanku so sledili nekateri konkretni ukrepi pri spreminjanju zakonodaje. In
               spomladi leta 2006 je bil spremenjen Zakon o prevzemih, isto leto je bil spremenjen
               Zakon o bančništvu, ki je omogočil menedžerske prevzeme. In če že navajate
               statistiko, potem lepo prosim, da ste tu dosledni: do leta 2005 - dva prevzema, do
               konca leta 2008 - osemindvajset prevzemov! Bodite tu precizni in natančni, ne
               govoriti, da so prevzemi od leta 1992 naprej.</p>
               <p>Na koncu še nekaj o poštnih nabiralnikih. Poštni nabiralniki v tem ali prejšnjem
               mandatu v Sloveniji niso nič novega. Poštni nabiralniki so dejansko od leta 1992.
               Nekaj vas je tu danes omenjalo trgovino z orožjem pa še kaj. Od takrat obstajajo
               poštni nabiralniki. Od takrat. Morda se bo kateri od akterjev, ki se danes med seboj
               prepirajo, spomnil, da so hodili tudi v tujino v igralnice čakat na <q>"cashflow"</q> in so
               ga spravljali v tako imenovane poštne nabiralnike. Tako da zgodba o poštnih
               nabiralnikih ni zgodba levice, tranzicijske levice ali tranzicijske desnice, pač pa
               vseh tistih, ki so se po letu 1990 polastili nekdanjega družbenega premoženja in so
               si ga na tak ali drugačen način zares prisvajali. In ima stvar tradicijo, dolgo
               osemnajst let, ne pa zadnjih pet, šest ali osem let.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Silven Majhenič.</p>
            </sp>
            <sp who="SDZ5:MajheničSilven">

               <speaker>SILVEN MAJHENIČ:</speaker>

               <p>Hvala za besedo, gospod predsednik. Državljani pričakujejo od nas, da bomo stanje na
               področju podjetništva, kreditov, tajkunizacije, rešili v nekem doglednem času, ki bo
               sprejemljiv tako za tiste, od katerih država črpa denar, da napolni državno blagajno,
               kot za tiste, ki pošteno živijo in so odvisni le od lastnega dela, in da zagotovi
               enakost pred zakonom, ne glede na to, iz katere stranke prihajaš in komu se bojiš
               zameriti, ker je pač nekdo bogat, bogastvo pa si je pridobil v zelo kratkem času.
               Večinoma imajo vsi ti ljudje pod svojim okriljem zelo velik kapital in ljudi, ki so
               tam zaposleni. Izsiljevanja in pomisleki, da bodo ljudje ostali brez dela, če tajkune
               na nek način prizemljimo, je nesmiselno. Kajti v razvitem svetu je zamenjava
               lastnikov stalnica in delavci večinoma teh zamenjav ne čutijo. Kdo je ustvari te
               tajkune? Ustvarili ste jih vsi vi, ki ste bili do sedaj na vladi, vsi vi, ki ste
               kakorkoli odločali o gospodarstvu, omogočali menedžerske odkupe. Danes pa se taisti
               ljudje ne morete zmeniti, kako naprej.</p>
               <p>Sprašujem se, zakaj se prepirate okrog tega, kar ste sami ustvarili in bi zadeve
               lahko tekle kot v pravljici! Ne vem, zakaj tolikšna nasprotja in dokazovanja kdo ima
               prav. Eno je gotovo - cilj, ki je bil dosežen, je imel več interesov in se je
               <q>"sfižil"</q>. To ja pač tisto, kar je <q>"podžgalo"</q> leve in desne. Slovenska nacionalna
               stranka pri tem ni sodelovala in pri tem nima nič, je le aktivna in konstruktivna
               razpravljavka in opozarja na nepravilnosti tistih, ki lezejo s svojimi dejanji še v
               globlje brezno brez izhoda.</p>
               <p>Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Miro Petek.</p>
               <p>Prosim.</p>
            </sp>
            <sp who="SDZ5:PetekMiro">

               <speaker>MIRO PETEK:</speaker>

               <p>Hvala lepa za besedo.</p>
               <p>Danes je tukaj veliko govora o politični zgodovini posameznikov, čeprav ne vem, ali
               to sodi k temu amandmaju. Pa naj še sam dodam, da tudi sam nisem bil nikoli v
               komunistični partiji Slovenije oziroma Jugoslavije.</p>
               <p>Amandma k 3. členu je všečen, ampak bolj kot všečen je smiseln in smotrn, ker
               postavlja omejitve, ki so nujne, postavlja prepovedi tam, kjer so te prepovedi
               potrebne. Ta amandma postavlja nadzor, ki je, upam, da se vsi strinjamo, nujen, in ta
               amandma govori tudi o ničnosti pogodb, kadar so seveda razlogi za to.</p>
               <p>Če bi ta predlog zakona to vseboval, seveda, ta amandma ne bi bil potreben, če pa bi
               to opravili že pred kakšnimi 10-imi leti, pa mislim, da se danes v tem parlamentu ne
               bi toliko pogovarjali o tajkunih in podobnih rečeh.</p>
               <p>Slovenija je po letu 1990 in potem ob osamosvojitvi hitro dobila svojo politično
               elito. Mislim, da je to politično elito dobila na nek demokratičen način, ker smo jo
               pač izvolili na volitvah. Vsaka država, vsaka nova država potrebuje tudi ekonomsko
               elito. Ta ekonomska elita v Sloveniji pa je nastajala na čuden način, in to si moramo
               priznati. Tisti, ki so bili takrat pri koritu, so pač lepo olastninili takratno
               družbeno premoženje in ta proces danes še traja. Ni še vse olastninjeno, ni še vse
               čisto sprivatizirano in ta elita ima večji dostop, kot vsi ostali do tega in pri tem
               jih podpirajo tudi banke; žal banke, ki so pretežno v državni lasti, kajti krediti,
               predvsem nezavarovani krediti ali pomanjkljivo zavarovani ali delno zavarovani
               krediti, so namenjeni le posvečenim osebam, ne pa vsem državljanom Republike
               Slovenije. Ta vlada je v tem obdobju v parlament poslala kar nekaj 10 zakonov, in
               tudi ta zakon o katerem danes govorimo, je v celoti gledano slab zakon. Žal moramo
               reči, kar sem na tem mestu enkrat že povedal, najslabši zakon, ki ga je sprejela
               vlada Janeza Janše je še veliko boljši, še vedno veliko boljši kot pa najboljši zakon
               vlade gospoda Boruta Pahorja. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati k amandmaju k 3. členu? Ne bom dal prijave.
               Želi še kdo? Potem, gospod Jože Tanko.</p>
            </sp>
            <sp who="SDZ5:TankoJože">

               <speaker>JOŽE TANKO:</speaker>

               <p>Samo na kratko. Kar zadeva trgovino z orožjem, če gospod Kumer še karkoli ve o tej
               trgovini z orožjem, lahko predlaga ustanovitev kakršnekoli preiskovalne komisije, da
               bo še tisto, kar je ni odkrito, odkrila. V tem mandatu imate večino kot vse mandate
               do sedaj, ko niste nič ugotovili.</p>
               <p>Kar pa zadeva poštne nabiralnike. Res je, marsikaj bi se lahko tudi v preteklosti
               zgodilo, vendar dve pomembni instituciji, Urad za varstvo konkurence in Agencija za
               trg vrednostnih papirjev, nista delovali. Bila sta dva slamnata predsednika, ki nista
               storila popolnoma nič, da bi postopki, kar zadeva konkurenco in prevzeme potekali,
               transparentno. Nič, do spremembe v prejšnjem mandatu, do spremembe; in ta sprememba
               je povzročila, da so se začeli odkrivati poštni nabiralniki, šele takrat se je to
               zgodilo, do takrat je bil sistemski pristop prejšnjih koalicij, pred vlado Janeza
               Janše, in sedanje takšen, da to dejansko lahko še vedno eksistira in dobi najboljše
               kredite, najbolj ugodne kredite tisti, ki ima poštni nabiralnik. Skratka, ne bi
               ponavljali tiste zgodbe iz trgovine z orožjem, to si lahko privošči nekdo, ki mu je
               <q>"večna pot"</q> blizu, če želi karkoli konkretnega, lahko predlaga in zastavi postopek
               drugače. Ampak, prav je, da podprete ta amandma in da vse te stvari, ki se dogajajo
               na netransparenten način, ki potekajo preko nabiralnikov, zapremo. In če se je
               karkoli nezakonitega zgodilo tudi ta zadeva postane nična. Vsekakor pa najbrž ni v
               nacionalnem interesu, da poštni nabiralniki dobijo boljše kredite, najugodnejše
               kredite. Celo imena nekaterih poštnih nabiralnikov imajo zelo značilno zadevo, sum in
               prav je, da te sume raziščemo in ker se bo najbrž ugotovilo veliko spornega, tudi
               ustrezno odreagiramo in zadeve sankcioniramo.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati o amandmaju k 3. členu? Gospod Vito Rožej,
               prosim, amandma k 3. členu.</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p>Hvala za besedo, gospod predsednik. Razprava, ki je potekala o tem amandmaju, seveda
               kaže na to, da bi naj bile njegove posledice dosti širše, kot se mogoče tiče samo
               tega zakona, vsaj razumeti je tako, ker očitno, da so naši pogledi na gospodarstvo,
               ki v naši državi je organizirano po sistemu, kakršnem je, o tem je kolega Juri prej
               malo več povedal, niso popolnoma izčiščeni. Hecno mi je seveda tudi,<gap n="..."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Mir v dvorani!</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p><gap n="..."/>da v isti sapi se govori o neupravičenem bogatenju, o tajkunih in obenem o
               nacionalen interesu. Mi moramo vedeti, kdo je sploh teoretično lahkot tisti, ki bi
               olastninil nekdanjo družbeno lastnino oziroma jo lahko lastnini. Vsa leta do sedaj, v
               preteklih štirih letih pa mogoče še najbolj, smo prišli k temu, da se mora, prvo kot
               prvo, država umakniti iz gospodarstva in, drugo kot drugo, da se mora zgoditi ena
               osnovna koncentracija kapitala, da mora skratka lastništvo postati, ne sedaj več
               domena vseh kot nekdaj ali pa države, ampak pač določenih posameznikov. In vedeti je
               treba, da v družbenem sistemu, kakršen je pri nas nekdaj bil, verjetno da ni bilo
               ljudi, ki bi ravno premogli v nogavicah denarna sredstva, da bodo kupili tisto, kar
               so generacije soustvarjale v 40-ih, 50-ih letih. Če je od kod denar lahko prišel, je
               lahko prišel teoretično od ljudi, ki so dobili premoženje vrnjeno z
               denacionalizacijo, še v večji meri pa seveda iz tujine, kjer so takšen sistem,
               kakršnega imamo mi, poznali že desetletja prej in se je zato nek kapital lahko
               akumuliral. Tako se moramo mi sedaj odločiti, kaj bi želeli: želeli domače
               lastništvo, ker naj bi to bilo v nekem famoznem nacionalnem interesu, ali pač ne
               želimo, da bi domačini bili lastniki. Druga varianta je pač, da so lastniki tujci,
               zato ker oni so edini, ki denar imajo. Tako mislim, da pri tej šizofreniji, ki sem jo
               jaz zaznal v argumentacijah razpravljavcev, ki so zagovarjali ta amandma, gre iskati
               tudi razloge za nepodporo tega amandmaja. Odločiti se je treba, ta vlada se je
               odločila, da bo način, ki je legalen, dopustila, da se tisti, ki to znajo, zmorejo,
               vedo, kako in imajo tudi s čim, lahko pridejo do večjega premoženja, kot ga ima kdo
               drug, ob upoštevanju vseh zakonskih določil, ki so notri navedena. Mislim pa, da bi
               popolno zapiranje vrat kreditiranju pomenilo skratka še večji, krč kot ga to
               gospodarstvo doživlja že sicer. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati o amandmaju k 3. členu? <stage xml:id="Redna-07-2009-06-17.stage10">(Ne želi.)</stage> Zato
               zaključujem razpravo k temu členu.</p>
               <p>V razpravo dajem 4. člen ter amandma Poslanske skupine Slovenske demokratske stranke.
               Želi kdo razpravljati o tem amandmaju? Prosim za prijavo. Besedo ima Rado Likar.</p>
            </sp>
            <sp who="SDZ5:LikarRado">

               <speaker>RADO LIKAR:</speaker>

               <p>Hvala lepa, gospod predsednik, za besedo. Spoštovane kolegice, spoštovani kolegi!
               Star pregovor pravi, da kdor ima dovolj masti, jo lahko malo tudi po steni namaže. Če
               pod to mast razumemo denar, potem lahko ugotovimo, da denarja oziroma evrov vedno
               primanjkuje, v tej situaciji pa sploh. In zato se mi zdi potrebno, da smo maksimalno
               racionalni in kar je mogoče dovoljeno v boljših časih ali v časih blaginje, to v času
               krize ni zaželeno oziroma celo mogoče celo lahko rečem, da ni mogoče.</p>
               <p>Kar se tiče tega fiskalnega sveta, menimo v naši poslanski skupini, in tudi sam
               lahko mirne duše trdim, da se te naloge lahko skoncentrirajo že v obstoječih službah,
               organih in agencijah, kot so Umar, razni strokovni sveti in tako naprej. In bi pri
               tem bilo mogoče prihraniti marsikakšen evro. Ta fiskalni svet, ne morem trditi, da je
               nepotreben, upam si pa trditi, da v teh časih je nepotreben. In kot sem že v mnenju
               naše poslanske skupine povedal, v teh časih, predvsem s stroškovnega vidika, 200.000
               evrov je predvideno kot finančne posledice, s tega vidika je ustanavljanje take
               agencije potratno, predvsem ker, kot rečeno, bi se to dalo racionalnejše organizirati
               v drugih službah. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Bogdan Barovič.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Govorimo o amandmaju k 4. členu, ki ga v Slovenski nacionalni stranki
               absolutno podpiramo. Dovolite mi, da razložim, zakaj.</p>
               <p>4. člen ima 106.a člen, 106.b, 106.c, 106.č, 106.d in 106.e člen. Prvič, Vlada
               ustanovi fiskalni svet kot posvetovalno telo za neodvisno oceno javnofinančne
               politike, in v 106.e členu piše: <q>"Operativne in administrativno-tehnične naloge pa
               opravlja Generalni sekretariat Vlade Republike Slovenije. Ministrstva in vladne
               službe ter Statistični urad Republike Slovenije so dolžni temu svetu brezplačno
               zagotavljati podatke, potrebne za njegovo delo."</q> Mislim, tri nebuloze, ki ne gredo
               skupaj, tako kot hruške in jabolka in zajec. Ne gredo. Kar je pa še naprej v tem
               famoznem 4. členu: "Člani fiskalnega sveta <stage xml:id="Redna-07-2009-06-17.stage11">(106.č člen)</stage> delujejo nepoklicno,<q>" ampak
               upravičeni so do plačila sejnine. Drugič: "</q>Predsednik tega sveta lahko sklene pogodbo
               za pripravo analiz, obširnejših mnenj, izhodišč, konkretnih rešitev<gap n="..."/>," bla, bla,
               bla. Pogodbo - za neko delo, ki ga tako ali tako po vseh ministrstvih že vsi
               opravljajo, no! In to naj bi bil prispevek k varčevanju v času recesije te države!
               Zdaj pa res ne vem, ali nihče ne prebira tega, kar mi sprejemamo, ali si je to nekdo
               izmislil<gap n="..."/> Mislim, to je dobesedno norčevanje. Fino! Fino, bom član fiskalnega
               sveta, naredil bom pogodbo in naredil analizo, ki jo bom prepisal od analize od
               UMAR-ja, ki jo bo prepisal od analize Ministrstva za finance, ki jo bo prepisalo od
               vseh občinskih uradnikov in državnih uradnikov po upravnih enotah, ki delajo poročila
               po lokalnih skupnostih in upravnih enotah. In vsi bomo prepisovali prvi vir, ga bomo
               samo združili, znamo ga sešteti, naredili bomo pogodbo - in bom fino zaslužil 20
               tisoč evrov, bom član fiskalnega sveta in bom veliki frajer. Pri tem mi bo pa podporo
               dajal državni sekretar Vlade, gospod Cvikl, in njegovi uslužbenci - tu piše, oni me
               bodo pa podpirali, in to brezplačno, z materiali, ki jih dobivamo mi vsak dan toliko,
               da jih stran mečemo, da nas je lahko sram. Bodimo resni, gospe in gospodje! Bodimo
               resni!</p>
               <p>Prepričan sem, ker cenim ministra - to je eden redkih ministrov, ki se trudi, ki je
               ves čas z nami -, prepričan sem, da tudi sam ni prepričan v ta člen in v ustanovitev
               tega fiskalnega sveta, ki bo delal nekaj, kar dela že akreditacijski svet, ki ga
               imamo poleg vseh drugih svetov. No, pa koliko jih bomo še imeli? 82? Pa bomo zraven
               zaposlili celo štiri Slovence v ta svet, ampak tri pa tujce? Pa imamo tisoč tujih
               revizijskih hiš, o katerih danes govorimo, kaj počnejo - <q>"Braumhouse and..."</q> in ne
               vem kaj vse. Pa imamo revizijo, pa Kosovo komisijo, pa tuje revizijske hiše pa
               nadzore pa nadzorne svete, pa nadzornike, pa nadzorne organe na različnih
               ministrstvih, zdaj bomo imeli pa še enega, 27-tega, ki bo - kako že piše? - ki bo
               sicer delal nepoklicno, ampak za to bo dobil sejnino pa za to bo lahko sklenil
               pogodbo o analizi, finančni. Pa lepo vas prosim, no! To pa res ni čas za recesijo, da
               bo nekdo delal nekaj, kar dela že sto drugih. Prosim vas, bodite pametni. Sprejmite
               amandma, 4. člen naj se ukine, pa obljubim, da bomo v Slovenski nacionalni stranki,
               če to sprejmete, tale zakon, katerega poglavitni rešitvi, ki sta navedeni, sta
               primerni rešitvi, ampak zakon ni primeren, ga bomo pa sprejeli. Samo resno, preberite
               vse člene. To je res norčevanje iz nas, iz državljank in državljanov, iz državnega
               zbora in vseh. Čemu bo služil ta fiskalni svet? Čemu? Da bo dal neodvisno oceno
               javnofinančne politike in izvajanja strukturnih reform?! Ja pa teh neodvisnih ocen in
               odvisnih in strukturnih reform imamo ja dvesto, sedaj bo še eden dajal to oceno, ki
               ga bo seveda imenovala vlada, vlada pa vemo, kdo je vlada. Vlada ima pač koalicijo,
               ki je močna, in prav je, da je močna, za to je prevzela odgovornost in bodo spet
               svoje naredili. In kako potem reče lahko, da je neodvisna. Seveda ne bo neodvisna! Bo
               vladna in prav je tako, saj imajo moč in imajo to pravico. Tako da razmislite o 4.
               členu, res. To bi bil pa presedan, če ta člen sprejmemo v okviru tega zakona oziroma
               bodite toliko umevni, pametni, trezni in sprejmite amandma, s katerim 4. člen črtamo.
               Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Franc Bogovič. Prosim.</p>
            </sp>
            <sp who="SDZ5:BogovičFranc">

               <speaker>FRANC BOGOVIČ:</speaker>

               <p>Lep pozdrav, spoštovani predsednik. Kolegice, kolegi! Pri tem členu in pri
               utemeljitvi podpore temu amandmaju lahko samo pritrdim temu, kar je kolega Barovič
               doslej povedal, in dovolite, da tudi iz gradiv, ki so bila nam dani, povzamemo
               nekatere zelo zanimive stvari, ki kažejo tudi na, res, po mojem globokem prepričanju,
               nesmiselnost tega člena, hkrati pa tudi na nek način vodenje države, ki se v zadnjega
               pol leta pojavlja v tej državi, do katerega sem sam zelo kritičen in bom to utemeljil
               v nadaljevanju.</p>
               <p>V uvodu, kjer govorite, kjer je govora o prikazu ureditev v drugih pravnih sistemih,
               je zapisano: <q>"Predlagana rešitev je specifična in prilagojena razmeram v Republiki
               Sloveniji, zato primerjava z drugimi pravnimi sistemi ni mogoča."</q> V utemeljitvi
               naprej in k obrazložitvi praks po ostalih državah je zelo jasno napisano, da v vseh
               deželah obstojijo določeni organi, da so povezani z uradnimi institucijami, ki jih
               imamo v Sloveniji že leta, od že omenjenih Banke Slovenije, Umarja, vseh številih
               strokovnih svetov, ki delujejo v ministrstvih, in zato dejansko je ta naš fiskalni
               svet neprimerljiv.</p>
               <p>Ko se argumentira, zakaj ga uveljavljamo, je še bolj zanimivo prebrati obrazložitev
               k 99.b členu. Argumenti za ustanovitev fiskalnega sveta temeljijo na percepciji, da
               izvoljene vlade ne vodijo optimalne javnofinančne politike, predvsem v petih
               pogledih, proticiklična fiskalna politika, pristranskost v smeri večanja
               primanjkljaja, uveljavljanje določenih nevzdržnih politik, kratkoročna usmerjenost na
               izpolnjevanje predvolilnih obljub in podleganje interesnim skupinam.</p>
               <p>In tu je zame ključ tega problema, ključ tudi načina vodenja, vladanja v Republiki
               Sloveniji. Sam nisem pristaš tistih, ki strogo napadajo vse kadrovske spremembe,
               ampak se pristaš tistih, ki govorijo, da ko neka koalicija dobi volitve, se na osnovi
               tako izvoljene koalicije izvoli vlada in ta vlada mora vladati v državi. In s tem
               vladanjem prevzema tudi odgovornosti za vse te stvari, ki jih pa sedaj zato, ker je
               percepcija te vlade ali koga, da se to ne dela, kar je tu navedeno kot argument,
               zakaj ta fiskalni svet uvrščamo; in to se v naši državi zadnje pol leta, žal, dogaja.
               Mi imamo energetski svet, ki je ustanovljen pri predsedniku Vlade, kolikor vem, je že
               v razpustu ta svet, da uporabim zelo slikovito besedo oziroma vsaj tisti predsednik,
               ki bi naj ga vodil, ne vem več, kakšne pristojnosti ima. In zato ne vem, zakaj za
               božjo voljo moramo v slovensko zakonodajo, v Zakon o javnih financah uvesti, da če si
               minister za finance želi imeti društvo modrcev, ki mu bo pomagalo pri vodenju
               fiskalne politike, pri vodenju različnih politik, ima vedno možnost, da ga ustanovi,
               ga tudi razpusti, ne pa tako, kot je zapisano naprej k obrazložitvi k 99.c členu -
               obrazložitev zopet berem, <q>"zaradi zagotavljanja neodvisnosti dela članov, člana
               fiskalnega sveta ni mogoče razrešiti razen izjemoma, če se ugotovi, da ne izpolnjuje
               zakonskih pogojev za njegovo imenovanje."</q> Za božjo voljo, kaj ste zapisali v
               obrazložitev!? Če je nekdo nezakonito imenovan, ga potem smemo razrešiti, sicer ga pa
               pet let ne smemo razrešiti; v celem tem dokumentu pa ne vidim enega stavka, s čim je
               ta človek odgovoren, komu odgovarja in čemu služi to njegovo delo. Ta država ima, kot
               sem že dejal, toliko in toliko ministrstev, toliko državnih institucij, ki se
               ukvarjajo s tem, zgodovinski spomin pa mislim, da imamo vsi še tako dober, da vsi
               vemo, da kaj se v tej ljubi državi pa res dogaja, da opozorila Banke Slovenije,
               Umarja se ne jemljejo resno. In zdaj ne vem, ali je treba ustanoviti še neko zadevo,
               ki bo konec koncev stala tudi 200 tisoč evrov, pa dvomim, če bo za to zahtevno delo,
               ki ste ji ga dali, stala 200 tisoč evrov, pa še z nekim zamikom nekaj mesecev za
               nazaj ga bo ustvarjala.</p>
               <p>Zato kolegi iz koalicije, z Vlade prenehajte s to prakso različnih svetov, kasov in
               ne vem česa, in za božjo voljo - ljudje, ki so odgovorni, ki imajo tudi vso možnost,
               da se iz strokovne skupine imenujejo, naj delo vzamejo v svoje roke in za to tudi
               odgovarjajo.</p>
               <p>Zato se povsem pridružujem kolegu Baroviču. Če bo ta člen črtan iz tega zakona, bom
               temeljito razmislil, najbrž podprl to zadevo, to pa se mi zdi res bolno. In kot sem
               že rekel, minister naj si tak organ ustanovi, ga razpusti in ga na novo ustanovi, ne
               pa, da mu z zakonom dajemo 5 letni mandat. Oprostite. Mislim, da ste tukaj res
               brcnili v temo, če smem po domače reči.</p>
               <p>Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Želite še razpravljati? Prosim za prijavo.</p>
               <p>Besedo ima Marjan Bezjak, prosim.</p>
            </sp>
            <sp who="SDZ5:BezjakMarjan">

               <speaker>MARJAN BEZJAK:</speaker>

               <p>Hvala za besedo, gospod predsednik.</p>
               <p>Tudi jaz resnično prosim, da sprejmete amandma in črtate dejansko iz 4. člena ta
               10.a člen - fiskalni svet. Ravno iz enega razloga: o državi ali parlamentu se kdaj
               vprašamo, kako bomo neke stvari ukinjali, bolje rečeno - ministra vprašam, če lahko
               namesto tega, ker bo zdaj ustanovljen fiskalni svet, da podatek koga bo ukinil. Res
               je, da ne bo to profesionalno, ampak ti ljudje bodo spet toliko tisoč evrov porabili
               iz državne blagajne. To vi v koaliciji imenujete <q>"ukrepi za"</q> - v tem času, ko je
               gospodarska kriza. Ne vem, če se še kdo upa delati toliko norca iz državljanov
               Slovenije v tej gospodarski krizi. Če ima ministrstvo argumente, katero institucijo
               bo ukinil, ampak ne eno, dve, potem potrdimo to.</p>
               <p>Ali se slučajno s tem takšnimi in takšnimi nadzornimi ali pa fiskalnimi sveti
               poplačuje tudi volitve? Potem je brez zveze! Kdaj bo lahko slovensko gospodarstvo
               toliko proizvajalo, toliko delalo, da boste, koalicija, lahko zapravljali toliko? Ne
               vem. Jaz sem namensko ministra za gospodarstvo vprašal, naj mi pove, koliko podjetij
               je šlo v stečaj od decembra do maja, da ne bi bilo izgovorov: prejšnja vlada. 117!
               Nad temi stvarmi se moramo zamisliti! Mi pa vedno nagrajujemo in ustvarjamo
               neproduktivnost, nagrajujemo nedelo. Ljudje, začnite enkrat premišljevati, da se mora
               plačevati samo delo. Živi se od dela, ne pa od nedela! Kajti s takšnim početjem bomo
               spet naredili v Sloveniji, verjemite, v žargonu bom dejal, lenuhe, težko je potem
               spet napraviti ljudi, ki bodo začeli delati in ustvarjati.</p>
               <p>Ta zakon bo to naredil. Absolutno nima smisla dajati niti v zakon, to je tudi sam
               predsednik Tone Rop na delovnem telesu povedal, kajti na koncu koncev minister si
               lahko brez zakona sam izmisli to in ne rabi nikogar vprašati za ta fiskalni svet.
               Ampak, jaz njega sprašujem, koliko resorjev, ki že to počnejo, bo ukinjenih, da bomo
               enega pametnega pridobili? Jaz upam, da vam te besede kaj povedo. Menim, da boste
               sprejeli ta amandma, ki smo ga vložili, da se dejansko ne da ta fiskalni svet v Zakon
               o javnih financah. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Jožef Jerovšek, 18 sekund, gospod Jerovšek, da vidimo,
               kako ste hitri.</p>
            </sp>
            <sp who="SDZ5:JerovšekJožef">

               <speaker>JOŽEF JEROVŠEK:</speaker>

               <p>Hvala. Torej, ta fiskalni svet je za univerzitetne profesorje in izplačevanje
               avtorskih nagrad, kar očitno priznavajo, vendar profesorji ekonomije niso napovedali
               ne recesije, nobenih ukrepov in zahvaljujem se Vladi, kar piše v obrazložitvi<gap n="..."/><stage xml:id="Redna-07-2009-06-17.stage12">/Znak
               za konec razprave./</stage><gap n="..."/> to je stvarnost, da izvoljena Vlada ne vodi optimalne
               javnofinančne politike. Ta obrazložitev je iskrena, jaz se ji zahvaljujem, vendar
               tega fiskalnega sveta na takšno<gap n="..."/><stage xml:id="Redna-07-2009-06-17.stage13">/Izklop mikrofona./</stage><gap n="..."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa, gospod Jerovšek, čas vas je prehitel. Želi še kdo razpravljati o
               amandmaju k 4. členu?</p>
               <p>Gospod Rožej. Še kdo? Če ne bom dal prijavo. Prosim, Vito Rožej.</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p>Hvala lepa za besedo. Ob razpravah o smiselnosti tega amandmaja so se pojavljali tudi
               pomisleki v zvezi z izplačili, nagradami, ki naj bi jih dobili člani tega sveta in so
               omenjali 10 tisoči evrov in omenjala se je neka odgovornost do davkoplačevalcev v
               tem, da mora biti denar porabljen smiselno. Jaz se strinjam, da za dobro delo -
               najbrž se bomo strinjali vsi - si vsak zasluži dobro nagrado. Mi je pa skrajno
               neprimerno, pravzaprav popolno neetično, da bi o takšnih očitkih lahko razpravljal
               nekdo, ki je, kot, recimo, član nadzornega sveta Luke v letu dni dobil 19 500 evrov
               za sejnine, kako pa kaj v Luki Koper stvari stojijo, pa nam kaže zdajšnjo gospodarsko
               stanje. To se mi zdi višek sprenevedanja in jaz ne zmorem svojega gnusa izraziti nad
               takim sprenevedanjem in takšno dvoličnostjo. Če bo kdo opravil dobro delo, naj bo za
               to plačan, tisti pa, ki pa svojega dela ni opravil, pa je bil plačan, mislim, da se
               nima kaj oglašati pri teh stvareh. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Gospod Bezjak, žal nimate več možnosti za repliko, za razpravo, replik ni
               v teh razpravah, čas pa je poslanska skupina porabila, zato vam ne morem več dati
               razprave in če boste pri proceduralnem vsebinsko govorili, vas bom prekinil.
               Proceduralno imate lahko, vendar, če boste vsebinsko govorili<gap n="..."/> Kdo želi
               proceduralno? Gospod Černač, prosim, proceduralno. Ampak vas opozarjam, da vas bom
               prekinil, če boste šli na vsebinski odgovor.</p>
            </sp>
            <sp who="SDZ5:ČernačZvonko">

               <speaker>ZVONKO ČERNAČ:</speaker>

               <p>Spoštovani gospod predsednik. Jaz bom povedal tisto, kar mislim. Vaša suverena
               pravica pa je, da lahko kadarkoli izklopite mikrofon. Položaj, ki ga zasedate vam to
               pravico daje. Ali je to etično in moralno, boste presodili sami. Tudi vi ste včeraj
               govorili o zlorabi Poslovnika, istočasno pa ste debatirali o stvareh, ki z razpravo,
               o kateri smo govorili, niso imele nobene zveze. Pričakoval bi, da boste, glede na to,
               da morate biti do vseh poslancev v Državnem zboru enakopravni, vašega poslanskega
               kolega, ki prihaja iz vaše stranke, opozorili, da je razpravljal o zadevi, ki nima
               nobene zveze z amandmajem, da je kršil Poslovnik Državnega zbora in da ga boste v
               skladu s Poslovnikom na to opomnili. To bi pričakoval od vas in pričakujem, da boste
               to storili po tistem, ko bom svoj del zaključil.</p>
               <p>Spoštovani kolega poslanski je tudi žalil mojega poslanskega kolega. Bilo je nekaj
               rečeno o nekem gnusu, ki se je nanašal na to, da je poslanski kolega za delo, ki ga
               je pošteno opravljal, dobil sejnino v skladu s pravili, ki so bila določena in
               sprejeta na ravni te izvršilne oblasti. Verjetno je dobil manjšo sejnino, kot jo bodo
               dobivali sedaj tisti, ki bodo po novem sedeli v teh foteljih; kajti, kot slišimo, vsi
               tisti, ki so si sedaj <q>"kobajagi"</q> znižali sejnine, dobivajo neke pogodbe zraven za
               tako in drugačno svetovanje, podobno kot bo, očitno, s to določbo v tem zakonu v tem
               fiskalnem svetu, kjer namenjamo 200 tisoč evrov za razna profesorska svetovanja.</p>
               <p>Torej, spoštovani gospod predsednik, pričakujem, da boste ravnali v skladu s
               poslovnikom in da boste vašega poslanskega kolega v skladu s poslovnikom tudi
               opomnili in ga pozvali tudi, da se opraviči za tisto, kar je grdega govoril o mojem
               poslanskem kolegu, gospodu Bezjaku. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Celo bi rekel, moram reči, da ste govorili v skladu z namenom
               proceduralnega predloga. Kar pa zadeva moje opominjanje poslancev in poslank v
               Državnem zboru, to seveda bom presodil in presojam na osnovi svoje suverene
               odločitve. Hvala lepa.</p>
               <p>Gospod Bezjak, proceduralno. Vendar vas opozarjam, da ne morete odgovarjati
               vsebinsko, bom prekinil.</p>
            </sp>
            <sp who="SDZ5:BezjakMarjan">

               <speaker>MARJAN BEZJAK:</speaker>

               <p>Hvala za besedo, gospod predsednik. Res je, bom govoril vsebinsko, ne tako, kot se
               je spustil poslanski kolega, dejansko na tako nizki nivo, ki na koncu koncev pride do
               poslanca iz vrst za zaposlovanje na pa iz nekega gospodarskega subjekta. Zakaj
               nasprotujemo, da se ta fiskalni svet - še enkrat poudarjam<gap n="..."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa, gospod Bezjak. Moram vas prekiniti. To je vsebinska razprava. Hvala
               lepa.</p>
               <p>Želi še kdo razpravljati v zvezi z amandmajem k 4. členu? <stage xml:id="Redna-07-2009-06-17.stage14">(Ne želi.)</stage> Ker ne želi
               nihče več razpravljati, zaključujem razpravo.</p>
               <p>O amandmaju bomo v skladu s časovnim potekom seje zbora odločali danes, v okviru
               glasovanj, pol ure po prekinjeni 15. točki dnevnega reda. S tem prekinjam to točko
               dnevnega reda.</p>
               <p>Prehajamo na <title>5. TOČKO DNEVNEGA REDA - NA OBRAVNAVO PREDLOGA ZAKONA O POROŠTVU
                  REPUBLIKE SLOVENIJE ZA OBVEZNOSTI IZ POSOJILA, KI GA NAJAME JAVNI SKLAD REPUBLIKE
                  SLOVENIJE ZA REGIONALNI RAZVOJ, RAZVOJ PODEŽELJA PRI EVROPSKI INVESTICIJSKI BANKI
                  ZA FINANCIRANJE NALOŽB, KI SPODBUJAJO TRAJNOSTI RAZVOJ V OKVIRU NUJNEGA POSTOPKA.</title> Predlog zakona je v obravnavo predložila Vlada. Besedo dajem predstavniku Vlade
               za dopolnilno obrazložitev predloga zakona. Besedo ima dr. Franc Križanič, minister
               za finance. Prosim.</p>
            </sp>
            <sp who="SDZ5:KrižaničFranc">

               <speaker>DR. FRANC KRIŽANIČ:</speaker>

               <p>Spoštovane poslanke in poslanci, spoštovani predsednik Državnega zbora! Dovolite mi,
               da na kratko predstavim Predlog zakona o poroštvu Republike Slovenije za obveznosti
               iz posojila, ki ga najame Javni sklad Republike Slovenije za regionalni razvoj in
               razvoj podeželja pri Evropski investicijski banki za financiranje naložb, ki
               spodbujajo trajnostni razvoj.</p>
               <p>Predlagani zakon obravnava poroštvo Republike Slovenije za obveznosti sklada iz
               posojila Evropske investicijske banke v višini 30 milijonov evrov za financiranje
               naložb, ki spodbujajo trajnostni razvoj na ozemlju Republike Slovenije. Posojilo bo
               namenjeno financiranju naložb malih in srednje velikih podjetij in občin. Javni sklad
               Republike Slovenije za regionalni razvoj in razvoj podeželja zaradi trajnejšega
               doseganja javnih ciljev v regionalnem razvoju in razvoju podeželja daje regionalne
               spodbude v obliki ugodnih posojil, kapitalskih vložkov, jamstev za najeta posojila
               ter nepovratnih sredstev. V zadnjih letih sklad dodeljuje spodbude pretežno v obliki
               ugodnih posojil. Za svoje poslanstvo uporablja prostonamensko premoženje, sredstva iz
               prejetih vračil posojil in zunanje vire posojil. V zadnjih letih se zmanjšujejo
               prilivi sklada iz kupnin in vračila dolgoročnih posojil, ki ne zadoščajo za
               dodeljevanje novih kreditov v zadostnem obsegu. Sklad namreč omogoča koriščenje
               dolgoročnih posojil z moratorijem na odplačilo glavnice do 5 let in odplačilno dobo
               15 let ter obrestno mero, ki je nekoliko nad 4% fiksno, kar zmanjšuje letni obseg
               razpoložljivih sredstev za opravljanje dejavnosti sklada.</p>
               <p>Glede na to, da želi razvojni sklad zagotoviti dosedanji letni obseg dodeljenih
               regionalnih spodbud v višini okoli 20 milijonov evrov letno, je treba zagotoviti
               dodatne vire financiranje z dolgoročno in kar se da ugodno zadolžitvijo. Sprejetje
               zakona o poroštvu je zato pogoj za sklenitev poroštvene pogodbe med Republiko
               Slovenijo in Evropsko investicijsko banko, s katero bo Republika Slovenija Evropski
               investicijski banki jamčila za obveznosti slovenskega regionalno-razvojnega sklada iz
               posojila. Sklenjena poroštvena pogodba je eden izmed pogojev za črpanje posojila
               Evropske investicijske banke.</p>
               <p>Predlog zakona daje poroštvo pod naslednjimi pogoji: 5-letni moratorij, skrajni rok
               črpanja posojila je 24 mesecev od sklenitve, zadnji obrok glavnice je 15 let po
               sklenitvi, valuta odplačila glavnice in plačila obresti je enako valuti črpanja
               posamezne tranše posojila, se pravi, ne sme biti tečajnih tveganj; višina obrestne
               mere je določena glede na valuto in vrsto obrestne mere.</p>
               <p>Sredstva za odplačilo najetega posojila bo zagotavljal sklad iz lastnega namenskega
               premoženja, zato bi finančne posledice za državni proračun nastale samo, če bi bilo
               poroštvo po tem zakonu unovčeno. V primeru unovčitve poroštva bi Republika Slovenija
               skladno z zakonom izpolnila veljavno finančno obveznost, hkrati pa bi ta sredstva
               nadomestila z unovčenjem regresne pravice, ki bo določena v pogodbi o načinu in
               pogojih zavarovanja poroštva Republike Slovenije do sklada. Ta pogodba bo sklenjena v
               90 dneh po ratifikaciji poroštvene pogodbe. Kot običajno bo za primer unovčitve
               izdanega poroštva po tem zakonu v proračunu Republike Slovenije na postavki 6611 -
               Jamstvo Republike Slovenije za zagotovljene pravice porabe. Poroštvo po tem zakonu bo
               sodilo v kvoto izdanih poroštev države po Zakonu o izvajanju proračuna.</p>
               <p>Kot že rečeno, spadajo posojila Evropske investicijske banke zaradi reputacije
               lastnikov države članice Evropske unije, vključno z nami, in njene finančne banke med
               najugodnejša posojila na trgu. Banka pri posredovanih posojilih z določili v finančni
               pogodbi zagotovi, da se del koristi prenese tudi na končne upravičence. To so bili
               tudi osnovni razlogi, ki jih je Vlada upoštevala pri odločitvi, da predlaga poroštvo
               za kredit.</p>
               <p>Spoštovane, poslanke in poslanci, Vlada Republike Slovenije predlaga Državnemu
               zboru, da Zakon o poroštvu Republike Slovenije za obveznosti iz posojila, ki ga
               najame Javni sklad Republike Slovenije za regionalni razvoj in razvoj podeželja pri
               Evropski investicijski banki za financiranje naložb, ki spodbujajo trajnostni razvoj,
               sprejme. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Predlog zakona je obravnaval Odbor za finance in monetarno politiko kot
               matično delovno telo. Besedo dajem podpredsedniku Radu Likarju za predstavitev
               poročila odbora. Prosim.</p>
            </sp>
            <sp who="SDZ5:LikarRado">

               <speaker>RADO LIKAR:</speaker>

               <p>Hvala za besedo, predsedujoči. Spoštovani minister, spoštovane kolegice in kolegi.</p>
               <p>Odbor za finance in monetarno politiko je na 13. nujni seji dne 10. junija 2009 kot
               matično delovno telo obravnaval Predlog zakona o poroštvu Republike Slovenije za
               obveznosti iz posojila, ki ga najame Javni sklad Republike Slovenije za regionalni
               razvoj in razvoj podeželja pri Evropski investicijski banki za financiranje naložb,
               ki spodbuja trajnostni razvoj, ki ga je Državnemu zboru v obravnavo predložila Vlada
               Republike Slovenije s predlogom za obravnavo in sprejetje po nujnem postopku. Kolegij
               predsednik Državnega zbora je na 26. seji dne 5. junija 2009 odločil o predlogu za
               obravnavo zadevanega predloga zakona po nujnem postopku in ga je sprejel.</p>
               <p>Odbor je bil seznanjen z mnenjem Zakonodajno-pravne službe Državnega zbora, ki je
               posredoval konkretne pripombe k 1. členu zakonskega predloga. Na tej podlagi je bil
               odbor v okviru dodatnega delovnega gradiva seznanjen s predlogom za redakcijski
               amandma odbora k 1. členu, ki sledi tretji izmed posredovanih pripomb
               Zakonodajno-pravne službe in ga je odbor ob nadaljnji obravnavi sprejel. Seji odbora
               so prisostvovali minister, pristojen za finance, predstavnice iz finančnega
               ministrstva, predstavnik Službe Vlade Republike Slovenije za lokalno samoupravo in
               regionalno politiko ter predstavnik Zakonodajno-pravna službe. S strani
               kvalificiranih predlagateljev zakonskemu predlogu ni bilo vloženih amandmajev.</p>
               <p>Uvodoma je minister za finance podal kratko predstavitev predloženega besedila.
               Sicer iz obrazložitve predloga zakona izhaja, da bo z njegovim sprejetjem
               zagotovljena podlaga za sklenitev poroštvene pogodbe med Slovenijo in Evropsko
               investicijsko banko, s katero naša država jamči za obveznosti slovenskega
               regionalno-razvojnega sklada iz najetega posojila. Sklenitev pogodbe kot njena
               ratifikacija sta poglavitna pogoja za črpanje posojila v višini 30 milijonov evrov,
               ki bo skladu omočil opravljanje osnovne dejavnosti, to je spodbujanje razvoja in
               financiranja projektov regionalnega razvoja. Navedeno posojilo je namenjeno
               financiranju naložb malih in srednje velikih podjetij in občin, ki podpirajo
               trajnostni razvoj, s tem da bo sredstva za odplačilo najetega posojili skladu
               zagotavljal iz lastnega namenskega premoženja.</p>
               <p>Sprejetje zadevnega zakona po dani oceni ne zahteva sprejetja novih ali spremembe
               veljavnih predpisov, niti predlagatelj na podlagi finančne oziroma poroštvene pogodbe
               ne predvideva drugih posledic. Predstavnik Zakonodajno-pravne službe je v zvezi z
               danimi pripombami navedene službe odboru pojasnil, da je predlagatelj zakona na
               predhodnih usklajevanjih posredoval ustrezno utemeljitev uvedenih rešitev v zvezi s
               prvima dvema pripombama, medtem ko zadnjo pripombo sanira predlog za amandma odbora.</p>
               <p>V nadaljevanju je po izglasovanem amandmaju k 1. členu odbor v skladu s 128. členom
               Poslovnika Državnega zbora glasoval o posameznih členih zakonskega predloga in jih
               sprejel.</p>
               <p>Glede na sprejeti amandma je na podlagi prvega odstavka 133. člena Poslovnika
               pripravljeno besedilo dopolnjenega predloga zakona, v katerega je sprejeti amandma
               odbora vključen. Dopolnjen predlog zakona je sestavni del tega poročila. Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Bogdan
               Barovič v imenu Poslanske skupine SNS.</p>
            </sp>
            <sp who="SDZ5:BarovičBogdan">

               <speaker>BOGDAN BAROVIČ:</speaker>

               <p>Hvala lepa, gospod podpredsednik, še enkerat. Kolegice, kolegi, minister! V
               Slovenski nacionalni stranki razumemo, kaj je javni sklad za regionalni razvoj. V
               Slovenski nacionalni stranki podpiramo regionalni razvoj podeželja. Ta sklad poznamo
               tudi pod imenom <q>"ribniški sklad"</q>. In le kdo ni za to, da ta sklad pomaga in da dela.
               Mi smo za. Dejstva, ki so v oceni dana, so, da se letni obseg razpoložljivih sredstev
               sklada za opravljanje njegove pomembne dejavnosti zmanjšujejo, da pa ta sklad želi
               zagotoviti dosedanji letni obseg dodeljenih spodbud. S tem se v Slovenski nacionalni
               stranki absolutno strinjamo. Upamo in verjamemo, da bomo s tem, ko bomo rekli <q>"da"</q>
               predlogu zakona o poroštvu, upamo, da bo slovenski regionalni razvojni sklad
               zagotovil dosedanji letni obseg z našo pomočjo, z našim <q>"da-jem"</q>.</p>
               <p>Edino, kar nas je skrbelo pri obravnavi na matičnem delovnem telesu, je 5. člen tega
               zakona, ki pravi, da se izdano poroštvo iz prvega odstavka 1. člena, ta pa govori, da
               Republika Slovenija daje poroštvo za obveznosti javnega sklada, da se všteva v kvoto
               poroštev, določeno z zakonom, ki ureja izvrševanje proračuna Republike Slovenije. Po
               domače povedano, skrbi nas samo, ali bo ob številnih poroštvih in pomoči, ki jo
               dajemo v zadnjih mesecih, in poroštvih, ki jih dajemo, država Republika Slovenija v
               primerih, če se res karkoli zgodi, sposobna poplačati vse obljube iz naslova
               poroštev. Jaz sem dobil odgovor <q>"da"</q>. Verjamem vladi, upam, da je temu res tako, jaz
               sploh upam, da tega poroštva ne bo treba državi izplačati, jaz upam, da bo <q>"ribniški
               sklad"</q> pomagal v enakem obsegu za razvoj podeželja, zato v imenu Slovenske nacionalne
               stranke in svojih kolegov rečemo <q>"da"</q> predlogu zakona o poroštvu Republike Slovenije
               za obveznosti iz posojila, ki ga najame Javni sklad Republike Slovenije za regionalni
               razvoj in razvoj podeželja pri Evropski investicijski banki za financiranje naložb,
               ki spodbujajo trajnostni razvoj. Zanalašč sem prebral cel naslov, da vemo, za kaj
               bomo reki <q>"da"</q> danemu poroštvu in zakonu. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod mag. Radovan Žerjav v imenu Poslanske skupine SLS.
               Prosim.</p>
            </sp>
            <sp who="SDZ5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik. Spoštovane kolegice in kolegi! Republika Slovenija
               je za trajnejše doseganje javnih ciljev pri regionalnem razvoju in razvoju podeželja
               v letu 1996 ustanovila Javni sklad Republike Slovenije za regionalni razvoj in razvoj
               podeželja - tako imenovani ribniški sklad. Zaradi trajnejšega doseganja javnih ciljev
               v regionalnem razvoju in razvoju podeželja dodeljuje in daje regionalne spodbude.
               Namensko premoženje je bilo pridobljeno v največji meri s plačili ustanovitelja na
               podlagi zakona o porabi sredstev, pridobljenih iz naslova kupnine na podlagi zakona o
               lastninskem preoblikovanju podjetji in drugimi izplačili ustanovitelja. Za
               opravljanje svoje dejavnosti pridobiva slovenski regionalni razvojni sklad tudi druga
               razvojna sredstva, ki jih zagotavlja ustanovitelj in najema posojila mednarodnih
               finančnih ustanov, ki so namenjena sofinanciranju projektov iz opredeljenih razvojnih
               prednostnih nalog v državi. Govorimo torej o poroštvu za kredit v višini 30 milijonov
               evrov, ki ga je sklad pridobil pri Evropski investicijski banki, ki v zadnjem času
               izrazito širi svojo kreditno aktivnost in s tem deluje pri odpravljanju posledic
               finančne in gospodarske krize. Sklenitev poroštvene pogodbe in njena ratifikacija sta
               poglavitna pogoja za črpanje omenjenega posojila.</p>
               <p>V Poslanski skupini Slovenske ljudske stranke se zelo jasno zavzemamo za skladnejši
               regionalni razvoj in zato bomo predlagani zakon podprli. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Borut Sajovic v imenu Poslanske skupine LDS.</p>
            </sp>
            <sp who="SDZ5:SajovicBorut">

               <speaker>MAG. BORUT SAJOVIC:</speaker>

               <p>Hvala lepa, predsednik. Prijazen pozdrav vsem skupaj. Še enkrat. Seveda v času
               gospodarske krize in pa recesije so zagotovo vse investicije dobrodošle, delujejo
               pozitivno, proticiklično, če pa se razvoj dogaja na podeželju Slovenije, ki je seveda
               eden od naših biserov in pa razvojnih priložnosti je to še toliko bolj potrebno in
               tudi pomembni, zato v Poslanskem klubu Liberalne demokracije Slovenije, seveda, to
               poroštvo izrazito podpiramo in pozdravljamo.</p>
               <p>Dejstvo je, da so glavni napori ta trenutek v Sloveniji usmerjeni v učinkovito
               odpravljanje posledic krize, nikakor pa ne smemo zmanjšati dinamike izvajanja
               različnih ukrepov za zagotavljanje enakomernejšega razvoja celotnega državnega
               ozemlja. Prav to bo zagotovo k ponovni oživitvi gospodarske rasti in njenem
               pospeševanju pripomoglo k uveljavitvi in učvrstitvi Slovenije v krogu najrazvitejših
               držav članic Evropske unije.</p>
               <p>Regionalni razvoj je tudi ali pa predvsem področje državne intervencije. Ena izmed
               pomembnih institucij te intervencije je v naši državi Javni sklad za regionalni
               razvoj in razvoj podeželja. Večina od nas ga bolje pozna pod imenom tako imenovani
               ribniški sklad, zato v Liberalni demokraciji Slovenije brez pomislekov podpiramo
               poroštvo za kredit v višini 30 milijonov evrov, ki ga je Slovenija pridobila na
               Evropski investicijski banki. Z njim bomo kot država omenjeni banki jamčili za
               obveznosti ribniškega sklada iz naslova omenjenega kredita.</p>
               <p>Poroštvo in s tem pridobljeni kredi se nam zdita še posebej pomembna, zato ker sklad
               za razliko od preteklosti, ko je deloval pretežno z nepovratnimi sredstvi, v zadnjih
               letih dodeljuje regionalne spodbude pretežno v obliki ugodnih posojil. Četudi stroka
               zagotavlja predvsem policentrični razvoj, se pravi, razvoj izbranih razvojnih
               središč, iz katerih naj bi ugodni učinki segali tudi v njihovo zaledje oziroma
               podeželje, pa v Liberalni demokraciji Slovenije menimo, da je poleg te osnovne
               usmeritve regionalnega razvoja zagotovo potrebna razpršena pomoč in takšno razpršeno
               pomoč kot regionalne spodbude v obliki ugodnih posojil malim in srednjim podjetjem
               ter tudi občinam za projekte, ki so trajnostno naravnani bo dodeljeval sklad na
               osnovi pridobljenega kredita pri Evropski investicijski banki.</p>
               <p>Mogoče ni odveč še stavek o tako imenovanem ribniškem skladu. Njegovo delovanje
               množičnih medijev ne zanima preveč, ker je v času, ko so afere in krize na dnevnem
               redu, zagotovo zelo pozitiven in dober znak. Očitno tudi v tem primeru, saj po oceni
               ministra za finance, in ne samo njegovi, deluje izredno profesionalno in učinkovito.
               Zato pričakujemo in predvidevamo in smo tudi prepričani, da bo tako delovanje
               nadaljeval tudi v prihodnosti, in zato kakšnih večjih unovčevanj poroštev v zvezi s
               tem zakonom ne pričakujemo.</p>
               <p>Zato bomo v Liberalni demokraciji Slovenije predlog zakona o poroštvu podprli, v
               nadaljevanju pa bomo podprli tudi ratifikacijo poroštvene pogodbe med Republiko
               Slovenijo in Evropsko investicijsko banko. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa Renata Brunskole v imenu Poslanske skupine Socialnih
               demokratov.</p>
            </sp>
            <sp who="SDZ5:BrunskoleRenata">

               <speaker>RENATA BRUNSKOLE:</speaker>

               <p>Hvala lepa. Lepo pozdravljeni! Sprejetje Predloga zakona o poroštvu Republike
               Slovenije za obveznosti iz posojila, ki ga najame Javni sklad Republike Slovenije za
               regionalni razvoj in razvoj podeželja <stage xml:id="Redna-07-2009-06-17.stage15">(tako imenovani ribniški sklad)</stage> pri Evropski
               investicijski banki za financiranje naložb, ki spodbujajo trajnostni razvoj, po
               nujnem postopku je nujno, zaradi tega, da se preprečijo težko popravljive posledice
               za delovanje države, ki bi nastale zaradi dražjega zadolževanja javnega sklada.
               Sprejetje zakona o poroštvu je namreč eden od nujno potrebnih pogojev za črpanje
               posojila Evropske investicijske banke. Zaradi tega Javni sklad Republike Slovenije za
               regionalni razvoj in razvoj podeželja potrebuje za opravljanje svoje dejavnosti v
               letu 2009 in nadaljnjih letih dodatna finančna sredstva, saj dokapitalizacije iz
               kupnin in vračila dosedanjih posojil ne zagotavljajo potrebnega obsega prostih
               sredstev za dodeljevanje novih regionalnih spodbud. Sprejetje zakonov in dokončanje
               vseh postopkov do konca leta 2009, s čimer bi bilo omogočeno tudi prvo črpanje
               posojila Evropske investicijske banke v letu 2009, sta mogoča le s sprejetjem
               predlaganega zakona po nujnem postopku.</p>
               <p>Poslanska skupina Socialnih demokratov podpira sprejetje predlaganega zakona, ker bo
               zagotovljena podlaga za sklenitev poroštvene pogodbe med Republiko Slovenijo in
               Evropsko investicijsko banko, s katero bo Republika Slovenija posojilodajalcu
               Evropski investicijski banki jamčila za obveznosti slovenskega regionalnega
               razvojnega sklada iz posojila. Sklenitev poroštvene pogodbe in njena ratifikacija sta
               poglavitna pogoja za črpanje posojila v višini 30 milijonov evrov, ki bo skladu
               omogočil opravljanje njegove dejavnosti, to je spodbujanje razvoja in financiranje
               projektov regionalnega razvoja. Posojilo bo namenjeno financiranju naložb malih in
               srednje velikih podjetij in občin, ker bodo s tem omogočena posojila za financiranje
               naložb, ki spodbujajo regionalni razvoj, in sicer naložb v razvoj in izboljšanje
               konkurenčne sposobnosti, proizvodnega in storitvenega sektorja, kot so izboljšanje
               konkurenčne sposobnosti podjetij, spodbujanje podjetništva, naložbe v poslovne cone,
               razvoj turizma ter izpopolnitev socialne in izobraževalne infrastrukture, naložb za
               spodbujanje trajnostnega razvoja, kot so izboljšanja stanja okolja, urejanje okolja,
               uravnotežen razvoj regij, razvoj občinske infrastrukture, drugih naložb za
               spodbujanje regionalnega razvoja, o katerih se predhodno sporazumejo posojilodajalec,
               posojilojemalec in porok. Zaradi vsega navedenega je sprejetje tega poroštvenega
               zakona, in tudi ratifikacije, sprejemljivo za Poslansko skupino Socialnih demokratov.
           </p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Andrej Vizjak v imenu Poslanske skupine SDS.</p>
            </sp>
            <sp who="SDZ5:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa, spoštovani podpredsednik. Spoštovani minister, kolegice in kolegi! V
               Slovenski demokratski stranki bomo ta predlog zakona podprli. Namreč, pomembno je, da
               je s tem zakonom ustvarjena pravna podlaga za sklenitev poroštvene pogodbe med
               Republiko Sloveniji EIB-jem, s katero bo seveda tudi Republika Slovenija jamčila za
               obveznosti iz slovenskega regionalnega razvojnega sklada za najeta posojila. Mislim,
               da je prav, kajti gre za pomembna posojila, za skladen regionalni razvoj, za razvoj
               podeželja, saj vseh podobnih investicij v Sloveniji primanjkuje in prav je, da so
               taka posojila skladu in posledično uporabnikom na voljo in da so na voljo pod
               ustreznimi pogoji oziroma kar se da ugodnimi pogoji. Gre za črpanje v višini 30
               milijonov evrov. Bolje to, kot nič.</p>
               <p>Ta zakon je nekaj, kar bi morala Vlada imeti v mislih in tudi podobne ukrepe že ob
               samem nastopu oziroma pojavu krize v Sloveniji. Namreč, namesto da bi razmišljali o
               tem, kako bomo subvencionirali nedelo, bi morali razmišljati, kako bomo vlagali v
               Sloveniji v tiste razvojne projekte, ki so dolgoročno potrebni. In bojim se, da nam
               bo zdaj sredstev za te projekte zmanjkalo, da bomo pojedli praktično oziroma da bodo
               pojedli denar tisti, ki so se seveda znašli brez dela in posledično tega denarja ne
               bo za investicije oziroma za neko ustvarjenje dela in zaposlitve. Torej narobe svet,
               bi rekli temu. Hvala bogu, da je vsaj nekaj in to je to, o čemer danes govorimo, zato
               bomo to podprli. Bojim se, da bodo taki projekti v prihodnje zastali tudi zaradi
               tega, ker bo še tisto malo sredstev, kot jih imamo, namenjeno reševanju in gašenju
               socialnih problemov. Ne rečem, da tega ni treba, to je nujno, vendar treba se je tem
               socialnim problemom izogniti. Izognemo se pa lahko tako, da preprečimo, da nastanejo.
               Preprečimo pa lahko to tako, da seveda zagotavljamo zaposlitve in delo. Teh ukrepov
               je bilo vse premalo oziroma jih praktično ni bilo in zaradi tega bomo imeli delež
               javnofinančnih odhodkov za pasivne oblike socialnih pomoči ogromne.</p>
               <p>Slovenski demokrati bomo torej ta zakon podprli s tem sporočilom, da bi morali že
               davno pred tem razmišljati o podobnih ukrepih, investicijah in spodbudah na vseh
               področjih in v večji meri.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Anton Urh v imenu Poslanske skupine DeSUS.</p>
            </sp>
            <sp who="SDZ5:UrhAnton">

               <speaker>ANTON URH:</speaker>

               <p>Spoštovani gospod podpredsednik, spoštovani gospod minister, spoštovane poslanke in
               poslanci! Javni sklad Republike Slovenije za regionalni razvoj in razvoj podeželja je
               finančna organizacija, namenjena za trajnostno doseganje javnih ciljev Republike
               Slovenije na področju regionalnega razvoja in razvoja podeželja. Pri dodeljevanju
               spodbud izvaja politiko spodbujanja skladnega regionalnega razvoja in politiko
               razvoja podeželja. Pri tem sklad deluje z Zavodom Republike Slovenije za
               zaposlovanje, Agencijo Republike Slovenije za okolje in Agencijo Republike Slovenije
               za kmetijske trga in razvoj podeželja z namenom zagotavljanja usklajene in celovite
               ponudbe nepovratnih in povratnih oblik razvojnih spodbud. Poleg tega sodeluje tudi s
               subjekti spodbujanja razvoja na regionalni ravni in s svojimi sredstvi spodbuja
               oblikovanje in delovanje regijskih finančnih shem.</p>
               <p>Kar se financiranja sklada tiče naj povem, da je slednji najprej deloval pretežno z
               nepovratnimi sredstvi, v zadnjem času pa se financira tudi preko kreditov. S
               sprejetjem tega zakona o poroštvu, ki ga poslanci DeSUS-a podpiramo, gre za dejanje
               poroštva Republiki Sloveniji iz kredita, ki ga sklad najame pri Evropski
               investicijski banki. Finančni minister je na seji delovnega telesa pojasnil, da je
               sklad praktično že pridobil kredit v višini 30 milijonov evrov, treba pa je sprejeti
               še ta zakon o poroštvu naše države kot pogoj za podpis pogodbe.</p>
               <p>Poslanska skupina DeSUS bo podprla obravnavani zakon o poroštvu, saj sprejem
               slednjega pomeni pravno podlago za sklenitev poroštvene pogodbe med Republiko
               Slovenijo in Evropsko investicijsko banko.</p>
               <p>Kar pa se tiče primera, da kredit morebiti ne bi bil odplačan, pa zakon vključuje
               tudi varovalko, in sicer regresni zahtevek Republike Slovenije do občin oziroma
               podjetij. Vendar, v naši poslanski skupini takšnega scenarija, torej unovčenja
               poroštva zaradi dosedanjega strokovnega in gospodarno delovanje tega sklada ne
               pričakujemo, kar je še dodatni razlog za podporo zakona, na podlagi katerega bo
               sklenjena kreditna pogodba.</p>
               <p>Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Ker k dopolnjenemu predlogu zakona ni bilo vloženih amandmajev, zaključujem drugo
               obravnavo predloga zakona. Odločanje o predlogu zakona bomo v skladu s časovnim
               potekom seje Državnega zbora opravili danes, v okviru glasovanj, pol ure po
               prekinjeni 15. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>10. TOČKO DNEVNEGA REDA - OBRAVNAVO PREDLOGA ZAKONA O SPREMEMBAH
                  IN DOPOLNITVAH ZAKONA O SODNEM REGISTRU, PO SKRAJŠANEM POSTOPKU.</title>
               </p>
               <p>Predlog zakona je v obravnavo Državnemu zboru predložila Vlada.</p>
               <p>Besedo dajem predstavniku Vlade za dopolnilno obrazložitev predloga zakona.</p>
               <p>Izvolite, gospod državni sekretar.</p>
            </sp>
            <sp who="SDZ5:ŠkrlecBoštjan">

               <speaker>BOŠTJAN ŠKRLEC:</speaker>

               <p>Dober dan, lep pozdrav gospod predsedujoči. Gospe in gospodje poslanci.</p>
               <p>Predlog zakona o spremembah in dopolnitvah Zakona o sodnem registru prinaša tri
               poglavitne novosti. Prva novost je pregledna in jasna ureditev obdelave osebnih
               podatkov. Druga novost je pregledna zagotovitev informacij poslovnim subjektom o
               pogojih, ki jih določajo predpisi za opravljanje posameznih gospodarskih dejavnosti.
               In tretja novost je učinkovitejše delovanje sistema Vse na enem mestu z natančnejšo
               določitvijo obveznosti točk VEM.</p>
               <p>Če na kratko predstavim prvo točko, ki se nanaša na obdelavo osebnih podatkov. Gre
               za to, da je zdaj jasneje določena in zaščitena obdelava predvsem enotne matične
               številke občanov, ki se nanaša na družbenike, zastopnike ali člane organa nadzora in
               osebnih podatkov drugih oseb. Iz predlagane ureditve jasno izhaja, da EMŠO ne sme
               biti objavljen na spletni strani AJPES-a in da ta objava ne sme biti zajeta ne v
               objavi vpisa na spletni strani in tudi ne v listinah, ki se objavljajo na spletni
               strani. Niti izpis iz sodnega registra na sme vsebovati enotne matične številke,
               razen v točno določenih primerih, ki so omejeni s točno določenimi pogoji. Takšno
               strogo varovanje enotne matične številke občana izhaja iz zahtev Ustavnega sodišča in
               tudi iz opozoril informacijskega pooblaščenca oziroma pooblaščenke, ki se je do tega
               vprašanja zelo natančno opredelila.</p>
               <p>Druga točka oziroma druga izboljšava je cilj preglednejše zagotovitve informacij
               poslovnim subjektom o tem, kakšni pogoji za predpisani za opravljanje gospodarske
               dejavnosti. Trenutno je sistem takšen, da so pogoji predpisani v raznovrstnih
               predpisih in razpršeni po množici aktov in zaradi tega relativno nepregledni. Ta
               rešitev predvideva, da se ustanovi enoten register teh pogojev, ta register pripravi
               Ministrstvo za gospodarstvo, vsi resorji pa so, ko se sprejme zakon, ki se nanaša na
               tovrstne pogoje, dolžni Ministrstvu za gospodarstvo obvestiti o novih pogojih, da jih
               ta lahko posreduje Ministrstvu za javno upravo, ki jih, te nove pogoje, v
               posodobljenem katalogu objavi na spletnem portalu javne uprave.</p>
               <p>Tretja novost, ki jo prinaša predlagani zakon, pa je zasledovanje cilja za
               učinkovitejši nadzor nad sistemom točk Vse na enem mestu. Urejena je obveznost teh
               točk VEM, urejen je tudi bolj podrobno nadzor nad njihovim poslovanjem in, kar je
               mogoče še posebej pomembno razlogi za odvzem dovoljenja za opravljanje VEM storitve.
               To so na kratko novosti, ki jih predlagamo v Predlogu zakona o spremembah in
               dopolnitvah Zakona o sodnem registru. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Predlog zakona je obravnaval Odbor za notranjo politiko, javno upravo in
               pravosodje kot matično delovno telo.</p>
               <p>Besedo dajem predsedniku gospodu dr. Vinku Gorenaku za predstavitev poročila
               odbora.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa. Odbor za notranjo politiko, javno upravo in pravosodje je na svoji 5.
               seji 29. maja 2009 obravnaval Predlog zakona o spremembah in dopolnitvah Zakona o
               sodnem registru, skrajšani postopek, tako je 11. maja že odločil Kolegij predsednika
               Državnega zbora. Odbor je bil predhodno seznanjen z mnenjem Komisije Državnega sveta
               za državno ureditev in z mnenjem Zakonodajno-pravne službe. Predstavnik predlagatelja
               je v dopolnilni obrazložitvi povedal to, kar smo slišali pravkar s strani državnega
               sekretarja na Ministrstvu za pravosodje. Predstavnik Državnega sveta je izrazil
               podporo predlaganemu zakonu, predstavnik Zakonodajno-pravne službe je povedal, da
               nimajo nobenih pripomb, tudi članice in člani odbora k predlaganemu zakonu niso imeli
               pripomb in niso razpravljali.</p>
               <p>Ker k predlogu zakona k drugi obravnavi na matičnem delovnem telesu amandmaji niso
               bili sprejeti odnosno sploh vloženi, Odbor za notranjo politiko, javno upravo in
               pravosodje predlaga Državnemu zboru, da zakon v predloženi obliki sprejme. Hvala.
           </p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Gvido
               Kres v imenu Poslanske skupine SLS.</p>
            </sp>
            <sp who="SDZ5:KresGvido">

               <speaker>GVIDO KRES:</speaker>

               <p>Hvala za besedo, gospod podpredsednik. Predstavnik Vlade, spoštovane kolegice in
               kolegi. Poslanska skupina Slovenske ljudske stranke bo Predlog zakona o spremembah in
               dopolnitvah Zakona o sodnem registru podprla, saj gre za določbe, ki bodo jasneje in
               bolj pregledno uredile obdelavo osebnih podatkov. Glede na opozorila informacijske
               pooblaščenke v zvezi z varstvo osebnih podatkov in glede na stališče Ustavnega
               sodišča seveda podpiramo spremembo, ki se nanaša na omejitev uporabe oziroma objave
               matične številke.</p>
               <p>V prejšnjem mandatu smo sprejeli spremembe, ki so omogočile, da podjetnik oddaja
               prijave, predloge ali druge vloge za vpise v register na enem mestu. V zvezi s tem se
               nam zdi dobrodošel napredek, da se bo pripravil pregled predpisanih pogojev za
               opravljanje posameznih gospodarskih dejavnosti, saj so posamezni pogoji razpršeni po
               različnih zakonih. V poslanski skupini sicer menimo, da bi bilo po načelu prijazne
               javne uprave to že moralo obstajati, pa vendar, bolje pozno kot nikoli. Ljudem je
               treba namreč olajšati določene postopke, posebej danes, ko je gospodarska oziroma
               podjetniška pobuda še toliko bolj pomembna in dobrodošla.</p>
               <p>Poslanci Slovenske ljudske stranke smo veliko na terenu med ljudmi in rečemo lahko,
               da je bil sistem VEM - Vse na enem mestu - dobro sprejet. Logično pa je, da se s
               prakso pokažejo potrebe po izboljšavi sistema, zaradi tega bomo podprli predlagane
               spremembe in dopolnitve. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Milan Gumzar v imenu Poslanske skupine LDS.</p>
            </sp>
            <sp who="SDZ5:GumzarMilan">

               <speaker>MILAN GUMZAR:</speaker>

               <p>Hvala za besedo. Lepo pozdravljeni vsi skupaj. Predlog zakona o spremembi in
               dopolnitvah Zakona o sodnem registru kot skrajšani postopek bomo poslanci LDS-a
               seveda podprli.</p>
               <p>V Liberalni demokraciji Slovenije želimo poudariti, da Predlog zakona o spremembah
               in dopolnitvah Zakona o sodnem registru uvaja nove informacijske rešitve, ki
               omogočajo učinkovitejšo in strankam prijaznejšo izvedbo postopkov, vključitev sodnega
               registra v poslovni register elektronskega vlaganja predlogov za vpis in elektronsko
               vodenje zbirke listin ter objava vpisov na javnih spletnih straneh.</p>
               <p>Predlog zakona zagotavlja objavo in dostopnost podatkov ob upoštevanju stališča,
               izraženega v odločbah Ustavnega sodišča, ter opozorila informacijske pooblaščenke
               glede varstva osebnih podatkov, jasnejše določene omejitve javnosti do enotne matične
               številke družbenikov, zastopnikov ali članov organov nadzornega subjekta vpisa in
               osebnih podatkov drugih oseb. Predlog zagotavlja ustrezne pravne podlage za dajanje
               oziroma objavo podatkov o subjektih, ki se vodijo v poslovnem registru Slovenije in
               članic Evropske unije.</p>
               <p>V Poslanskem klubu Liberalne demokracije Slovenije podpiramo rešitve, ki pomenijo
               manj birokracije za državljanke in državljane Republike Slovenije, rešitve, ki naš
               pravosodni sistem delajo bolj učinkovit in uporabnikom prijazen. V Poslanskem klubu
               LDS bomo zato Predlog zakona o spremembah in dopolnitvah Zakona o sodnem registru
               podprli. Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Bogdan Čepič v imenu Poslanske skupine SD.</p>
            </sp>
            <sp who="SDZ5:ČepičBogdan">

               <speaker>BOGDAN ČEPIČ:</speaker>

               <p>Hvala za besedo, gospod podpredsednik. Lep pozdrav državnemu sekretarju! Poslanska
               skupina Socialnih demokratov bo Predlog zakona o spremembah in dopolnitvah Zakona o
               sodnem registru podprla.</p>
               <p>Zakon o sodnem registru je eden izmed tistih predpisov, pri katerih tako
               informacijska pooblaščenka kot tudi Ustavno sodišče Republike Slovenije v svojih
               določbah ugotavljata, da ni bilo ustrezno rešeno varstvo osebnih podatkov in
               zagotavljanje sorazmernosti zakonskega posega v pravice do varstva osebnih podatkov.
               Predlagane spremembe zakona zagotavljajo ustrezne pravne podlage za dejanja oziroma
               objavo podatkov o subjektih, ki se vodijo v poslovnem registru Republike Slovenije
               kot tudi v poslovnih registrih držav članic Evropske unije. Zdi pa se nam pomembna
               tudi dopolnitev zakona o sodnem registru, ki ureja obveznosti točk VEM, nadzor nad
               njihovim poslovanjem in razlogi za odvzem za opravljanje postopkov VEM.</p>
               <p>Spremembe zakona jasneje opredeljujejo sorazmernost zakonskega posega in pravico do
               varstva osebnih podatkov, o čemer je opozarjala tako informacijska pooblaščenka, kot
               je tudi izraženo v odločbah Ustavnega sodišča Republike Slovenije. S spremembami, ki
               jih prinaša ta zakon, pa ne posegamo v temeljna načela sodnega registra, med katerimi
               se mi zdijo naslednja kot najpomembnejša, in sicer: načelo javnosti, ki zahteva, da
               morajo biti vsakomur dostopni podatki, vpisani v sodni register, načelo publicitete
               učinka vpisa, ki povzroča neizpodbitno domeno, da je vsakomur znan podatek, ki je o
               subjektu vpisan v sodni register, in načelo oblikovanih učinkov vpisa, ki velja za
               vse tiste vpise, za katere Zakon o gospodarskih družbah določa, da začnejo pravno
               učinkovati z ustreznim vpisom v sodni register, in s tem se tudi nekoliko
               poenostavijo postopki.</p>
               <p>Kot rečeno, Poslanska skupina Socialnih demokratov bo zakon podprla. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Jožef Jerovšek v imenu Poslanske skupine SDS.</p>
            </sp>
            <sp who="SDZ5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Spoštovani.</p>
               <p>Predlogu novele Zakona o sodnem registru, ki predvideva tri sklope sprememb in po
               navedbah predlagatelja ureja sodni register, v Poslanski skupini Slovenske
               demokratske stranke ne bomo nasprotovali. Ocenjujemo sicer, da so nekatere spremembe
               pozitivne, vendar pa po podrobnem pregledu besedila zakona ocenjujemo, da gre za bolj
               kozmetične popravke, ki so večinoma nepotrebni in v ničemer ne prispevajo k pravni
               varnosti. Večina tistega, kar predlagatelj označuje kot vnašanje dodatne jasnosti v
               določbe obstoječega zakona, predstavlja zgolj pleonazem. Pojasnjevanje dovolj jasnega
               predstavlja nepotreben angažma, ki nima nobene dodane vrednosti, ampak ustvarja vtis,
               da se ministrstvo ob pomanjkanju vizija zateka bolj k kontitativnemu vrednotenju
               svojega dela.</p>
               <p>Vsebinsko je najpomembnejši sklop, ki določa omejitve jasnosti podatkov o enotni
               matični številki družbenikov, zastopnikov ali članov organov nadzora in osebnih
               podatkov drugih oseb. Predlagatelj predlaga, da matična številka ne sme biti
               objavljena na spletni strani AJPES-a. Tako teh številk ne smejo vsebovati ne objava
               spisa na spletni strani, niti ne listine, ki se objavljajo na spletni strani.
               Praviloma ta matična številka ne sme biti navedena niti v izpisu sodnega registra,
               razen pod točno določenimi pogoji. Predlagatelj to utemeljuje z upoštevanjem odločbe
               Ustavnega sodišča in opozorili informacijske pooblaščenke glede varstva osebnih
               podatkov. V Poslanski skupini Slovenske demokratske stranke ob tem upamo, da gre res
               za iskreno skrb informacijske pooblaščenke za spoštovanje zagotovljenih pravic in da
               se v prihodnosti ne bo izkazalo, da je šlo za varovanje točno določenih politično in
               kapitalsko motiviranih interesov. V oči bode tudi to, da ni jasno, ali je bila takšna
               rešitev v zvezi z omejitvijo javnosti usklajena z AJPES-om.</p>
               <p>Drugi sklop spremembe se nanaša na pregled in zagotovitev informacij poslovnim
               subjektom ob pogojih, ki jih določajo predpisi za opravljanje posameznih gospodarskih
               dejavnosti. Pregled bo objavljen na javnem spletnem portalu Ministrstva za javnost
               upravo.</p>
               <p>Tretji sklop sprememb je učinkovitejše delovanje celostnega sistema VEM - Vse na
               enem mestu. Predlagatelj spremembo utemeljuje z učinkovitejšim delovanjem sistema
               VEM. Pri tem je treba izpostaviti dejstvo, da ta sistem že sedaj v praksi zelo dobro
               deluje, kar ugotavlja tudi predlagatelj zakona. Zato se nam te spremembe ne zdijo
               urgentne in ne bodo prinesle nobene izboljšave. Vendar pa, kot smo poudarili že na
               začetku, spremembam zakona ne bomo nasprotovali. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Vito Rožej v imenu Poslanske skupine Zares.</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p>Spoštovani predsedujoči, spoštovani državni sekretar, kolegice in kolegi!</p>
               <p>Predlog zakona o spremembah in dopolnitvah Zakona o sodnem registru, ki je pred
               nami, vsebuje tri sklop za nas, se nam zdi, potrebnih sprememb, ki bodo posodobili ta
               zakon.</p>
               <p>Prva se nanaša na pregledno in jasno opredelitev osebnih podatkov, druga ureja
               pregled in zagotovitev informacij poslovnim subjektom ob pogojih, ki jih določajo
               predpisi za opravljanje posameznih gospodarskih dejavnosti, in na koncu tretja
               sprememba, ki govori o učinkovitejšem delovanju sistema VEM - Vse na enem mestu. Ne
               bi se želel ponavljati, zato bom kratek, to so pač te glavne spremembe tudi
               Zakonodajno-pravna služba Državnega zbora ni imela pripomb na predlog zakona, zato v
               Poslanski skupini Zares menimo, da so spremembe, ki so pred nami, potrebne, dobre in
               bomo predlog zakona podprli. Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Anton Urh v imenu Poslanske skupine DeSUS. Prosim.
           </p>
            </sp>
            <sp who="SDZ5:UrhAnton">

               <speaker>ANTON URH:</speaker>

               <p>Spoštovani podpredsednik, spoštovani državni sekretar, poslanke in poslanci!</p>
               <p>Pri izvajanju Zakona o sodnem registru, predvsem v delu, ki se nanaša na
               informacijske sisteme in enotne vstopne točke VEM - Vse na enem mestu - ter v delu,
               ki se nanaša na javnost osebnih podatkov, se je pokazalo, da je v osnovnem zakonu v
               teh segmentih treba celoviteje urediti z namenom odprave ter nedoslednosti ter
               učinkovitejše in strankam prijaznejše izvedbe ter teh postopkov s poudarkom varovanja
               osebnih podatkov. V skladu s tem novela v celoti upošteva opozorila informacijskega
               pooblaščenca glede varstva osebnih podatkov in posega v to pravico. Namreč, dostopen
               EMŠO posameznikov, ki niso zastopniki, družbeniki oziroma člani organov nadzora,
               kljub temu da ni dostopen pri izpisih iz sodnega registra, je še vedno oziroma se
               pojavlja pri sklepih o dovolitvi vpisa in s tem povezanih listinah na spletnih
               straneh AJPES-a. Novela torej ta dostop osebnih podatkov preprečuje. Poslanci DeSUS-a
               takšno rešitev podpiramo v luči varovanja osebnih podatkov ter zgolj zakonsko
               upravičenega sorazmernega posega vanjo.</p>
               <p>Drugi sklop sprememb se nanaša na učinkovitejše delovanje sistema VEM - Vse na enem
               mestu. Predlagana je jasnejša opredelitev obveznosti teh točk, nadzor nad poslovanjem
               slednjih ter razlogov za odvzem dovoljenja za opravljanje postopkov VEM. Sistem VEM
               omogoča poenostavitev postopkov, hitrejše in cenovno ugodnejše postopanje, kar ima
               nedvomno pozitivne posledice tudi na konkurenčnost slovenskega gospodarstva.
               Predlagane rešitve pa so pisane v smeri izboljšanja tega sistema, kar je nedvoumno
               smotrno podpreti. Spremembe se nanašajo tudi na pregled in zagotovitev informacij
               poslovnim subjektom, seveda, ob pogojih, ki jih določajo predpisi za opravljanje
               posameznih gospodarskih dejavnosti. Razpršenost teh pogojev v različnih aktih je
               razlog za njihovo nepreglednost. Zato je predlagana centralizacija na Ministrstvu za
               gospodarstvo, pregled pa bo objavljen tudi na spletnih straneh Ministrstva za javno
               upravo. Skratka, predlog novele dosledno in jasno odpravlja nedoslednosti, ki so se
               pokazale v praksi pri izvajanju tega zakona ter omogoča učinkovitejšo in strankam
               prijaznejšo izvedbo postopkov. Zato bomo poslanci DeSUSa prispevali svoj glas k
               njegovemu sprejemu.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Silven Majhenič bo predstavil stališče Poslanske skupine SNS.
           </p>
            </sp>
            <sp who="SDZ5:MajheničSilven">

               <speaker>SILVEN MAJHENIČ:</speaker>

               <p>Hvala za besedo, gospod predsedujoči. Predlog zakona o spremembah in dopolnitvah
               Zakona o sodnem registru, ki ga danes obravnavamo v Državnem zboru, ureja manj
               zahtevne spremembe Zakona o sodnem registru, a hkrati pomembne zaradi zagotavljanja
               pregledne in jasne pravne ureditve.</p>
               <p>Novela ureja obdelavo osebnih podatkov, potrebnih v registrskih postopkih,
               upoštevaje načela sorazmernosti zakonskega posega v pravico do varstva osebnih
               podatkov. Stališča Ustavnega sodišča in informacijske pooblaščenke na tem področju
               zasledujejo cilj pregledne zagotovitve informacij poslovnih subjektov ob pogojih, ki
               jih določajo predpisi za opravljanje posameznih gospodarskih dejavnosti. Natančneje,
               določba obveznosti točk VEM in nadzira njihovo delovanje, zagotovitve ustrezne pravne
               podlage, zadajanje oziroma objavo podatkov o subjektivnih vpisov, ki se vodijo v
               poslovnem registru Republike Slovenije, v sistemih objave podatkov o poslovnih
               subjektih; poslovnih registrov, držav članic EU in drugih držav ter odprave nekaterih
               nedoslednosti veljavne ureditve, ki so bile ugotovljene ob izvajanju veljavnega
               zakona.</p>
               <p>K predlogu zakona se predlagajo naslednje poglavitne rešitve. Zaradi pregledne
               zagotovitve informacij poslovnim subjektom v pogojih, ki določajo predpisi za
               opravljanje posameznih gospodarskih dejavnosti, je predlagana ureditev, po kateri
               mora ministrstvo, pristojno za gospodarstvo, pripraviti ustrezen pregled predpisanih
               pogojev za opravljanje posameznih gospodarskih dejavnosti, predlagane pa so tudi
               obveznosti drugih ministrstev v zvezi s pripravo takšnega pregleda. S predlagano
               dopolnitvijo se urejajo obveznosti točk VEM, nadzor nad njihovim poslovanjem in
               razlogi za odvzem dovoljenja za opravljanje postopkov VEM. Pravilo o atrakciji
               krajevne pristojnosti glede dela subjekta vpisa se ne uporablja za članice univerze,
               saj se namreč od drugih delov subjektov vpisa razlikujejo po tem, da imajo položaj
               pravne osebe, zato se predlaga, da za vpis članice univerze pristojno sodišče, na
               območju katere ima članica sedež.</p>
               <p>S predlagano spremembo se pregledneje in jasneje določa omejitev javnosti podatkov o
               emšu družbenikov, zastopnikov ali članov organa nadzora subjekta vpisa in osebnih
               podatkov drugih oseb, pri čemer predlagana ureditev upošteva stališča, izražena v
               odločbah Ustavnega sodišča Republike Slovenije, ter opozorila informacijskega
               pooblaščenca glede vrste osebnih podatkov in zagotavljanja sorazmernosti zakonskega
               posega v pravico do varstva osebnih podatkov. Zagotavlja se ustrezna pravna podlaga
               za dajanje oziroma objavo podatkov o subjektih vpisov, ki se vodijo v poslovnem
               registru Republike Slovenije, v sistemih objave podatkov o poslovnih subjektih
               poslovnih registrov držav članic Evropske unije in drugih držav. V Poslanski skupini
               Slovenske nacionalne stranke bomo predmetno novelo podprli.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo predstavitev stališč poslanskih skupin. Ker k predlogu
               zakona matično delovno telo ni sprejelo nobenega amandmaja, zaključujem drugo
               obravnavo predloga zakona. Odločanje o predlogu zakona bomo v skladu s časovnim
               potekom seje Državnega zbora opravili danes v okviru glasovanj, pol ure po prekinjeni
               15. točki dnevnega reda. S tem prekinjam to točko dnevnega reda.</p>
               <p>Prehajamo na <title>11. TOČKO DNEVNEGA REDA - NA OBRAVNAVO PREDLOGA ZAKONA O SPREMEMBI
                  IN DOPOLNITVI ZAKONA O KAZENSKEM POSTOPKU, skrajšani postopek.</title> Predlog
               zakona je v obravnavo Državnemu zboru predložila skupina poslank in poslancev s prvo
               pospisanim Jožetom Tankom. V zvezi s tem predlogom zakona Odbor za notranjo politiko,
               javno upravo in pravosodje predlaga Državnemu zboru sprejem sklepa, da predlog zakona
               ni primeren za nadaljnjo obravnavo. Besedo dajem predsedniku odbora dr. Vinku
               Gorenaku za dopolnilno obrazložitev predloga sklepa. Prosim.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa. Odbor za notranjo politiko, javno upravo in pravosodje je Predlog zakona
               o spremembah in dopolnitvah Zakona o kazenskem postopku obravnaval 29. maja 2009 na
               svoji 5. seji. Zakon je pripravila Poslanska skupina SDS s prvo podpisanim Jožetom
               Tankom. Kolegij je ta zakon obravnaval 11. maja in določil, da se obravnava po
               skrajšanem postopku. Imeli smo na razpolago mnenje Komisije Državnega sveta, mnenje
               Zakonodajno-pravne službe ter mnenje Vlade. Predstavnik predlagatelja je v dopolnilni
               obrazložitvi povedal, da je predlagano besedila zakona nastalo v času, ko je bil
               Zakon o odvetništvu še v referendumski oziroma ustavni presoji, zato smo tudi vložili
               je Poslanska skupina SDS vložila določene amandmaje, ki so glede na to, da je Zakon o
               odvetništvu v tem času vstopil v veljavo, uskladile besedilo zakona z mnenjem
               Zakonodajno-pravne službe. Državni svet zakona ni podprl. Predstavniki Vlade, je
               treba reči, da so se sicer načeloma strinjali z zakonom, vendar ne vidijo potrebe po
               sprejetju tega zakona, ker je stopil v veljavo Zakon o odvetništvu.</p>
               <p>Članice in člani odbora so v razpravi večinoma menili, da je predlagana rešitev
               torej že zajeta v Zakonu o odvetništvu in da ponovno urejanje tega področja ni
               potrebno, opozicijski poslanci smo temu nasprotovali, saj smo menili, da zakon širše
               ureja to področje, kako bom razložil nekoliko kasneje v vlogi predstavnika Poslanske
               skupine SDS. Odbor ja nato glasoval o amandmajih k 1. in 2. členu Poslanske skupine
               SDS in ju ni sprejel. Odbor je glasoval tudi o vseh členih zakona in sprejel sklep,
               ob nasprotovanju opozicijskih poslancev, da Predlog zakona o spremembah in
               dopolnitvah Zakona o kazenskem postopku ni primer za nadaljnjo obravnavo. Hvala lepa.
           </p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Obenem vam dajem še enkrat besedo, gospod dr. Gorenak, kot predstavniku
               predlagateljev za uvodno predstavitev stališča do predloga matičnega delovnega
               telesa. Prosim.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa. Torej, kot že povedano, je Poslanska skupina SDS ta predlog zakona
               vložila v času, ko je bil Zakon o odvetništvu oziroma referendumska pobuda v presoji
               na Ustavnem sodišču. Kljub temu da smo ob sprejemanju tistega zakona, Zakona o
               odvetništvu, jasno menili, da pri izstopanju po uradni dolžnosti in brezplačni pravni
               pomoči ni, in to tudi dokazovali v tem postopku, ni nobenih težav z zastopanjem po
               uradni dolžnosti, kar nam je potrdil tudi minister v enem od odgovorov na poslansko
               vprašanje gospoda Černača, pa smo kljub temu se odločili, da bi, vsaj kar se tiče
               zastopanja po uradni dolžnosti, to stvar uredili s spremembo Zakona o kazenskem
               postopku. To smo tudi naredili. Treba je povedati, da je v tem času, v času odložitve
               zakona do obravnave na matičnem delovnem telesu, prišlo do tega, da je bila
               referendumska pobuda zavrnjena, da je Zakon o odvetništvu stopil v veljavo.</p>
               <p>V čem se torej razlikuje sedaj tisto besedilo zakona, ki je pred nami, od besedila
               zakona v Zakonu o odvetništvu? Po tem, da dajem predsednikom sodišč, okrajnih,
               okrožnih sodišč bistveno širši nabor možnosti določanja odvetnikov za zastopanje po
               uradni dolžnosti. Namreč poleg tega, da lahko predsednik sodišča izbere te odvetnike
               iz tako imenovanih, pogojno povedano, regijskih seznamov, je v tem Zakon o kazenskem
               postopku za primere zastopanja po uradni dolžnosti možnost predsednika sodišča širša,
               to pa je, da lahko te odvetnike za zastopanjem po uradni dolžnosti določi tudi ali,
               lahko rečemo, neposredno iz seznama odvetnikov pri Odvetniški zbornici Slovenije.</p>
               <p>Prepričani smo torej, da zakon ne posega v Zakon o odvetništvu, da zakon na nek
               način to dopolnilo dopolnjuje v Zakonu o odvetništvu in predsednikom sodišč daje
               bistveno širše možnosti za določanje odvetnikov za zastopanje po uradni
               dolžnosti.</p>
               <p>Zato v poslanski skupini še vedno menimo, da je ta zakon smiselno podpreti.</p>
               <p>Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo dajem predstavniku Vlade za uvodno predstavitev stališča do predloga
               matičnega delovnega telesa.</p>
               <p>Gospod Boštjan Škrlec, državni sekretar, prosim.</p>
            </sp>
            <sp who="SDZ5:ŠkrlecBoštjan">

               <speaker>BOŠTJAN ŠKRLEC:</speaker>

               <p>Gospod predsedujoči, poslanci in poslanke.</p>
               <p>Kot že na matičnem delovnem telesu tudi na tem plenumu ponavljam stališče Vlade, ki
               smo ga podali že na matičnem delovnem telesu.</p>
               <p>Gre za to, da ideja, ki jo zasleduje predlog spremembe Zakona o kazenskem postopku v
               bistvu pomeni zagotovitev zagovornika po uradni dolžnosti, kadar ni kandidatov, ki bi
               bili vpisani na seznam odvetnikov, ki so pripravljeni nuditi takšno pomoč. To
               vprašanje, po prepričanju Vlade, zadostno in popolnoma primerno ureja Zakon o
               odvetništvu - C, ki je, kot je bilo danes že povedano, že stopil v veljavo, in zaradi
               tega ne vidimo potrebe po dodatnem in drugačnem urejanju tega vprašanja v Zakonu o
               kazenskem postopku. Dodaten argument v tej smeri je tudi to, da je Zakon o kazenskem
               postopku sistemski zakon, ki je posvečen drugim ciljem, in mehanizem določanja
               zagovornika po uradni dolžnosti je dejansko tematika specialnega Zakona o
               odvetništvu, kjer je to tudi, kot sem že povedal, primerno urejeno.</p>
               <p>Ne nazadnje naj opozorim še na to, da 2. člen tega predloga predvideva tudi črtanje
               besedila Zakona o odvetništvu, kar je eden od zakonodajnih posegov, ki ga v Vladi ne
               odobravamo; namreč, da se z enim zakonom posega v materijo drugega zakona. Tudi iz
               tega razloga je Vlada na stališču, da predlagane spremembe niso primerne za
               podporo.</p>
               <p>Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Sledi predstavitev stališč poslanskih skupin.</p>
               <p>Besedo ima gospod Milan Gumzar v imenu Poslanske skupine LDS.</p>
            </sp>
            <sp who="SDZ5:GumzarMilan">

               <speaker>MILAN GUMZAR:</speaker>

               <p>Ponovno lepo pozdravljeni.</p>
               <p>Predlog zakona o spremembah in dopolnitvah Zakona o kazenskem postopku po skrajšanem
               postopku v Poslanski skupini LDS-a ne bomo podprli, saj ta zakon ni dobil podpore
               tudi na matičnem delovnem telesu.</p>
               <p>Predlog zakona o spremembi in dopolnitvah Zakona o kazenskem postopku, ki ga je v
               zakonodajni postopek vložila skupina poslank in poslancev s prvopodpisanim Jožetom
               Tankom, ureja isto problematiko, ki je urejena v že sprejetem Zakonu o odvetništvu. V
               zvezi s tem zakonom je skupina poslank in poslancev s prvopodpisanim Jožetom Tankom
               zahtevala celo razpis referenduma, katerega posledice so bile v presoji Ustavnega
               sodišča Republike Slovenije, ki je z odločbo z dne 5.5.2009 ugotovilo, da bi z
               odložitvijo oziroma zavrnitvijo Zakona o odvetništvu lahko nastale protiustavne
               posledice, in torej referendum ni bil razpisan. Zakon o odvetništvu bo poslan v
               objavo v Uradnem listu Republike Slovenije in bo začel veljati v skladu s svojo
               končno določbo. Sprejetje tega predloga zakona je tako nesmiseln, saj enako vsebino
               ureja že Zakon o odvetništvu.</p>
               <p>Po drugi strani Vlada Republike Slovenije sama pripravlja nov predlog zakona o
               spremembah in dopolnitvah Zakona o kazenskem postopku, v katerem ta zakon usklajuje z
               več ustavnimi odločbami. Glede na to, da so predlagatelji Predlog zakona o kazenskem
               postopku že vložili v zakonodajni postopek, se v skladu z določbami poslovnika
               Državnega zbora Predlog zakona o spremembah in dopolnitvah Zakona o kazenskem
               postopku, ki ga pripravlja Vlada Republike Slovenije, ne bo mogel obravnavati, dokler
               ne bo dokončana obravnava Predloga zakona o kazenskem postopku, ki ga danes
               obravnavamo. Torej bo zamujen rok tudi za uskladitev Zakona o kazenskem postopku s
               prej navedenimi odločbami Ustavnega sodišča Republike Slovenije. Tako se torej
               državljanke in državljani Republike Slovenije ponovno lahko prepričajo o tem, kako
               nekatere stranke v Državnem zboru razumejo spoštovanje Ustave Republike Slovenije,
               Ustavnega sodišča in njegovih odločb.</p>
               <p>Iz navedenih razlogov Poslanska skupina LDS Predloga zakona o spremembah in
               dopolnitvah Zakona o kazenskem postopku ne bo podprla.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Anton Colarič v imenu Poslanske skupine SD.</p>
            </sp>
            <sp who="SDZ5:ColaričAnton">

               <speaker>ANTON COLARIČ:</speaker>

               <p>Hvala lepa, gospod podpredsednik. Gospod državni sekretar, kolegice in kolegi!
               Skupina poslank in poslancev SDS predlaga, da se Zakon o kazenskem postopku dopolni
               tako, da zagovornika po uradni dolžnosti postavi predsednik sodišča s seznama
               odvetnikov po uradni dolžnosti. Če to ni mogoče, pa predsednik sodišča zagovornika po
               uradni dolžnosti postavi iz imenika odvetnikov Odvetniške zbornice Slovenije.
               Predlagatelji zakona torej s svojim predlogom priznavajo, da do sprememb Zakona o
               odvetništvu veljavna rešitev ne zadošča in da bi brez ustreznih rešitev lahko prišlo
               do položaja, ko se stranki odvetnika po uradni dolžnosti ne bi moglo postaviti, ker
               na seznamu odvetnikov po uradni dolžnosti ne bi bilo odvetnikov in bi zato nastopila
               situacija, ko se ne bi moglo uveljaviti pravnega varstva. S tem tudi priznavajo, da
               je bilo utemeljeno to vprašanje urediti v Zakonu o odvetništvu. Vprašanje, katerega
               ureditev predlagajo poslanke in poslanci SDS, je bilo torej utemeljeno, sedaj pa je
               že urejeno v zadnjih spremembah in dopolnitvah Zakona o odvetništvu, ki so mu prav
               iste poslanke in poslanci tako vehementno ugovarjali, da so o njegovi vsebini
               predlagali celo referendum, resda z drugo, vendar prav tako namišljeno argumentacijo.
               Zato lahko ugotovimo, da so bile v celoti utemeljene ugotovitve Vlade in vladajoče
               koalicije, da bi lahko pomanjkljive določbe Zakona o odvetništvu imele posledico, da
               se ne bi moglo uveljaviti zakonito zastopstvo po odvetniku, s tem pa tudi nekatera
               procesna dejanja v kazenskem postopku, ki so nujna za učinkovit pregon.</p>
               <p>Prav predlog, ki ga tokrat vlagajo poslanke in poslanci SDS, zato dokazuje, kako je
               bilo njihovo ugovarjanje vladnemu predlogu sprememb Zakona o odvetništvu
               neutemeljeno; in še več, da so predlagatelji to tudi dobro vedeli, pa so kljub temu
               soglašali, da se dopustijo škodljive posledice; in to je prvi, vsebinsko
               najpomembnejši razlog, zaradi katerega Poslanska skupina Socialnih demokratov
               soglaša, da predlog zakona ni primeren za nadaljnjo obravnavo. Poleg tega pa ima za
               svoje odklonilno stališče do predloga zakona Poslanska skupina Socialnih demokratov
               še tri dodatne razloge.</p>
               <p>Prvič, ker dvojno urejanje istega vprašanja enkrat v Zakonu o odvetništvu in drugič
               v ZKP-ju, tudi če je vsebinsko urejeno enako, pravno ni dopustno, saj v pravni sistem
               vnaša nejasnosti in zmedo. Drugič, ker je pravno nekorektno, da se vprašanja, ki so
               vsebina Zakona o odvetništvu, urejajo v ZKP, saj to povzroča pravno zmedo, saj se
               pričakuje, da so vsa vprašanja, ki zadevajo eno pravno materijo, urejena v enem
               zakonu, ne pa, da je vsebino te ureditve treba iskati v več različnih zakonih. In
               tretjič, če bi tudi spregledali vse gornje argumente, bi bila razprava o tem predlogu
               morda vsebinsko še utemeljena v času, ko še ni bilo odločitve Ustavnega sodišča o
               nedopustnosti referenduma o Zakonu o odvetništvu. Ko pa je Ustavno sodišče odločilo,
               da bi z odločitvijo na referendumu lahko nastopile protipravne posledice in zato
               zakon o odvetništvu velja, pa je razprava v tem predlogu zakona povsem nepotrebna in
               pomeni le zavestno ustvarjanje zmede in izguba časa. Pomeni le še en primer
               značilnega delovanja opozicije, ko predloge zakonov, tudi ko ve, da so nesmiselni,
               vlaga le zato, da kasneje lahko trdi, koliko odličnih predlogov je vložila, pa jih
               koalicija ni hotela sprejeti, temveč jih je, kot pravijo, arogantno zavrnila.
               Poslanska skupina Socialnih demokrat, kot rečeno, zakona ne bo podprla. Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod dr. Vinko Gorenak v imenu Poslanske skupine SDS.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa. Moram reči, da nisem imel namena se oglasiti v vlogi poslanske skupine,
               ker sem že pri predlagateljih razložil zadevo, pa vendarle slišimo pri vodjih oziroma
               predstavitvah poslanskih skupin toliko neresnic, da se moram oglasiti.</p>
               <p>Torej Zakon o odvetništvu, ki je bil neposredno povezan s to zadevo in z našo
               reakcijo, smo mi obravnavali v nekih razmerah, ko je Ministrstvo za pravosodje povsem
               lažno prikazovalo določene podatke. In sicer smo ga obravnavali v razmerah, ko je
               minister trdil, da odvetnikov za zastopanje po uradni dolžnosti in nudenje brezplačne
               pravne pomoči na tako imenovanih spiskih, ni več, da so se izpisali itd., itd.
               Kasneje smo pri odgovoru na njegovo poslansko vprašanje in zahtevi po točnih
               številkah ugotovili, da to ni res; torej, da je prikazoval natančne podatke. Iz
               Odbora za notranjo politiko, javno upravo in pravosodje, ki to področje obravnava
               posebej, smo lahko tudi zelo jasno razbrali, da je minister za pravosodje 23.
               januarja 2009 z Odvetniško zbornico Slovenije sklenil poseben odgovor. Jaz sem takrat
               ta dogovor tam imenoval tudi <q>"deal"</q>, ampak recimo, da je to dogovor. Ta dogovor se je
               imenoval: mi vam priznavamo določanje odvetniških storitev in disciplinske postopke
               vam, to boste počeli sami, v domnevnem soglasju z ministrom, torej v soglasju z
               ministrom, mi pa bomo v tej času še ostali na teh spiskih za zastopanje po uradni
               dolžnosti. To je bil torej dogovor in v času sprejemanja Zakona o odvetništvu ni bilo
               nobenega niti najmanjšega vsebinskega razloga, da bi lahko reagirali. Ko smo poslali
               v ustavno presojo Zakon o odvetništvu, ki je v neposredni povezavi z zakonom, ki ga
               danes tukaj obravnavamo, nismo imeli nobenih slabih namenov. Mi nismo nasprotovali
               določitvi, načinu določanja odvetnikov, ki smo ga kasneje uredili tudi v Zakonu o
               kazenskem postopku, ki je na tej toči dnevnega reda, ampak smo zelo jasno povedali,
               da zakon podpiramo, da pa ne podpiramo tistega, čemur se reče določanje cen
               odvetniških storitev in disciplinski postopki, ki so prešli v roke odvetnikov ponovno
               nazaj. Povedali smo jasni, da temu nasprotujemo in ne nasprotujemo ostalemu delu
               zakona.</p>
               <p>Zato povezovati ta zakon, torej Zakon o kazenskem postopku, ki ga obravnavamo z
               nekakšnim priznanjem Poslanske skupine SDS, da je bilo pa do takrat v tako imenovanem
               Šturmovem zakonu nekaj narobe, je neodgovorno, nekorektno in nepošteno.</p>
               <p>Gremo naprej. Seveda je treba povedati, jaz se veselim v imenu poslanske skupine, če
               Ministrstvo za pravosodje pripravlja spremembe Zakona o kazenskem postopku. Te so
               verjetno potrebne. Poslušali bomo argumente, poslušali bomo obrazložitve in jih tudi
               sprejeli. Vsekakor pa govoriti o tem, da je ta zakon, ki ga danes obravnavamo, neke
               vrste ovira, neke vrste težava na poti tistega zakona, ki ga pripravlja Ministrstvo
               za pravosodje, je prav tako nekaj, kar ni zaslišano. Vsaka poslanska skupina, vsak
               poslanec Državnega zbora ima pravico, da vlaga zakone. Tako jih ima verjetno tudi
               naša, največja opozicijska poslanska skupina. Dolžnost Državnega zbora pa je, da ta
               zakon obravnava, ga sprejme ali zavrne. In očitati Poslanski skupini SDS, da je
               vložila nek zakon in s tem ovira na nek način delo Ministrstva za pravosodje, moram
               zavrniti.</p>
               <p>Kar se tiče škodljivih posledic, ta zakon, ki je v neposredni povezavi z Zakonom o
               odvetništvu, in vložen je bil v času, ko Zakon o odvetništvu še ni veljal, seveda v
               povezavi s tem govoriti o tako imenovanih škodljivih posledicah Šturmovega zakona, je
               treba, da zavrnem. Šturmov zakon v povezavi s tistim, ker je bilo sprejeto pri Zakonu
               o odvetništvu, je bil čisto čisto v redu. In početje okoli Zakona o odvetništvu je
               zgolj in samo plačevanje predvolilnih obljub. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Vito Rožej v imenu Poslanske skupine Zares.</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p>Lep pozdrav, predsedujoči, državni sekretar. Hvala za besedo. Jaz ne bi želel
               prilivati olja na ogenj v tej debati, ker sem prepričan, in v Poslanski skupini Zares
               prav tako, da so okoliščine, v katerih mi obravnavamo sedaj to zakonsko spremembo,
               pač, drugačne, kot so bile takrat, ko je bila vložena. In možno je, da ko je bila
               vložena, so bili razlogi takšni, kot so bili tukaj opisani s strani predlagateljev.
               Dejstvo pa je, da, sedaj velja drugačen Zakon o odvetništvu kot ob vložitvi. In
               mislim, da je zaradi tega pravzaprav manj pomembno, kaj si danes mislimo o tem
               predlogu, ker verjamemo, da spremenjeni in trenutno veljavni Zakon o odvetništvu na
               ustrezen način ureja postavitev odvetnika po uradni dolžnosti ter zastopanje v
               primeru brezplačne pravne pomoči. Če bi vseeno vztrajali pri tej spremembi,
               verjamemo, ne samo da bi na dveh koncih urejali to isto materijo, ampak v določenih
               delih bi celo takšen zakon o kazenskem postopku, ki bi bil po tej spremembi, če bi
               bila izglasovana, v nasprotju z zdaj veljavnim Zakonom o odvetništvu. Se pravi, da
               nismo naredili nič, razen še več dela za odvetnike, ki pa tako ali tako, kot smo
               lahko slišali, že zdaj imajo preveč dela in so predobro plačani.</p>
               <p>Torej, Odbor za notranjo politiko, javno upravo in pravosodje je sprejel sklep, da
               predlog ni primeren za nadaljnjo obravnavo, in v Poslanski skupini Zares bomo tak
               predlog podprli. Verjamemo, da slovenski pravni red in zastopanje po uradni
               dolžnosti, postavitev odvetnika, brezplačna pravna pomoč zaradi tega ne bodo slabše
               urejeni, kot so že doslej, in da so urejeni na primeren način. Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Anton Urh, v imenu Poslanske skupine DeSUS.</p>
            </sp>
            <sp who="SDZ5:UrhAnton">

               <speaker>ANTON URH:</speaker>

               <p>Gospod podpredsednik, gospod državni sekretar, poslanke in poslanci! Bistvo
               predlagane spremembe Zakona o kazenskem postopku je širitev nabora možnosti
               predsednikov sodišč, ki izbirajo odvetnike zagovornike po uradni dolžnosti, ne samo z
               list po okrožnih sodiščih oziroma po regijah, temveč tudi iz imenika odvetnikov pri
               Odvetniški zbornici Slovenije.</p>
               <p>Predlagana novela je bila sicer pisana pred odločitvijo Ustavnega sodišča, s katero
               je bila odpravljena presoja ustavnosti Zakona o odvetništvu in iz katere izhaja, da
               je zakonodajalec z zadnjo novelo Zakona o odvetništvu za zagotovitev pravice do
               sodnega varstva oziroma do obrambe v kazenskih postopkih predvidel mehanizem, ki
               vsakomur učinkovito zagotavlja uresničevanje človekovih pravic, torej tudi v primeru,
               če število odvetnikov, uvrščenih na seznam odvetnikov, ne bi zadoščalo.</p>
               <p>Tako mnenje Vlade kot mnenje Zakonodajno-pravne službe je do sprejetja predlagane
               rešitve odklonilno. Argumenti za negativno mnenje so predvsem, da takšna rešitev ne
               sodi v sistemski zakon, ker gre za organizacijsko rešitev, da že Zakon o odvetništvu
               primerno ureja to materijo, kar praktično pomeni, da se s tem predlogom želi urediti
               nekaj, kar že velja.</p>
               <p>Poslanci DeSUS pritrjujemo navedenim argumentom in zato predlagane novele ne
               nameravamo podpreti. Menimo namreč, da bi z njenim morebitnim sprejetjem slednje
               pomenilo dvojno urejanje popolnoma identične materije, kar bi zagotovo povzročilo
               nejasnost ureditve. Zakon o odvetništvu po naši oceni primerno ureja to materijo,
               zato takšnega podvajanja, ki bi povzročilo zgolj pravno nedoslednost in zmedo, v naši
               poslanski skupini ne podpiramo. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Silven Majhenič, v imenu Poslanske skupine SNS.</p>
            </sp>
            <sp who="SDZ5:MajheničSilven">

               <speaker>SILVEN MAJHENIČ:</speaker>

               <p>Spoštovani gospod podpredsednik, spoštovani prisotni! Predlagatelji novele Zakona o
               kazenskem postopku s prvopodpisanim Jožetom Tankom ocenjujejo, da je treba predvsem z
               vidika pravne varnosti strank ter z vidika učinkovitosti sojenja delno dopolniti
               Zakon o kazenskem postopku. Pravica do sojenja brez nepotrebnega odlašanja je tudi po
               mnenju Poslanske skupine Slovenske nacionalnega stranke vsekakor ustavna kategorija.
               Predlagani novi 71a. člen se glasi: <q>"Zagovornika po uradni dolžnosti v vseh primerih
               po tem zakonu postavi predstojnik sodišča iz seznama odvetnikov za zagovornike po
               uradni dolžnosti. Če to ni mogoče, ga postavi iz imenika odvetnikov Odvetniške
               zbornice Slovenije, upoštevajoč sedež odvetnikove pisarne in odvetnikovo strokovno
               usposobljenost na področju kazenskega prava. Če odvetnik neupravičeno odkloni
               zagotovi obdolženca po uradni dolžnosti, o tem predstojnik sodišča obvesti Odvetniško
               zbornico Slovenije."</q> Predlagana je pomembna dopolnitev v Zakonu o kazenskem postopku,
               kjer je po obvezna navzočnost zagovornika za pomoč in svetovanje strankam v postopku
               in oškodovancu v kazenskem postopku, ki je žrtev nasilja. S predlagano rešitvijo se
               dopolnjuje ureditev vprašanja zastopanja strank, kjer je navzočnost zagovornika
               obvezna in sodi v Zakon o kazenskem postopku. Zagovornika po uradni dolžnosti v vseh
               primerih po Zakonu o kazenskem postopku postavi predsednik sodišča iz seznama
               odvetnikov, ki zastopajo stranke po uradni dolžnosti. Če to ne bi bilo mogoče oziroma
               je bilo zvezano s težavami pri hitrosti in učinkovitosti vodenja kazenskega postopka,
               predsednik sodišča postavi zagovornika po uradni dolžnosti iz imenika odvetnikov
               Odvetniške zbornice Slovenije, upoštevajoč sedež odvetnikove pisarne in odvetnikovo
               strokovno usposobljenost na področju kazenskega prava. Slednja se uvaja iz razloga
               zagotavljanja pravne varnosti. V teh primerih postavitve zagovornika po uradni
               dolžnosti se upošteva sedež odvetniške pisarne in odvetnikovo strokovno
               usposobljenost na področju kazenskega prava. S posegom v Zakon o odvetništvu se
               določa sankcija v primeru neupravičene odklonitve zagovarjanja ali zastopanje stranke
               po uradni dolžnosti, in sicer kot hujšo disciplinsko kršitev.</p>
               <p>V Poslanski skupini Slovenske nacionalne stranke bomo predlagano novela Zakona o
               kazenskem postopku nedvomno podprli, saj želimo preprečiti morebiten nastanek
               protiustavnega stanja, ko v državi ni omogočeno zagotoviti obvezne obrambe
               obdolžencem kaznivih dejanj.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Gvido Kres v imenu Poslanske skupine SLS. Prosim.</p>
            </sp>
            <sp who="SDZ5:KresGvido">

               <speaker>GVIDO KRES:</speaker>

               <p>Hvala za besedo. Kot vemo, je bil ta predlog zakona vložen v proceduro, ko novela
               Zakona o odvetništvu še ni veljala. Zakonodajno-pravna služba opozarja, da je zdaj,
               ko Zakon o odvetništvu že velja, ta materija urejena in da je ni potrebno urejati še
               enkrat. Ja, mogoče je res, vendar se v tem primeru strinjamo s predlagateljem, da ta
               materija sodi v Zakon o kazenskem postopku in v Zakon o brezplačni pravni pomoči, ki
               bo obravnavan v naslednji točki. V Poslanski skupini Slovenske ljudske stranke sicer
               menimo, da ni najbolj pomembno v katerem zakonu je neka vsebina urejana, bolj
               pomembno je, da je urejana dobro. Ampak, glede na izkušnje, ki smo jih doživeli pri
               obravnavi novele Zakona o odvetništvu, ko se je dogajalo nekakšno javno izsiljevanje
               odvetniškega ceha in koalicije, menimo, da je bolje, da se ta materija uredi v
               predlaganih dveh zakonih. Morda bi bili potrebni še kakšni popravki v smislu opozoril
               Zakonodajno-pravne službe. V Poslanski skupini Slovenske ljudske stranke bomo ta
               predlog zakona podprli, da ne bi v prihodnosti spet prihajalo do nepotrebnih
               spreminjanj Zakona o odvetništvu, z izgovorom, da bi radi poskrbeli za pravno varnost
               državljank in državljanov Republike Slovenije, resnični interesi pa bodo povsem
               drugi.</p>
               <p>Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. O predlogu sklepa bomo v
               skladu s časovnim potekom seje Državnega zbora odločali danes v okviru glasovanje pol
               ure po prekinjeni 15. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title>12. TOČKO DNEVNEGA REDA - PREDLOG ZAKONA O SPREMEMBAH ZAKONA O
                  BREZPLAČNI PRAVNI POMOČI, PO SKRAJŠANEM POSTOPKU.</title>
               </p>
               <p>Predlog zakona je v obravnavo Državnemu zboru predložila skupina poslank in poslancev
               s prvopodpisanim Jožetom Tankom.</p>
               <p>V zvezi s tem predlogom zakona Odbor za notranjo politiko, javno upravo in
               pravosodje predlaga Državnemu zboru sprejem sklepa, da predlog zakona ni primeren za
               nadaljnjo obravnavo.</p>
               <p>Besedo dajem predsedniku odbora gospodu dr. Vinku Gorenaku za dopolnilno
               obrazložitev predloga sklepa.</p>
               <p>Prosim.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa.</p>
               <p>Odbor za notranjo politiko, javno upravo in pravosodje je zakon o spremembah in
               dopolnitvah Zakona o brezplačni pravni pomoči obravnaval na 5. seji 29. maja kot
               matično delovno telo. Postopek je bil skrajšani, glede na odločitev Kolegija
               predsednika Državnega zbora 11. maja.</p>
               <p>Razpolagali smo z mnenjem Komisije Državnega sveta za državno ureditev, mnenjem
               Zakonodajno-pravne službe ter z mnenjem Vlade.</p>
               <p>Predstavnik predlagatelja je v uvodni obrazložitvi pojasnil, da je bil tudi ta zakon
               vložen v razmerah, ko Zakon o odvetništvu še ni veljal in da so ga predlagatelji
               amandmirali prav z namenom, da bi bil usklajen z Zakonom o odvetništvu in da bi tudi
               ta zakon v primerih brezplačne pravne pomoči dajal širše možnosti predsednikom sodišč
               za izbiranje odvetnikov, ki nudijo brezplačno pravno pomoč.</p>
               <p>Predstavnik Vlade je povedal, da obravnavano materijo že ureja Zakon o odvetništvu.
               Vlada ocenjuje, da predlagana sprememba ni potrebna. Predstavnik Državnega sveta je
               odbor seznanil, da Državni svet oziroma njegova Komisija za državno ureditev zakona
               ne podpira. Predstavnica Zakonodajno-pravne službe je predstavila njihovo pisno
               mnenje in povedala, da je predlagani zakon povezan z drugimi spremembami,
               predlaganimi spremembami zakona o kazenskem postopku, ki ni dobil podpore odbora,
               zato ob morebitnem sprejemu tega zakona lahko pride do pravne praznine, kot je
               povedala, saj vprašanje zastopanja strank po zagovornikih po uradni dolžnosti ne bi
               bilo urejeno. V razpravi je opozicijski poslanec izrazil tudi mnenje, da je
               brezplačna pravna pomoč po uradni dolžnosti pravilno umeščena v Zakon o brezplačni
               pravni pomoči. Odbor je razpravljal o amandmajih Poslanske skupine SDS in jih ni
               sprejel. Prav tako ni sprejel celotnega besedila zakona oziroma je bilo na stališču,
               da predlog zakona ni primeren za nadaljnjo obravnavo. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Še enkrat dr. Gorenak, v imenu predlagatelja, imate besedo.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa. Izkoristil bom samo pet minut, v kolikor ne bo prišlo do napadov
               poslanskih skupin. Sicer pa bom izkoristil 10 minut.</p>
               <p>V imenu predlagateljev lahko povem naslednje - Zakon o spremembah in dopolnitvah
               Zakona o brezplačni pravni pomoči je skupina poslank in poslancev Slovenske
               demokratske stranke vložila v postopek takrat, ko Zakon o odvetništvu še ni bil v
               veljavi. S tem zakonom smo želeli zapolniti tisto stanje oziroma pomagati ministru za
               pravosodje, ki je prav tako trdil ob spremembah Zakona o odvetništvu, da brezplačne
               pravne pomoči ni več mogoče zagotavljati, niti za storilce najhujših kaznivih dejanj,
               ki si ne zagotavljajo brezplačne pravne pomoči sami. Njegove besede so bile precej
               ostre, precej hude, čeprav je v nekaj dneh kasneje sam sebe negiral, ko je naštel vse
               številke in povedal, koliko odvetnikov po posameznih sodiščih je pripravljeno
               brezplačno pravno pomoč nuditi. Na nek način je torej negiral tisto, kar je povedal
               ob sprejemu Zakon o odvetništvu. Da bi ministru pomagali in ne zato, da bi mu
               nagajali, smo ta zakon vložili, poudarjam pa, da ta zakon ne ureja z istim besedilom,
               na isti način tiste materije, ki je urejena v Zakonu o odvetništvu. Tako da, mešati
               ta dva pojma, da se podvaja, da dela zmedo, da dela zadeva težave, ni točno. Zakon o
               odvetništvu, ki je v tem času stopil v veljavo, je relativno jasen. Predsedniki
               sodišč lahko določajo odvetnike, ki nudijo brezplačno pravno pomoč s spiskov
               odvetnikov na regijski ravni, če poenostavim. Zakon, ki je pa pred nami, pa določa
               možnost predsednikom sodišč, da določijo odvetnike, ki zastopajo po uradni dolžnosti
               oziroma, ki nudijo brezplačno pravno pomoč tudi s spiska odvetnikov pri Odvetniški
               zbornici Sloveniji. Torej ne ureja iste materije, ne vnaša pravne zmede in ne bo
               delal nobenih težav v nadaljnjih postopkih, ampak nudi zgolj širše možnosti in nič
               drugega. Zato smo prepričani, da je možno ta zakon sprejeti. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo dajem predstavniku Vlade za uvodno predstavitev stališča do
               predloga matičnega delovnega telesa. Besedo ima gospod Boštjan Šrklec, državni
               sekretar. Prosim.</p>
            </sp>
            <sp who="SDZ5:ŠkrlecBoštjan">

               <speaker>BOŠTJAN ŠKRLEC:</speaker>

               <p>Dober dan, spoštovani predsedujoči. Poslanske in poslanci! Kot v primeru Zakona o
               kazenskem postopku, gre tudi v tem primeru Zakona o brezplačni pravni pomoči za
               primer, ki se nanaša na čas, ko Zakon o odvetništvu, torej novela Zakona o
               odvetništvu, ki jo je predlagala Vlada, še ni stopila v veljavo, ker je bila v teku
               ustavno-pravna presoja, ali je dovoljen referendum o tej noveli. Ta novela je na
               popolnoma zadovoljil in ustavno-pravno pravilen način uredilo vprašanje, katerega
               predlog ureditve imamo danes pred seboj. Zahvaljujem se predstavnikom opozicije za
               pomoč, ki jo nudijo ministru, vendar bi več pomoči nudili, če ne bi zahtevali
               referenduma in potem vlagali amandmaja, ki zadevo vsebinsko ureja popolnoma enako,
               kot jo ureja novela, ki je bila sprejeta v Državnem zboru. To, da naj bi po
               zagotovilih predlagatelja predlagana novela ponujala nekaj širše možnosti
               predsednikom sodišč, morda celo drži. Vendar rešitve, ki so v veljavnem Zakonu o
               odvetništvu, v veljavni noveli vsebovane, so popolnoma primerne, popolnoma zadostne
               in kar je še bolj pomembno, popolnoma jasne. To je ugotovilo tudi Ustavno sodišče in
               zaradi tega ocenjujemo v Vladi, da nikakršna dopolnilna ureditev tega vprašanja v
               Zakonu o brezplačni pravni pomoči ni potrebna. Poleg tega pa eden izmed členov, ki so
               danes tu predlagani, predlaga črtanje dela besedila, ki je zaradi uvedbe novele
               pravzaprav že postalo neveljavno.</p>
               <p>Zaradi vsega navedenega predlagamo, da se te novele ne podpre. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospa Darja
               Lavtižar Bebler, v imenu Poslanske skupine SD.</p>
            </sp>
            <sp who="SDZ5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala za besedo, gospod podpredsednik. Spoštovani zbor! Spremenjeni Zakon o
               odvetništvu, ki je začel veljati 9. maja letos, že ureja to materijo, ki jo v
               ureditev predlagajo predlagatelji spremembe zakona, ki jo obravnavamo danes. Zato v
               Poslanski skupini Socialnih demokratov smatramo, da je predlagana sprememba Zakona o
               brezplačni pravni pomoči brezpredmetna. Prav tako se obravnavani predlog nanaša na
               predlagano spremembo Zakona o kazenskem postopku, ki jo tudi zavračamo in štejemo za
               nepotrebno. Torej je tudi v tem smislu predlagani Zakon o spremembi Zakona o
               brezplačni pravni pomoči, kar zadeva našo poslansko skupino, brezpredmeten.</p>
               <p>Predlagatelji zakona bi torej s pravočasnim umikom tega zakona lahko nam vsem
               prihranili čas in denar. Že včeraj ste nekateri opozicijski poslanci poudarjali, da z
               gnusom zavračate besedo oziroma pridevnik pobalinsko, pobalinski, torej tudi danes v
               zvezi s tem Predlogom spremembe Zakona o brezplačni pravni pomoči tega dejanja
               opozicije oziroma Slovenske demokratske stranke ne bomo poimenovali s tem imenom;
               seveda pa mu nasprotujemo. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod dr. Vinko Gorenak, v imenu Poslanske skupine SDS.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa. Kot sem rekel, se nisem imel namena oglasiti, pa vendar, zelo na kratko
               dve pojasnili in nič več.</p>
               <p>Prvič, zakaj smo zahtevali referendum, kar trdi državni sekretar. Moram zelo jasno
               povedati v zvezi s tem zakonom, ki ga obravnavamo: zakon je bil pisan v času, ko je
               referendumska pobuda še visela v zraku. Minister za pravosodje bi se lahko izognil
               temu referendumu, če bi častno in pošteno pustil Šturmov zakon tak, kot je bil, ki je
               prinašal vsem državljanom in državljankam Republike Slovenije od 20% do 70% nižje
               odvetniške storitve. Toda minister je precenil drugače, minister je ocenil drugače in
               v Zakonu o odvetništvu, poudarjam, v delu, ki se nanaša na to tematiko mu Poslanska
               skupina SDS ni nasprotovala in smo ta zakon podpirali, vendar ta zakon je vseboval
               tudi darilo odvetnikom, to pa pomeni, cene si boste določali sami in sodili si boste
               sami. To je bil temeljni razlog, da smo zahtevali ustavno presojo tega zakona. Še
               enkrat pa ponavljam, Zakon, ki je pred nami ne ureja iste materije. Zakon daje širše
               možnosti predsednikom sodišč, da lahko določajo odvetnike, ki bodo nudili brezplačno
               pravno pomoč. Kar se tiče morebitnega umika tega zakona, ne vidim nobene potrebe, da
               bi ga morali umakniti. Zakaj bi ga pa umaknili? Zato ste na oblasti, imate
               koalicijsko večino in glasovali boste po svoji vesti, tako kot mi. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Vito Rožej v imenu Poslanske skupine Zares.</p>
            </sp>
            <sp who="SDZ5:RožejVito">

               <speaker>VITO ROŽEJ:</speaker>

               <p>spoštovani predsedujoči, kolegice in kolegi, spoštovani obiskovalci!</p>
               <p>V Poslanski skupini Zares menimo, da so se tudi pri tem predlogu sprememb zakona od
               njegove vložitve okoliščine bistveno spremenile, omenili smo že prej, sprejet je bil
               v tem času Zakon o odvetništvu oziroma njegova novela, ki v 5. členu ureja odvetniško
               zastopanje strank v postopkih v primerih brezplačne pravne pomoči. Slišati je bilo
               zdaj tudi argumente, da je ob uveljavljanju Zakona o odvetništvu minister navajal
               nepravilne podatke. Sam bi težko ocenili njihovo nepravilnost, ker ugotavljam, da je
               celo Ustavno sodišče prisluhnilo tem argumentom, tako da nekaj na njih najbrž mora
               biti, če živimo v državi, v kateri se verjame, da so sodišča tista, ki vedo, kaj je
               prav in kaj ni. Če pa menimo, da smo mi sami tisti, ki vemo več od sodišč, kaj je
               dobro in kaj je prav, potem se moramo najbrž vprašati o kakšnih drugih svojih odnosih
               do te države in verjamem, da nikoli ne moremo biti prav zadovoljni. Predlagatelj je s
               predlogom zakona poskusil urediti nudenje brezplačne pravne pomoči po uradni
               dolžnosti, da se v primerih, ko tega ni mogoče zagotoviti, osebo pooblaščeno za
               nudenje teh storitev določi iz imenika odvetnikov Odvetniške zbornice Slovenije,
               upoštevajoč sedež odvetnikove pisarne. Mi menimo, da takšna sprememba ni potrebna, da
               je v zdajšnjem Zakonu o odvetništvu stvar zadovoljivo urejena. Verjetno se bomo
               strinjali, čeprav je ta praksa kratka, da po sedanjem Zakonu o odvetništvu te stvari
               tečejo bolj gladko, kot so tekle prej, pa se ne želim več spuščati v konec koncev
               oceno, ali je bil prejšnji Zakon o odvetništvu boljši ali slabši. Verjamemo pa, da je
               zdaj stvar urejena zadovoljivo. Res seveda je, da zakonodajni postopek poteka tako
               kot poteka, in da se Državni zbor na tem plenarnem zasedanju ukvarja tudi s to
               spremembo zakona, ki je bila vložena, tako kot je morala biti, je pa tudi res, da je
               matični Odbor za notranjo politiko, javno upravo in pravosodje 29. maja na svoji 5.
               seji sprejel sklep o neprimernosti predloga sprememb za nadaljnjo obravnavo zaradi
               podvajanja iste materije, pa si seveda lahko še večkrat povemo, da eni mislimo tako
               drugi mislimo drugače. Omenil sem že tudi ene razloge, mogoče širše svetovnonazorske,
               ki nas vodijo v tako različno mišljenje. Dejstvo je, da v Poslanski skupini Zares
               verjamemo sodiščem, Ustavnemu sodišču pa sploh, tudi konec koncev Vladi, saj je tudi
               naša, zato vsebine zakona ne bomo podprli. Bomo podprli predlagani sklep matičnega
               delovnega telesa in verjamemo, da brezplačna pravna pomoč za državljane in
               državljanke Slovenije s tem ne bo nič okrnjena. Skratka, da bo takšna kot v pravni
               državi, kar Slovenija je, mora biti. Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Anton Urh, v imenu Poslanske skupine DeSUS. Prosim.
           </p>
            </sp>
            <sp who="SDZ5:UrhAnton">

               <speaker>ANTON URH:</speaker>

               <p>Spoštovani gospod podpredsednik, poslanke in poslanci, spoštovane obiskovalke in
               obiskovalci Državnega zbora! Predstavil bom stališče Poslanske skupine DeSUS o
               Predlogu zakona o spremembah Zakona o brezplačni pravni pomoči. Obravnavanje sprememb
               Zakona o brezplačni pravni pomoči vsebujejo praktično identične rešitve kot novela
               Zakona o kazenskem postopku oziroma cilj rešitve obeh novel, vloženih s strani istega
               predlagatelja, je širitev možnosti pristojnih organov za izbiro zagovornikov tudi iz
               imenika odvetnikov Odvetniške zbornice. Kot smo poslanci DeSUS-a že izrazili pri
               prejšnji točki, takšne rešitve ne podpiramo. Razlogi za odklanjanje so identični, in
               sicer da je takšna rešitev že vsebovala v Zakonu o odvetništvu od sprejema zadnje
               novele, zato je takšno podvajanje s pravnega, predvsem ustavnega vidika popolnoma
               neprimerno in nesistemsko. Izrazili smo tudi mnenje, da je z organizacijskega vidika
               primerneje, da to materijo ureja Zakon o odvetništvu. Zaradi navedenega in zaradi
               strinjanja z ureditvijo, kakšna je zdaj v veljavi, predlagane novele Zakona o
               brezplačni pravni pomoči poslanci DeSUS-a ne bomo podprli. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod Silven Majhenič v imenu Poslanske skupine SNS.</p>
               <p>Prosim.</p>
            </sp>
            <sp who="SDZ5:MajheničSilven">

               <speaker>SILVEN MAJHENIČ:</speaker>

               <p>Spoštovani.</p>
               <p>Zakon o brezplačni pravni pomoči opredeljuje pojem in pomen brezplačne pravne
               pomoči, določa upravičence do takšne pravne pomoči, pogoje za njeno dodelitev, oblike
               pravne pomoči in obseg odobritve osebe pooblaščene za izvajanje storitev brezplačne
               pravne pomoči, postopek za dodelitev brezplačne pravne pomoči in pristojne organe,
               vprašanje spremembe okoliščin in vrnitev neupravičeno prejete brezplačne pravne
               pomoči, njeno financiranje in način plačevanja storitev iz naslova odobrene
               brezplačne pravne pomoči, vračilo iz tega naslova prejetih sredstev, nadzor in
               evidenco nad izvajanjem zakona ter brezplačno pravno pomoč v čezmejnih sporih.</p>
               <p>Predlagana sprememba Zakona o brezplačni pravni pomoči je vsebinsko povezana s
               predlagano spremembo Zakona o kazenskem postopku. Z novelo zakona se spreminja
               oziroma dopolnjuje ureditev vprašanja izvajanja storitev brezplačne pravne pomoči
               tako, da se širi možnost nudenja storitve brezplačne pravne pomoči po uradni
               dolžnosti, pristojni organ za brezplačno pomoč, in sicer če ni mogoče zagotoviti
               storitve brezplačne pravne pomoči, se osebo določi iz imenika odvetnikov Odvetniške
               zbornice Slovenije, upoštevajoč sedež odvetniške pisarne. V teh slednjih primerih
               določitve osebe pooblaščene za nudenje brezplačne pravne pomoči iz imenika odvetnikov
               Odvetniške zbornice Slovenije se upošteva sedež odvetniške pisarne. S posegom v Zakon
               o odvetništvu, se v deseti alineji drugi točki 6. člena določa črtanje besedila s
               seznama odvetnikov. Iz 5. člena tega zakona se določa sankcijo v primeru neupravičene
               odklonitve nudenja storitve brezplačne pravne pomoči, in sicer kot hujšo disciplinsko
               kršitev.</p>
               <p>V Poslanski skupini Slovenske nacionalne stranke bomo novelo Zakona o brezplačni
               pravni pomoči podprli.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod Gvido Kres v imenu Poslanske skupine SLS.</p>
               <p>Prosim.</p>
            </sp>
            <sp who="SDZ5:KresGvido">

               <speaker>GVIDO KRES:</speaker>

               <p>Hvala za besedo.</p>
               <p>Predlog zakona ureja nudenje storitve brezplačne pravne pomoči na način, da se v
               primeru, ko storitve ni mogoče zagotoviti, oseba pooblaščena za nudenje teh storitev
               določi iz imenika odvetnikov Odvetniške zbornice Slovenije, upoštevajoč sedež
               odvetnikove pisarne. Materija je sicer urejena v Zakonu o odvetništvu, vendar na
               malenkost drugačen način. Vemo, da je do tega predloga zakona prišlo, ko je bila
               odložitev uveljavitve Zakona o odvetništvu v presoji na Ustavnem sodišču.</p>
               <p>Predlagatelji želijo dokazati, da ne držijo trditve ministra za pravosodje, da se
               odvetniki s seznamov izvajalcev brezplačne pravne pomoči množično izpisujejo in da se
               da to zadevo urediti tudi brez spreminjanja Zakona o odvetništvu. Nekoliko nerodno je
               dejstvo, na katerega opozarja Zakonodajno-pravna služba Državnega zbora, da bi s
               sprejetjem tega predloga zakona prišlo do dvojne ureditve. Pa vendar, glede na
               izkušnje z odvetniškim cehom in njihovim dogovorjenim izpisovanjem s seznamov za
               nudenje brezplačne pravne pomoči, v Poslanski skupini Slovenske ljudske stranke
               menimo, da je to manj problematično kot dejstvo, da ljudem zaradi nekaterih principov
               oziroma želje po čim večjem zaslužku odvetnikov ne bi bila zagotovljena pravna
               varnost.</p>
               <p>V Poslanski skupini Slovenske ljudske stranke se nam zdi pomembno, da do kakovostne
               pravne pomoči pridejo tudi tisti, ki imajo nizke dohodke, sploh v teh kriznih časih,
               ko je takšnih ljudi vedno več. Ne moremo, ne smemo posegati v pravico do kakovostnega
               pravnega varstva, sploh pa ne na čast odvetnikom, ki, kolikor vem, se prav nobenemu
               ni treba bati za prihodnost.</p>
               <p>V Poslanski skupini Slovenske ljudske stranke bomo podprli Predlog zakona o
               spremembah Zakona o brezplačni pravni pomoči, tudi zato, da ne bo v prihodnje spet
               prišlo do spreminjanja Zakona o odvetništvu pod krinko, da se želi urediti
               zagotavljanje brezplačne pravne pomoči, v bistvu pa se bosta koalicija in odvetniški
               ceh ukvarjala s tarifami in podobno. Hvala lepa.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Milan Gumzar, v imenu Poslanske skupine LDS.</p>
            </sp>
            <sp who="SDZ5:GumzarMilan">

               <speaker>MILAN GUMZAR:</speaker>

               <p>Hvala za besedo. Lepo pozdravljeni že tretjič, predvsem pa lepo pozdravljene
               obiskovalke in obiskovalci na balkonu, v mojem imenu in imenu Poslanskega kluba LDS!
               Predloga zakona o spremembi Zakona o brezplačni pravni pomoči, ki ga danes
               obravnavami, Poslanski klub Liberalne demokracije Slovenije ne bo podprl. Razloga za
               to sta dva. Vsebina zakona sicer ni sporna, v Republiki Sloveniji je brezplačna
               pravna pomoč ena temeljnih norm in vrednot naše pravne države, tako kot drugod v
               razvitem svetu. Vendar je problematika, ki jo ureja ta zakon, že urejena. Popolnoma
               enaka vsebina je ustrezna in enako urejena že v Zakonu o odvetništvu. V Poslanskem
               klubu Liberalne demokracije Slovenije sicer cenimo trud opozicije in njeno vzorno
               skrb za pravno državo, vendar želim kolege iz vrst SDS opomniti, da že imamo zakon,
               ki ureja problematiko brezplačne pravne pomoči, in da torej ne obstaja nikakršna
               potreba po tem, da bi neko materijo urejali hkrati v dveh zakonih. Pravzaprav ravno
               takšno urejanje posameznih stvari v različnih zakonih prinaša zmedo in nered, čemur
               bi se, predpostavljam, vsi v tem parlamentu radi izognili. Zaradi tega, ker je
               problematika brezplačne pravne pomoči že urejena v prej omenjenem Zakonu o
               odvetništvu, so negativno mnenje na Predlog zakona o spremembi Zakona o brezplačni
               pravni pomoči podali Vlada Republike Slovenije, Državni zbor, Odvetniška zbornica,
               Ministrstvo za pravosodje in ne nazadnje tudi Odbor za notranjo politiko, javno
               upravo in pravosodje Državnega zbora.</p>
               <p>Ker me predlagatelji zakona niti enkrat v celotni razpravi o tem predlogu spremembe
               zakona niso uspeli prepričati s svojimi argumenti ustreznih institucij in
               strokovnjakov s področja prava, je več kot očitno, da predlog zakona ne zasluži
               podpore. Iz navedenih razlogov bomo poslanci v Poslanskem klubu Liberalne demokracije
               Slovenije glasovali proti Predlogu zakona o spremembi Zakona o brezplačni pravni
               pomoči, saj je, kot smo že povedali in to so povedali tudi druge za to pristojne
               institucije, to področje že urejeno z zakonom. Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo s predstavitvijo stališč poslanskih skupin. O predlogu sklepa
               bomo v skladu s časovnim potekom seje zbora odločali danes v okviru glasovanj pol ure
               po prekinjeni 15. točki. S tem prekinjam to točko dnevnega reda.</p>
               <p>Prehajamo na <title>15. TOČKO DNEVNEGA REDA - DRUGA OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O VARSTVU KULTURNE DEDIŠČINE V OKVIRU REDNEGA
                  POSTOPKA.</title> Predlog zakona je v obravnavo zboru predložila skupina poslank in
               poslancev s prvopodpisanim Jožetom Tankom. V zvezi s tem predlogom zakona Odbor za
               kulturo, šolstvo, šport in mladino predlaga Državnemu zboru sprejem sklepa, da
               predlog zakona ni primeren za nadaljnjo obravnavo. Besedo dajem predsednici odbora
               mag. Majdi Potrata za dopolnilno obrazložitev predloga sklepa. Izvolite.</p>
            </sp>
            <sp who="SDZ5:PotrataMajda">

               <speaker>MAG. MAJDA POTRATA:</speaker>

               <p>Hvala lepa, gospod podpredsednik, za besedo. Spoštovana gospa ministrica, poslanki
               in poslanci!</p>
               <p>Dovolite, da preberem poročilo. Odbor je Predlog zakona o spremembah in dopolnitvah
               Zakona o varstvu kulturne dediščine, ki ga je v obravnavo po rednem postopku
               predložila skupina poslancev s prvopodpisanim Jožetom Tankom, obravnaval na 6. seji
               28. maja 2009.</p>
               <p>K obravnavi je pridobil mnenje Zakonodajno-pravne službe, ki je preučila zakon z
               vidika skladnosti z Ustavo in pravnim sistemom ter z zakonodajno-tehničnega vidika in
               dala pripombe k desetim členom, in sicer od 1. do 11. z izjemo 3. člena. Odboru je
               bilo posredovano tudi mnenje Vlade Republike Slovenije z datumom 4. maj 2009. V tem
               mnenju Vlada navaja razloge, zaradi katerih predlaganih rešitev ne podpira in meni,
               da predlog zakona ni primeren za nadaljnjo obravnavo. Predlog zakona je obravnavala
               tudi Komisija Državnega sveta za kulturo, znanost, šolstvo in šport in v svojem
               mnenju zapisala, da zakona ne podpira, ker gre za problematično razumevanje pomena
               kulturne dedišine in zato daje predlog zakona prednost zasebnemu interesu pred
               javnim. Dediščino smatra kot blago, kar pa ni javni interes, in zato ne more biti
               interes zakonodajalca.</p>
               <p>V poslovniškem roku so bili vloženi amandmaji Slovenske demokratske stranke k 4.,
               7., 8. in 10. členu. Ker niso bili vloženi v skladu s 129. členom Poslovnika, saj ni
               mogla predlagateljica predlagati tudi amandmajev, je bilo sicer predlagano, da bi te
               amandmaje sprejel odbor kot svoje, vendar so postali brezpredmetni zaradi sprejetega
               sklepa o neprimernosti zakona za nadaljnjo obravnavo.</p>
               <p>Pri delu odbora so sodelovali predstavniki predlagatelja, Ministrstva za kulturno,
               Zakonodajno-pravne službe in Državnega sveta. V imenu predlagateljev je zakon
               dopolnilno pojasnil Danijel Krivec. Poudaril je, da je cilj predlaganega zakona, da
               se predmeti kulturne dediščine zaščitijo do mere, ki bo še omogočala spodbujanja
               zanimanja zanje. V zakonodajo bi bilo ustrezno umestiti tudi ostaline, ki jih ne
               moremo imeti za najdbe. Privatnim muzejem in zbiralcem naj bo dana možnost podpisa
               pogodbe z ministrstvom in s tem možnost sofinanciranja vzdrževanja zbirke, država pa
               naj bi s tem bila tudi upravičena do predkupne pravice.</p>
               <p>V imenu Ministrstva za kulturo je bila podana dodatna obrazložitev mnenja Vlade.
               Podala sta jo državni sekretar in sekretarka Ministrstva za kulturo. Menila sta, da
               predlagani zakon ruši koncept varstva arheoloških ostalin ter izhaja iz predpostavke,
               da je možno pridobiti lastništvo nad arheološkimi najdbami, ne glede na to, od kod
               izvirajo. Rešitve, ki jih ponuja, izhajajo iz napačnega razumevanja pomena kulturne
               dediščine, ki je posledica prednosti, ki jo predlog daje zasebnemu interesu pred
               javnim. Predlog zakona povsem brez razlogov in po nepotrebnem posega tudi v koncept
               podeljevanja pooblastil za opravljanje državne muzejske službe s tem, da v celoti
               izenačuje to službo v državnih in drugih muzejih.</p>
               <p>Ob upoštevanju mnenja Vlade Republike Slovenije je v skladu s 128. členom Poslovnika
               bilo odboru predlagano, da najprej razpravlja in odloča o predlogu sklepa, da
               predloženi predlog zakona ni primeren za nadaljnjo obravnavo.</p>
               <p>V razpravi o tem predlogu sklepa je bilo sicer zaslediti še nekaj pobud poslank in
               poslancev, med drugim pobudo za podaljšanje abolicije z enega na dve leti in za
               ureditev in sprejem nekaterih podzakonskih aktov. Oboje rezultira v dveh sprejetih
               sklepih odbora.</p>
               <p>Z devetimi glasovi za in štirimi proti je odbor nato sprejel sklep, da Predlog
               zakona o spremembah in dopolnitvah zakona o varstvu kulturne dediščine ni primeren za
               nadaljnjo obravnavo in tak sklep odbor tudi predlaga v sprejem Državnemu zboru.
               Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo dajem predstavniku predlagateljev zakona gospodu Danijelu Krivcu
               za uvodno predstavitev stališča do predloga matičnega delovnega telesa. Prosim.</p>
            </sp>
            <sp who="SDZ5:KrivecDanijel">

               <speaker>DANIJEL KRIVEC:</speaker>

               <p>Spoštovani podpredsednik. Spoštovana ministrica, cenjene kolegice in kolegi!</p>
               <p>Sprememba Zakona o kulturni dediščini je nujna zaradi nedorečenosti in
               nepripravljenih ustreznih navodil in podzakonskih aktov pri obravnavi problematike
               zbirateljstva iz obdobja 1. in 2. svetovne vojne. V Sloveniji je preko 3 000
               resnejših in večjih zbiralcev, ki imajo za predmet zbiranja predmete, ki jih vsaj
               delno obravnava Zakon o varovanju kulturne dediščine. Zbiratelj pa je na nek način
               praktično vsak človek. Zaradi specifične lege v Sloveniji, ki predstavlja strateško
               točko, so se na tem območju večkrat vojskovale svetovne velesile. Vojne so močno
               vplivale na to območje in na potek zgodovine. Po drugi strani pa tudi na količino
               predmetov zbiranja, ki je na tem področju zelo velika. Lahko trdimo, da je največ
               prav zbiralcev vojaških in vojnih ostalin. V Sloveniji je trenutno preko 40 privatnih
               muzejev različnega statusa, ki so odprti za javnost. Lahko sklepamo, da je v rokah
               zbiralcev v Sloveniji okoli 2 milijona predmetov, ki imajo zbirateljsko vrednost in
               ki jih zadeva o varovanju kulturne dediščine. Zbiralci so eden najpomembnejših
               elementov pri ohranjanju premične dediščine, rešujejo predmete, ki bi bili drugače
               zanemarjeni, neprepoznani in podvrženi propadanju. S svojim delovanjem in
               prisotnostjo v družbi so ustvarili zavest o vrednosti predmetov zbiranja. Zbiralci
               zaradi tega niso pomembni kot čuvaji predmetov, ampak tudi kot oblikovalci zavedanja
               preteklosti in so na nek način podaljšek muzejev. Zbiralci poskrbijo, da se ohranijo
               tudi predmeti, ki se zaradi svoje nepomembnosti in marginalnega vpliva na potek
               zgodovine ponavadi izgubijo iz zbirk velikih muzejev. Ne nazadnje so zbiralci, ki
               svoje zbirke predstavijo na muzejski razstavni način, pomembna turistična pridobitev
               kraja. Praviloma se privatni muzeji odpirajo v krajih kamor državna muzejska mreža ne
               seže. Imamo okoli 30 privatnih muzejev v Posočju ter okoli 20 muzejev z vojaško
               tematiko drugod po Sloveniji. Prav zbiralci in njihove zbirke pa lahko predstavijo
               osnovo za razvoj zgodovinskega in kulturnega turizma. Zbiralci pridobivajo predmete
               svojega zbiranja večinoma iz svoje okolice. Iskanje predmetov se najprej začne v
               lastni hiši, nadaljuje v bližnji in nato daljni okolici. Darovi, kupovanja, menjave
               pa tudi iskanje predmetov v Posočju so bili do zdaj legalen in legitimen način
               pridobivanja predmetov zbiranja. Zakon zdaj oporeka lastninsko pravico imetnikom
               predmetov, ki zbirajo najdbe v vodi, zemlji ali na površju, ne glede na to, kdaj so
               bili najdeni. Primerja lahko novec, ki so ga našli pred 300 leti in je od takrat
               legalno in legitimno menjal lastnike, zdaj pa postaja last države. Podobno je s
               predmeti, ki so jih našli na območju bojev in so do zdaj veljali za smeti. Po zakonu
               je vse to zdaj last države, kljub temu, da v času pridobitve predmetov novemu
               lastništvu ni nihče nasprotoval. Vsi predmeti, ki so pri zbiralcih, morajo ostati
               njihova last, z izjemo predmetov, za katere se dokaže, da izvirajo iz nelegalnih in
               kriminalnih poslov. Težava lastništva se izkaže še v nekaterih primerih, ki bodo
               postali pereči šele čez čas, v primeru sanacij deponij nerabnih predmetov in problemi
               drugih sanacij, ki so recimo še vedno v uporabi, so pa po definiciji last države. V
               primeru, da bodo predmeti ogrožali okolico in zanjo predstavljali grožnjo, se bo
               moralo do njih postopati drugače. Smiselno je v ta krog spustiti širši krog ljudi, ne
               le arheologe. Omejevanje kateregakoli načina pridobivanja predmetov bi lahko usodno
               vplivala na rast zbirk in s tem na odpiranju muzejev oziroma obnavljanje že
               obstoječih muzejev. Novi zakon o varovanju kulturne dediščine omejuje skoraj vse
               načine pridobivanja predmetov, s tem pa praktično ustavlja zbirateljstvo in vse
               dobro, kar zbirateljstvo tudi prinaša.</p>
               <p>Sedanji zakon je nerazumljiv tudi za vse, ki posegajo v prostor. Najdba vsakega
               ostanka vojne, ki je v Posočju prej pravilo kot izjema, bo ustavilo aktivnosti z
               zakonsko določenimi sedmimi dnevi in zmožnostjo podaljšanja še za nadaljnjih sedem
               dni. To je več kot smešno in ljudem lahko povzroča velike izgube. V zakonu je nujno
               ločiti pojma arheološka najdba in arheološka ostalina. Arheološka najdba označuje
               predmet, ki ne nosi pomembnega kulturno-zgodovinskega sporočila in ni pomemben za
               zgodovinska spoznanja. Praviloma gre za predmete iz mlajših zgodovinskih obdobij, ki
               zaradi množičnosti ne predstavljajo redkosti in posebnosti. Praviloma se arheološke
               najdbe nahajajo na predvidljivem območju in so omejene tudi z območjem nahajanja. Za
               arheološke najdbe veljajo blažje omejitve in jih lahko iščejo certificirani iskalci
               ostalin.</p>
               <p>V Slovenski demokratski stranki zato v zakonodajni postopek vlagamo novelo Zakona o
               varstvu kulturne dediščine, ki prinaša spremembe ravno na področju zbirateljstva.
               Glede iskanja predmetov se predlaga rešitev, ki bi v zakonu smiselno omogočala
               zbiranje in evidentiranje arheoloških najdb in najdb prve in druge svetovne vojne, ki
               je glavna problematika. Hvala.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospa ministrica, imate besedo kot predstavnica Vlade za uvodno predstavitev
               stališča do predloga matičnega delovnega telesa.</p>
            </sp>
            <sp who="SDZ5:ŠircaRavnikarMajda">

               <speaker>MAJDA ŠIRCA RAVNIKAR:</speaker>

               <p>Hvala lepa. Spoštovani prisotni, predvsem pa predlagatelji tega zakona!</p>
               <p>Sprejemali smo ga v prejšnjem mandatu, razprave na tej točki ni bilo. Vidim, da je
               praska oziroma življenje prineslo drugačna dejstva. Zakon vam zdaj ni več všeč, ampak
               res je, kot je bilo rečeno, gospod predlagatelj, zbiratelj je res lahko vsak človek,
               ki zbira arheološke ostaline, ampak arheološke ostaline niso katerakoli najdba, ampak
               so javno dobro, državna last in jo je potrebno regulirati. Tudi zbiratelji naj ne bi
               bili omejeni s tem zakonom, le zgolj transparentno naj bi se njihovo delovanje v
               prihodnje vodilo. Predlogu zakona skupine poslancev Vlada nasprotuje zaradi tega, ker
               ruši osnovni koncept varstva arheoloških ostalin in tudi najdb, na katerem pa temelji
               sistem varstva. Njegova uveljavitev bi namreč ogrozila ključne cilje, pa tudi
               poglavitne rešitve ZVKD. ZVKD je mogoče res kje sporen, bomo ga razmislili tam, kjer
               je, ampak na tej točki ščiti javno dobro kot državno lastnino in najdbo, ki ne more
               biti kar tako predvsem predmet trgovanja. Mislimo, da so predlagatelji sledili
               predvsem interesom zbiralcev in pa tudi trgovcev s kulturno dediščino in ne toliko
               javnemu interesu oziroma javni koristi. Tak poseg v javno korist je v nasprotju z
               določili tudi 5. člena Ustave in tudi z mednarodnimi pogodbami, katerih podpisnica je
               tudi Republika Slovenija. O tem, ko predlagatelji zatrjujejo, da bodo njihove rešitve
               prispevale k zanimanju za kulturno dediščino, lahko rečem, ja, ampak ne v smislu
               javnega interesa, temveč prej v interesu dediščine kot blaga, kot tistega menjalnega
               produkta. K temu lahko dodam le to, da je pretirano povečevanje zanimanja za zbiranje
               in dediščino lahko v plus, lahko pa tudi prinaša večje povpraševanje po tem blagu in
               posledično tudi več želja za dobički in za trgovanja, kar pa vsekakor ne sme biti
               interes zakonodajalca.</p>
               <p>Rečeno je bilo že, da smo zagovarjali zakon s tem, da to, kar predlagate, ruši
               koncept varstva arheoloških ostalin in najdb, kar pa tudi izhaja iz predpostavke, da
               je možno pridobiti lastništvo nad arheološkimi najdbami ne glede na to, od kje
               izvirajo. To pomeni, da je, recimo, lahko konkretna najdba, ki jo hranitelj ima,
               pridobljena na protipraven način iz arheoloških ostalin in najdišč na ozemlju izven
               Republike Slovenije, pa ga predlagatelji ne štejejo za lastnika arheološke najdbe. V
               tem je takšen hranitelj seveda izenačen s hraniteljem, ki ima najdbo, ki izvira iz
               legalnih pravnih poslov, se pravi iz legalne trgovine, dedovanja, zamenjav med
               zakonitimi lastniki in tako naprej. Tu gre pač za napačno razumevanje pomena kulturne
               dediščine. S tem nočemo podcenjevati vrednost številnih zbirateljev in tudi privatnih
               oziroma zasebnih muzejev, ki so zagotovo koristni, ampak vztrajamo na načelu javnega
               dobra in transparentnega poslovanja nad arheološkimi najdbami, ki, kot pravim, vse
               kar je v zemlji, je vse državnega javnega interesa.</p>
               <p>Kot danes že enkrat rečeno, predlog zakona bi brez potrebe posegal tudi v koncept
               podeljevanja pooblastil za opravljanje državne muzejske službe, ker bi izenačeval
               muzejsko službo v državnih in drugih muzejih, in če bi takšna predlagana rešitev
               obveljala, bi ohranili stanje tiste neusklajenosti med ustanoviteljstvom in
               financiranjem občinskih muzejev oziroma bi to stanje še razširili na muzeje, ki bodo
               na podlagi zakona, kot veste, v tem letu in mogoče tudi kasneje pridobili status tako
               imenovanih pooblaščenih muzejev. Skratka, bilo bi<gap n="..."/></p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
            </sp>
            <sp who="SDZ5:ŠircaRavnikarMajda">

               <speaker>MAJDA ŠIRCA RAVNIKAR:</speaker>

               <p><gap n="..."/> bolj pravično, da bi se drugače uredilo.</p>
               <p>Hvala lepa, tudi vam.</p>
            </sp>
            <sp who="SDZ5:KlavoraVasja">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Prekinjam to točko dnevnega reda. Obenem tudi sejo Državnega zbora; o tem ste bili
               že prej obveščeni; zaradi nujne seje Odbora za zunanje zadeve, ki se bo pričela
               oziroma se je pričela ob 15. uri.</p>
               <p>To točko dnevnega reda in sejo Državnega zbora bomo nadaljevali ob 16.45.</p>
               <p>Hvala.</p>
               <stage type="time">(Seja je bila prekinjena ob 15.01 in se je nadaljevala ob 16.45.)</stage>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice in kolegi.</p>
               <p>Še čakamo na obvestilo o zaključku seje. Bomo sporočili, ali bomo lahko takoj
               nadaljevali ali bomo počakali do 17. ure. Samo še trenutek.</p>
               <stage type="time">(Seja je bila prekinjena ob 16.46 in se je nadaljevala ob 16.50.)</stage>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice in kolegi.</p>
               <p>Sejo bomo nadaljevali predvidoma ob 17. uri. V tem trenutku še ni končana, sem pa
               dobil namig, da bi do 17. ure odbor zaključili in da bomo lahko nadaljevali sejo.</p>
               <p>Hvala. Ob 17. uri.</p>
               <stage type="time">(Seja je bila prekinjena ob 16.51 in se je nadaljevala ob 17.06.)</stage>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Nadaljujemo s prekinjeno sejo in prekinjeno <title>15. TOČKO DNEVNEGA REDA.</title>
               </p>
               <p>Pri tej točki sledi predstavitev stališč poslanskih skupin.</p>
               <p>Besedo ima Aleksander Zorn v imenu Slovenske demokratske stranke.</p>
               <p>Prosim.</p>
            </sp>
            <sp who="SDZ5:ZornAleksander">

               <speaker>ALEKSANDER ZORN:</speaker>

               <p>Hvala lepa za besedo. Spoštovani vsi.</p>
               <p>Nov Zakon o varstvu kulturne dediščine, katerega namen sta zaščita in varovanje
               kulturne dediščine, je bil sprejet v prejšnjem mandatu. Ni moč ugovarjati njegovim
               temeljnim in splošnim določilom. Prav tako ni moč ugovarjati vsem tistim argumentom,
               ki jih je povedala gospa predsednica Odbora za kulturo, pač pa so zadeve, zaradi
               katerih smo predložili spremembe, v podrobnostih. Podrobnosti pa so takšne, da so
               spravile v dvom vse zbiratelje, amaterske - lahko temu rečem, kulturne dediščine,
               posebej v Posočju. Kajti, kot vemo, je Slovenija dežela, kjer so šle čez mnoge vojske
               in za seboj pustile številna orožja in tudi druge predmete. In z novim zakonom
               ljubiteljsko zbiranje teh predmetov postavljamo pod vprašaj. Ogrožamo ga, zato ker
               niso bili sprejeti podzakonski akti, ki bi bolj natančno opredelili, kaj pripada
               državi, kaj pripada lastniku, kdo ima zares predkupno pravico in kaj lahko država
               podržavi.</p>
               <p>Da vam povem, kar najbolj enostavno in preprosto. Če kmet na Goriškem orje njivo in
               ven priorje konec eksplodirane granate, kakšen bajonet, čelado ali nemara staro
               kahlo, oprostite, ki nimajo velikanske nacionalne vrednosti, so pa za zbiratelja
               vendarle pomembne, se jih bo zaradi novega zakona ognil. Kajti tisti hip, ko to
               najde, lahko država pride, ogradi tisti konec njive, jo proglasi za najdišče
               državnega pomena in seveda kmet bo ob svoje delo, posebej če računamo koliko časa
               komisija o takšnih stvareh odloča.</p>
               <p>Druga plat medalje pa je takšna. Marsikateri zbiratelj ima doma celo vrsto starih
               predmetov iz časa prve svetovne vojne, skrbno naoljenih, razstavljenih, pa vendarle
               so takšne da jih noben nacionalni muzej ne bi vzel, ker zanj pač nimajo tolikšne
               vrednosti. Tudi tisti zbiratelj se bo ustrašil za svojo zbirko, kajti zaseže mu jo
               lahko država. Kaj se bo zgodilo? Ali jo bo skrival ali pa nemudoma prodal. Zato smo
               predlagali, da zakonodajalec oziroma ustrezno ministrstvo - ministrica nam je že
               pobegnila - pripravi podzakonske akte, ki bodo to urejali. Ko sem jim to še posebej
               močno svetoval s podobnim primerom, kot sem ga zdaj povedal, so me spomnili na to,
               oprostite, da se bojijo prav gospoda Jelinčiča, ker je vnet zbiratelj, in da bo treba
               nekako državne stvari zaščititi. Tako da veste, da ima to tudi anekdotično plat.</p>
               <p>Še nekaj je treba povedati. V mnenju o Zakonu o varstvu kulturne dediščine, ki ga je
               dal Državni svet in gospod Zoltan Jan, je napisano, da predlagatelji spreminjajo
               hranitelja v lastnika način, kakor da je lastnina še vedno močno, močno v preteklem
               svetu in nekaj, kako bi rekel temu, sramotnega. To ni tako, zasebno zbirateljstvo je
               odnos do zgodovine. Marsikdaj se v temeljih dogaja ravno tako, da iz njega nastanejo
               muzeji, zato ga je treba ohraniti. Tudi zato je treba zakon spremeniti in želimo, da
               ostane primeren za nadaljnjo obravnavo. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Franco Juri, v imenu Poslanske skupine Zares.</p>
            </sp>
            <sp who="SDZ5:JuriFranco">

               <speaker>FRANCO JURI:</speaker>

               <p>Hvala, gospod predsednik. V Poslanski skupini Zares menimo, da po razpravi, ki je
               potekala na matičnem odboru, in po mnenju Zakonodajno-pravne službe ter mnenju Vlade,
               imamo jasno predstavo in jasno podobo o pasteh, ki tičijo v predloženih spremembah.
               Zato Poslanska skupina Zares tega zakona ne bo podprla.</p>
               <p>Med utemeljitvami našega stališča je predvsem spoznanje, da predloženi zakon sledi
               predvsem interesom zasebnih zbiralcev in trgovcev s kulturno dediščino, ne pa javnemu
               interesu oziroma javni koristi, kot je utemeljeno v 5. členu Ustave, v mednarodnih
               pogodbah, katerih članica je tudi Republika Slovenija. Predvsem nas čudi poskus, da
               bi pomen zbirateljev dokazali s številom 3.000 posamičnih zbirateljev. Kot vemo, je
               ta pojem zelo ohlapen. V okviru zbirateljstva najdemo zbiratelje vseh možnih
               predmetov, tako da je ločnica med tistimi, ki imajo nek spomeniški, kulturni pomen in
               ostalimi, zelo težavna. Predvsem pa nas skrbi dejstvo, da bi s predloženim zakonom
               rušili osnovni koncept varstva arheoloških ostalin in arheoloških najdb na katerem
               temelji sistem varstva in bi njegovo uveljavitev ogrozila namen, cilje in poglavitne
               rešitve Zakona o varstvu kulturne dediščine. Iz navedenih razlogov tega zakona
               oziroma Predloga zakona o spremembah in dopolnitvah Zakona o varstvu kulturne
               dediščine Poslanska skupina Zares ne bo podprla.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Vasja Klavora, v imenu Poslanske skupine DeSUS. Prosim.</p>
            </sp>
            <sp who="SDZ5:KlavoraVasja">

               <speaker>MAG. VASJA KLAVORA:</speaker>

               <p>Spoštovani gospod predsednik, spoštovane poslanke in poslanci.</p>
               <p>Ni naključje, da se je danes oglasil pri tej točki gospod Krivec. Ni naključje, da
               se je oglasil tudi gospod Zorn. Verjetno ni naključje, da bom jaz povedal svoje
               mnenje. Vsi pa izhajamo iz nekega predela, iz nekega območja, ki mu pravimo Posočje.
               Naša Primorska je bila v času prve svetovne vojne neko območje velikega eksodusa
               slovenskega prebivalstva, bila je območje velikih bojev in to vse skupaj je pustilo
               na tem prebivalstvu in na tej zemlji tudi nek svoj pečat. Podpiram zakon, ki je bil
               sprejet v prejšnjem mandatu - Zakon o varstvu kulturne dediščine. Vendar, če odkrito
               povem, nikdar si nisem predstavljal, da bo neka specifična stvar kot je zbirateljstvo
               ostalin iz prve svetovne vojne konfliktna situacije tega zakona. To je res nekaj
               posebnega, s tem se srečamo in na tem področju mislim, da zaradi vseh tistih naših
               poštenih zbiralcev, ki nudijo tako našim ljudem kot tudi tujcem, od Bovca pa do Krasa
               na vpogled številne lepe zbirke. To niso neki ljudje, ki samo nekaj zbirajo pa ne
               vedo kaj; če slučajno najdejo, kot sem rekel na odboru, situlo, kot se je zgodila, ki
               je bila že drugi dan v Tolminskem muzeju, tudi bronaste sekira, ki so jo najdli, je
               bila drugi dan, tudi dva velika muzeja, kot sta Goriški muzej, se lahko zahvalita tem
               zbiralcem, da so svoje zbirke obogatili. Imamo res lepo kulturno dediščino na tem
               področju iz tega časa, potrebna pa je seveda registracija, tudi nadzora,
               prijavljenosti, vse tisto, kar spada v neko urejeno državo in urejeno upravo. Žal, ko
               smo sprejemali zakon, morda muzealci niso bili na to toliko pozorni, čeprav so
               vedeli, s čim se srečujejo, niso bili toliko pozorni, vendar nekaj moramo narediti.
               Mislim, da to stvar, kot sem zadnjič predlagal<gap n="..."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Prosim mir v dvorani!</p>
            </sp>
            <sp who="SDZ5:KlavoraVasja">

               <speaker>MAG. VASJA KLAVORA:</speaker>

               <p><gap n="..."/> na odboru, moramo rešiti na svoj način. Ne dopustimo in ne odvzemimo tem ljudem
               tega, kar so zbirali celo življenje. Morda jih spominja to tudi na svoje dede, na
               svoje očete, ki so stali tam nekje ali pa obležali tam nekje. Pustimo jim to, vendar
               to uredimo. Pozanimal sem se, kako lahko. Predlagam, da ta zakon o kulturni dediščini
               spremenimo tako, pravno je to, da bo dopuščal sprejem podzakonskega akta, ki bo to
               zadevo na tem območju tudi uredil, da bomo vsi zadovoljni. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Zmago Jelinčič Plemeniti v imenu Slovenske nacionalne
               stranke. <gap n="..."/><stage xml:id="Redna-07-2009-06-17.stage19">/Oglašanje iz klopi./</stage></p>
            </sp>
            <sp who="SDZ5:KlavoraVasja">

               <speaker>MAG. VASJA KLAVORA:</speaker>

               <p>Gospod predsednik, v naši poslanski skupini bomo glasovali za to po svoji vesti.
           </p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prosim, gospod Jelinčič.</p>
            </sp>
            <sp who="SDZ5:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo in lep pozdrav vsem skupaj! Zakon, ki je predlagan bom podprl,
               in tudi v Slovenski nacionalni stranki, navkljub temu, da ureja samo en segment:
               segment prve in druge svetovne vojne. Zagotovo bi bilo potrebno urediti še kaj več.
               Dejstvo je, da sedanji zakon in pa predvsem ministrica s svojim tolmačenjem tega
               zakona pravzaprav kriminalizira vse zbiralce v Sloveniji. S tem, ko je razpisala
               abolicijo, je pravzaprav rekla, vsi zbiralci ste tatovi, lopovi, goljufi, kriminalci,
               kajti abolicija pomeni oprostitev kaznivega dejanja. In ker so se ljudje bali, da ne
               bodo zaprti, namreč v tistih sporočilih naokrog, ki so jih pošiljali z ministrstva,
               je celo pisalo, da mora vsakdo, ki ve za kakšnega zbiralca, mora tega človeka
               prijaviti, drugače bo kaznovan. Zadeva, ki je grozljiva za 21. stoletje. Ni čudno, da
               je ogromno število fantastičnih zbirk šlo v tujino. Jaz vem za osem fantastičnih
               numizmatičnih zbirk, ki si jih nikoli ne bo mogel <q>"špogati"</q> naš narodni muzej.
               Nikoli. Šlo je ven. Šlo je naprodaj, kajti zunaj ni omejitev. Zunaj se s temi
               zadevami trguje. Če ne verjamete, imam nekaj mesecev stare kataloge iz Nemčije, iz
               Münchna, iz dražbene hiše, kjer so prodajali to arheološko dediščino celega sveta. Ni
               problem Egipt, Grčija, Rim, Tavriski. Vse je na prodaj. In nič ni treba govoriti, kje
               je kdo dobil - piše <q>"privatna lastnina"</q>, v nemščini <q>"privat besitz"</q>. In je zadeva
               jasna. Država ne izvaja nacionalizacije, kar se dogaja oziroma česar se bojijo vsi
               slovenski zbiralci, da se bo zgodilo. Dejstvo je, da je izjava, ki jo je dala gospa
               Širca prej, da so arheološke ostaline državna last, malo smešna. Arheološke ostaline
               Egipta so slovenska državna last? Malo smešno je to. Arheološke ostaline, recimo,
               rimskega cesarstva s Sicilije so slovenska, državna last? Tudi malo smešno. In vendar
               se to dogaja. Kajti na zbirateljskem srečanju Colecte sta se na enega največjih
               trgovcev s starinami, z numizmatiko, gospoda Richterja z Dunaja, zapodila dva, lahko
               bi kar rekel, stekla psa z Ministrstva za kulturo, inšpektor Matič in gospod Gaspari,
               tisti, ki je nekoč sam z detektorji pobiral po Sloveniji kulturno dediščino in jo
               spravljal v denar. Najprej sta mu hotela zapleniti vse rimske novce. Ker je škandal
               začel naraščati, sta ta nivo znižala na to, da bi mu samo <q>"udarila"</q> 20 tisoč evrov
               kazni. Kasneje je gospod pospravil vse skupaj in je rekel: <q>"Nedopovedljivo, da se kaj
               takega zgodi v Evropi!"</q> In je šel.</p>
               <p>Vedeti je treba, da so največji muzeji nastali iz zbirk zbirateljev. Največji muzeji
               na svetu! Tudi tale naš nacionalni muzej, ki se je nekoč imenoval Rudolfinium, je
               nastal iz zbirk privatnikov, iz donacij, ki so jih privatniki zbirali. Konec koncev,
               če greste pogledat, nek Jelinčič, ki ga ministrica pljuva, je <q>"šenkal"</q> temu muzeju
               150 tisoč nemških mark. Dobil sem samo papir za zahvalo, nič drugega. Seveda pa
               nekateri bivši ministri, pa tudi sedanji, bi najraje olupili, zato ker imam rad
               slovensko zgodovino. Pa so mi nekateri nameščali vse mogoče svinjarije, pa se je
               pokazalo, da ne držijo. Mislim<gap n="..."/>! Kakšna država pa smo! Kot kaže, hočejo nekateri
               narediti iz Slovenije državo ciganov, bedakov, primitivcev. Namesto da bi spodbujali
               vse te zadeve, jih seveda sankcioniramo. Tam, kjer bi pa morali sankcionirati, o,
               tistega pa ne naredimo.</p>
               <p>Še ena huda zadeva je zaradi tega bedastega izvajanja zakona - muzeji v Sloveniji ne
               dobivajo več nobene robe. Ker je vsakega zbiralca strah, kajti po tistem navodilu
               morajo tudi muzeji prijaviti vsakogar, ki ima kakšno zadevo, četudi jo prinese kot
               darilo v muzej. In to je idiotizem! Ta zakon bom pa absolutno podprl.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Janez Ribič v imenu Poslanske skupine Slovenske ljudske stranke.</p>
               <p>Prosim.</p>
            </sp>
            <sp who="SDZ5:RibičJanez">

               <speaker>JANEZ RIBIČ:</speaker>

               <p>Spoštovani poslanke in poslanci.</p>
               <p>Stališče Poslanske skupine Slovenske ljudske stranke je sledeče. Ko govorimo o
               Zakonu o varstvu kulturne dediščine, govorimo o ustavni kategoriji. Kulturna
               dediščina je namreč ustavna kategorija in za njeno varstvo je po Ustavi zadolžena
               država. Res je, da se na tem področju pojavljajo problemi. Res je, da zakonodaja s
               tega področja trenutno ni najboljša. Res je, da na tem področju prihaja do navzkrižja
               med javnim in zasebnim interesom. Res je, da Ministrstvo za kulturo ni naredilo nekih
               korakov, da bi to problematiko rešilo/uredilo. Res pa je tudi, da predlog, ki ga
               obravnavamo danes, ne rešuje zadev sistemsko, kot bi bilo treba. Predlog je
               pomanjkljiv, premalo obrazložen in ne dovolj domišljen, da bi ga lahko kar tako
               podprli. Ker zelo spoštujemo mnenje Zakonodajno-pravne službe, ki ima v tem primeru
               pripombe skoraj k vsem členom predloga zakona, tega predloga torej ne bomo podprli.</p>
               <p>Gre namreč za zelo občutljivo in obsežno področje, ki se nanaša na nacionalno
               bogastvo, zato v poslanski skupini menimo, da bi bilo treba Zakon o varstvu kulturne
               dediščine spreminjati sistemsko in s temeljitim pristopom. Pričakujemo pa, da bodo
               tisti, ki so za to področje pristojni, resno pristopili k urejanju te problematike.
               Pridružujemo se torej številnim pozivom ministrici Majdi Širca, da naj se na
               Ministrstvu za kulturo resno lotijo dela in priprave sprememb Zakona o varstvu
               kulturne dediščine in vseh potrebnih podzakonskih aktov. Ne moremo sprejemati
               nenehnega jamranja, da je dela preveč in časa premalo. Ljudje na terenu imajo z
               obravnavano tematiko resne probleme in dolžni ste jih reševati.</p>
               <p>Na koncu naj dodam le še to, da poslanci Poslanske skupine Slovenske ljudske stranke
               podpiramo sklepa Odbora za kulturo, šolstvo, šport in mladino, ki predlaga
               Ministrstvu za kulturo podaljšanje abolicije, in očitno podpiramo drugi sklep, ki
               ministrstvu predlaga, da pripravi ter sprejme ustrezne rešitve, da se s podzakonskim
               aktom uredijo arheološke najdbe in ostaline iz prve svetovne vojne v Posočju. Kot sem
               prej omenil, pa od Ministrstva za kulturo pričakujemo še več, kot je predlagano v teh
               sklepih.</p>
               <p>Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Ljubo Germič v imenu Poslanskega kluba Liberalne demokracije
               Slovenije.</p>
            </sp>
            <sp who="SDZ5:GermičLjubo">

               <speaker>LJUBO GERMIČ:</speaker>

               <p>Hvala lepa za besedo, gospod predsednik. V Poslanskem klubu Liberalne demokracije
               Slovenije ne podpiramo predlaganih sprememb in dopolnitev zakona o kulturni
               dediščini, zato bomo podprli sklep, da zakon ni primeren za nadaljnjo obravnavo. Naše
               nasprotovanje predlaganim spremembam lahko utemeljimo na podlagi več razlogov.</p>
               <p>Zakonska novela na novo definira in povsem neustrezno spreminja razmerje med
               najditeljem, hraniteljem in lastnikom, in to v škodo javnega interesa ali javne
               koristi. Po našem mnenju je javni interes pred po predlagatelju novele zelo
               posplošeno razumljeni pravici do zasebne lastnine. Kulturna dediščina kot nacionalno
               bogastvo je po našem mnenju še kako javni interes in temu mora slediti tudi
               zakonodaja. Kakor je namreč mogoče razbrati iz vsebine zakonske novele, gre predlog
               predlagane spremembe predvsem v nasprotno smer od načel, ki so bila vzpostavljena v
               komaj letu in pol veljavnem zakonu in posegajo v sam temelj lastništva ter s tem
               razrahljajo nadzor in zmanjšujejo možnost ukrepanja države o posledicah nedovoljenih
               praks.</p>
               <p>Predlog zakona ruši koncept varstva. Temelji namreč na predpostavki, da je mogoče
               pridobiti lastništvo nad najdbami, ne glede na izvor. Preprosto povedano, konkretna
               najdba bi lahko bila pridobljena protipravno, predlagatelji pa takega najditelja
               štejejo za lastnika arheološke najdbe in ga tako izenačujejo z zakonitim lastnikom.
               To pa lahko še oteži preprečevanje protipravnega iskanja ali odnašanje najdb. S tem
               bi se legaliziralo iskanje najdb in omogočilo sankcioniranje v tistem trenutku, ko bi
               se tak predmet znašel v posesti določene osebe. To bi lahko spodbudilo odtekanje
               predmetov v tujino, kar pa si verjetno nihče izmed nas ne želi. Novela s spremembami
               brez kakršnih koli pravih razlogov posega tudi v koncept podeljevanja pooblastil za
               odpravljanje državne muzejske službe, saj izenačuje to službo v državnih in drugih
               muzejih. S tem bi ohranili stanje glede neusklajenosti med ustanoviteljstvom in
               financiranjem občinskih muzejev. Še več. To stanje bi razširili tudi na muzeje, ki
               bi, kot je določeno v zakonu, v tem letu in kasneje pridobili status pooblaščenih
               muzejev.</p>
               <p>Razlogov za nasprotovanje spremembam zakona je po našem mnenju dovolj. Lahko, da je
               zakon potreben kakšne spremembe ali izboljšave, zato se strinjamo s sklepom odbora,
               ki predlaga ministrstvu, da pripravi in sprejme ustrezne rešitve ter da v najkrajšem
               času s podzakonskim aktom uredi arheološke najdbe in ostaline iz 1. svetovne vojne v
               Posočju. Ne moremo pa sprejeti sprememb, niti ne razumemo kakšne nove okoliščine naj
               bi nastale v času sprejema zakona, ki ne vodijo k izboljševanju zakonskih določil,
               kvečjemu k nasprotnemu, saj rušijo temeljni koncept varstva kulturne dediščine in
               javnega interesa ter poskušajo s spremembami in pod pretvezo peljati primat
               privatnega interesa nad javnim interesom brez kakršnekoli resne analize in
               argumentov. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Samo Bevk v imenu poslanske skupine Socialnih demokratov.
               Prosim.</p>
            </sp>
            <sp who="SDZ5:BevkSamo">

               <speaker>SAMO BEVK:</speaker>

               <p>Hvala za besedo, gospod predsednik. Spoštovani zbor! Poslanska skupina Socialnih
               demokratov bo podprla sklep Odbora za kulturo, da predlagana novela zakona ni
               primerna za nadaljnjo obravnavo. Menimo, da je njegov temeljni namen dajanje
               prednosti zasebnemu interesu pred javnim interesom. Kulturna dediščina priča o
               veličini narodove biti, ki se je izoblikovala skozi tisočletno sobivanje in pomembno
               prispeva k dvigu nacionalne samozavesti. Najdbe iz prve in druge svetovne vojne,
               katerih varstvo se s predloženim besedilom manjša, so pomemben prispevek k poznavanju
               tistega dela narodne zgodovine, ki je dal ključno podstat družbenopolitičnim
               spremembam v devetdesetih. Prav zato se je ob tem potrebno zavedati kompleksnosti in
               občutljivosti ukvarjanja z dediščino tega časa. Predlagatelji zakona so pripravili
               necelovit in premalo domišljen predlog, kar ne nazadnje dokazuje obsežnost pripomb
               Vlade in Zakonodajno-pravne službe, ki skupaj obsegajo kar 9 strani. Predlagatelji bi
               hranitelje kulturne dediščine avtomatično spremenili v lastnike, četudi za to ni
               ustrezne pravne podlage in ni v skladu z načeli varovanja javnega interesa. Sporen je
               tudi predlog spremembe obveznosti pooblaščenega muzeja, ki mora v primeru prenehanja
               izvajanja javne službe na drug pooblaščen muzej prenesti vso kulturno dediščino, ki
               jo je pridobil na podlagi pooblastila. Predlagatelji bi določilo spremenili tako, da
               bi se muzej, ki bi mu pooblastilo prenehalo, sam odločal komu, če sploh, bi navedeni
               del dediščine izročil. Na ta način bi na široko odprli možnost trgovanja z dediščino,
               katere pridobitelje je podprla država z javnimi sredstvi. Z ostalimi predlogi
               sprememb predlagatelji lajšajo promet z dediščino, redefinirajo temeljne pojme
               področne zakonodaje ter s tem povzročajo terminološko in konceptualno zmedo, posega v
               vsebino predkupne pravice zbirke, ki nima naslednika, ter globoko posega v varstvo
               kulturne dediščine obdobja prve in druge svetovne vojne.</p>
               <p>Razprava na odboru je pokazala na določene nejasnosti obstoječega zakona v zvezi z
               najdbami predmetov prve in druge svetovne vojne. Na tem mestu naj poudarim, da
               Poslanska skupina Socialnih demokratov izredno ceni prispevek vseh tistih zasebnih
               zbiralcev, ki so kot začetniki zbirateljstva poskrbeli za ohranitev številnih
               predmetov kulturne dediščine prve in druge svetovne vojne, ki bi brez njihovega
               entuziazma ostali za vedno neodkriti del narodove zgodovine, ki bi bil za vedno ovit
               v tančice skrivnosti.</p>
               <p>Razprava na matičnem odboru je pokazala, da se tudi predlagatelji zavedajo
               pomanjkljivosti besedila, ki so ga vložili, a je hkrati prevladalo mnenje, da tudi
               veljavni zakon ni popoln. Glede na to, da danes že drugič v šestih mesecih
               razpravljamo o predlogu sprememb zakona o varstvu kulturne dediščine in glede na
               številne zahteve za presojo ustavnosti tega zakona, pričakujemo, da se bo Ministrstvo
               za kulturo intenzivno lotilo celovite poprave tega zakona tudi ali predvsem v luči
               upoštevanja prispevka zbirateljev k ohranitvi kulturne dediščine.</p>
               <p>Naj za konec ponovim, da bo Poslanska skupina Socialnih demokratov podprla sklep
               Odbora za kulturo. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. O predlogu
               sklepa bomo v skladu s časovnim potekom seje zbora odločali v okviru glasovanj. S tem
               prekinjam to točko dnevnega reda.</p>
               <p>Spoštovane kolegice in kolegi, dobil sem pobudo, da bi nadaljevali z glasovanjem
               zbora o predlogih odločitev. Glede na to, da smo danes že prekinili sejo za dve uri,
               zaradi nujne seje Odbora za zunanjo politiko, sem se odločil, da bi vas povprašal
               oziroma vodje poslanskih skupin povprašam, če kateri nasprotuje takšnemu predlogu, da
               bi nadaljevali takoj z glasovanjem.</p>
               <p>Ali katera poslanska skupina nasprotuje temu predlogu? Ugotavljam, da ne.
               Nadaljujemo sejo zbora in prehajamo na glasovanje zbora o predlogih odločitev.
               Poslanke in poslance prosim, da preverite delovanje svoje glasovalne naprave, in
               sicer mora na desni strani vložene kartice goreti oranžna lučka.</p>
               <p>Nadaljujemo s <title>prekinjeno 3. točko dnevnega reda - tretja obravnava Predloga
                  zakona o dopolnitvah Zakona o zavarovalništvu.</title> Prehajamo na odločanje o
               vloženih amandmajih. Želite obrazložitev glasu? Samo malo, samo trenutek. Odločamo o
               amandmaju poslanske skupine SDS k 2. členu. Obrazložitev glasu mag. Andrej Vizjak v
               imenu Poslanske skupine Slovenske demokratske stranke. Prosim.</p>
            </sp>
            <sp who="SDZ5:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa, spoštovani predsednik.</p>
               <p>Ker sta prvi amandma in tudi drugi zelo pomembna za osnovno intenco zakona, ki smo
               ga predlagatelji tudi vložili, želim predstaviti, da smo s tem zakonom seveda zelo
               ali pa precej zaostrili zbiranje pooblastil za skupščino Vzajemne zavarovalnice.
               Vemo, zakaj. Zaradi tega, ker je v preteklosti in še vedno prihaja do manipulacij,
               zlorab, ko peščica regijskih direktorjev praktično odloča o vsem na skupščini, v
               imenu članov seveda.</p>
               <p>S kompletno parlamentarno proceduro je bil tekst predlagateljev nekoliko popravljen.
               Moram reči, da so vnesene tudi nekatere rešitve, s katerimi se predlagatelji
               strinjamo. Vendar pa ta amandma, za kar prosim podporo koalicije, predvideva, da se
               črta besedica <q>"lahko"</q>, da se pooblastilo lahko zbira samo za vsako skupščino posebej,
               ne pa lahko za vsako skupščino posebej, kajti če ta <q>"lahko"</q> ostane, se razvodeni
               kompleten namen in predlog.</p>
               <p>Menim, da bo s tem transparentnost, predvidljivost večja, zato prosim tudi za
               podporo. Podobno gre tudi za drugi amandma. Gre za to, da so vsa pooblastila, ki so
               zbrana v nasprotju s temi določbami, nična, kar pomeni, da se tudi glasovalne pravice
               ne morejo upoštevati.</p>
               <p>Menim, da s tem lahko pomembno dodelamo ta zakonski tekst in s tem tudi v celoti
               dosežemo soglasje o tem.</p>
            </sp>
            <sp who="SDZ5:GantarPavel">

               <speaker>PODPREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v imenu poslanske skupine? V lastnem imenu? V imenu
               poslanske skupine Socialnih demokratov dr. Luka Juri, prosim.</p>
            </sp>
            <sp who="SDZ5:JuriLuka">

               <speaker>DR. LUKA JURI:</speaker>

               <p>Hvala lepa.</p>
               <p>Ta amandma, čeprav je kratek, ima pomemben učinek na zakon, smo ga preučili in
               pretehtali in ugotovili, da po eni strani nosi pozitivne posledice, kajti pomeni
               večjo striktnost pri načinu zbiranja pooblastil, po drugi strani pa vendarle lahko
               tudi pomeni nepotrebno kompleksnost določene birokracije pri procesu zbiranja in
               konec koncev tudi lahko pomeni določeno prednost večjih organizacij, na primer tudi
               gospodarskih podjetij, ki lažje dostopajo do članov Vzajemne in seveda potem takem
               tudi do pooblastil. Ne glede na to bojazen in glede na pričakovanje, da bo vendarle v
               kratkem predlagan celoviti zakon o vprašanju Vzajemne zavarovalnice, Socialni
               demokrati amandmaju ne bomo nasprotovali.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo obrazložiti glas v lastnem imenu? <stage xml:id="Redna-07-2009-06-17.stage20">(Ne.)</stage> Glasujemo o
               amandmaju Poslanske skupine SDS k 2. členu. Glasujemo. Navzočih je 73 poslank in
               poslancev, za je glasovalo 30, proti 15.</p>
               <p><stage xml:id="Redna-07-2009-06-17.stage21">(Za je glasovalo 30.)</stage> <stage xml:id="Redna-07-2009-06-17.stage22">(Proti 15.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o drugem amandmaju Poslanske skupine SDS k 2. členu.
               Glasujemo. Navzočih je 72 poslank in poslancev, za je glasovalo 52, proti 5.</p>
               <p><stage xml:id="Redna-07-2009-06-17.stage23">(Za je glasovalo 52.)</stage> <stage xml:id="Redna-07-2009-06-17.stage24">(Proti 5.)</stage></p>
               <p>Ugotavljam, da je amandma sprejet.</p>
               <p>Končali smo z glasovanjem o amandmajih.</p>
               <p>Prehajamo na odločanje o predlogu zakona v celoti. Obveščam vas, da me
               Zakonodajno-pravna služba oziroma Vlada nista opozorili, da bi bil zakon neusklajen.
               Glasujemo. Navzočih je 74 poslank in poslancev, za je glasovalo 69, proti nihče.</p>
               <p><stage xml:id="Redna-07-2009-06-17.stage25">(Za je glasovalo 69.)</stage> <stage xml:id="Redna-07-2009-06-17.stage26">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 4. točko dnevnega reda - to je z obravnavo Predloga
                  zakona o spremembah in dopolnitvah Zakona o javnih financah, nujni postopek.</title> Nadaljujemo z <title>drugo obravnavo</title> to je z odločanjem o vloženih
               amandmajih, ki jih bomo opravili na podlagi pregleda vloženih amandmajev z dne 17. 6.
               2009. Prehajamo na odločanje o amandmaju k 2. členu. Glasujemo. Navzočih je 75
               poslank in poslancev, za je glasovalo 30, proti 44.</p>
               <p><stage xml:id="Redna-07-2009-06-17.stage27">(Za je glasovalo 30.)</stage> <stage xml:id="Redna-07-2009-06-17.stage28">(Proti 44.)</stage></p>
               <p>Ugotavljam, da amandma ni bil sprejet. Prehajamo na odločanje o amandmaju Poslanske
               skupine SDS k 3. členu. Obrazložitev glasu v imenu poslanske skupine. Rado Likar v
               imenu Poslanske skupine Slovenske demokratske stranke.</p>
            </sp>
            <sp who="SDZ5:LikarRado">

               <speaker>RADO LIKAR:</speaker>

               <p>Hvala za besedo, spoštovani predsednik. V Poslanski skupini Slovenske demokratske
               stranke bomo podprli amandma k 3. členu, ki bankam, prejemnicam različnih oblik
               državne pomoči, onemogoča dajanje vseh vrst posojil ali njihovo reprogramiranje pred
               ali pa po dospelosti, če so ta posojila namenjena odkupom podjetij s strani uprav,
               ali z njimi povezanih oseb. Tovrstni posli namreč po našem mnenju ne pripomorejo k
               izboljšanju gospodarskih razmer, kar je osnovni namen ukrepanja države na področju
               finančnega sistema. Celo obratno. Večina teh posojil se je izkazala za škodljivo, saj
               se sredstva, ki jih ta podjetja ustvarjajo, namenjajo za odplačila menedžerskih
               posojil. Torej podjetja odplačujejo sama sebe. Posledica tega so množice
               brezposlenih, ki, namesto da bi ustvarjali dodano vrednost, le-ti postanejo
               prejemniki socialnih pomoči, kar mislim, da ni v njihovem interesu. Zato bomo
               glasovali za. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v imenu Poslanske skupine Slovenske ljudske stranke
               mag. Radovan Žerjav.</p>
            </sp>
            <sp who="SDZ5:ŽerjavRadovan">

               <speaker>MAG. RADOVAN ŽERJAV:</speaker>

               <p>V Slovenski ljudski stranki bomo ta amandma podprli. Podprli ga bomo zato, ker v
               zakonu obstaja možnost, da se posojila, tako imenovana menedžerska ali menedžerski
               krediti, tajkunski krediti, kakorkoli jih že imenujemo, obnavljajo. Mi smo zelo zelo
               proti temu, in bomo zaradi tega, ker ta amandma omogoča, torej prepoveduje pravzaprav
               obnavljanje menedžerskih kreditov, bomo ta amandma podprli. Nenormalno je, da
               slovenska politika ne prevzame odgovornosti za to, kar se je zgodilo, kar se je
               dogajalo in da se res iskreno ne loti te problematike v slovenskem gospodarstvu,
               torej slovenskih tajkunov, da se v prihodnje takšne in podobne zadeve ne bi ne bi več
               dogajale. Zaradi tega, izključno zaradi tega bomo ta amandma tudi podprli.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 75 poslank in poslancev, za je glasovalo 31, proti
               43.</p>
               <p><stage xml:id="Redna-07-2009-06-17.stage29">(Za je glasovalo 31.)</stage> <stage xml:id="Redna-07-2009-06-17.stage30">(Proti 43.)</stage></p>
               <p>Ugotavljam, da amandma ni bil sprejet.</p>
               <p>Preden preidemo na odločanje o amandmaju k 4. členu, bi prosil poslanke in poslance,
               da utišajo svoje mobilne telefona; za to obstaja posebna funkcija. Res bi prosil, da
               utišate telefone, ker to moti zbrano delo zbora.</p>
               <p>Prehajamo na odločanje o amandmaju Poslanske skupine Slovenske ljudske stranke k 4.
               členu. Obrazložitev glasu v imenu poslanske skupine Slovenske ljudske stranke Franc
               Bogovič.</p>
            </sp>
            <sp who="SDZ5:BogovičFranc">

               <speaker>FRANC BOGOVIČ:</speaker>

               <p>Spoštovani predsednik, spoštovane kolegice in kolegi! Ta amandma bom podprl in
               apeliram tudi na ostale, da ga podprejo. Gre za amandma, s katerim se črta 4. člen
               Predloga zakona o spremembah in dopolnitvah Zakona o javnih financah. To pomeni, da
               ne uvajamo fiskalnega sveta. Že prej sem v razpravi povedal in želim še enkrat
               utemeljiti svoj glas, da ocenjujem, da so Banka Slovenije, UMAR in ostale
               institucije, ki so na razpolago na različnih ministrstvih, predvsem Ministrstvu za
               finance, dovolj, da jih lahko izkoristijo, povabijo tudi neodvisne strokovnjake, če
               je ta pomoč potrebna, in da se na tej osnovi potem tudi odloča o politiki v bodoče.
               Mislim, da je to tudi odgovoren odnos do tistih, ki so v vladnih službah, da
               prevzamejo odgovornost tudi za svoje početje. Trdno sem prepričan, da bo to samo še
               eden v množici novih organov, ki za sabo nimajo velike odgovornosti, žal tudi ne
               velikega prispevka, zagotovo pa povzročajo dodatne stroške ter po nepotrebnem
               trošenje javnega denarja. Zato bom ta amandma k 4. členu podprl.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Naj popravim, gre za amandma Slovenske demokratske stranke k 4. členu.
               Želite obrazložitev glasu v imenu poslanske skupine? Rado Likar v imenu Poslanske
               skupine Slovenske demokratske stranke.</p>
            </sp>
            <sp who="SDZ5:LikarRado">

               <speaker>RADO LIKAR:</speaker>

               <p>Hvala za besedo še enkrat. V Poslanski skupini Slovenske demokratske stranke bomo
               glasovali za to, da se črta 4. člen, ker menimo, da je ustanavljanje novih organov,
               kot je primer ta svet, v času splošne gospodarske krize nepotrebno, predvsem pa s
               stroškovnega vidika potraten. Kot je bilo rečeno tudi v razpravi, je te naloge, ki so
               predvidene s fiskalnim svetom, možno organizirati že v obstoječih službah, kot so
               Banka Slovenije, UMAR in raznih drugih strokovnih službah. Menimo, da če Vlada že
               želi ustanoviti kakšen strokovni svet ali posvetovalni organ, lahko to stori
               kadarkoli, in ni nobene potrebe, da bi se tak svet ustanavljal z zakonom. Zato bomo
               glasovali za to, da se črta. Hvala.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Jožef Jerovšek v svojem imenu obrazložitev glasu.</p>
            </sp>
            <sp who="SDZ5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Tudi sam bom glasoval za to, da se ta člen črta, ker, prvič, na tak
               način, kot Vlada želi ustanoviti fiskalni svet, to ne bo neodvisen organ za neodvisno
               oceno javnofinančne politike. Gre za to, da se univerzitetni profesorji s pomočjo
               avtorskih pogodb vežejo na Vlado in jo podpirajo. Da bi pa to lahko Vlada storila, je
               pa napisala nekaj argumentov, sicer resničnih, se je bila pripravljena žrtvovati,
               namreč napisala je, da je vzrok tudi kratkoročna usmerjenost na izpolnjevanje
               predvolilnih obljub in podleganje interesnim skupinam. Prej pa pravijo, da je eden od
               argumentov tudi percepcija, da izvoljena vlada ne vodi optimalne javnofinančne
               politike. To pa ni percepcija, to je pa resničnost. Če je še takšna želja po
               ustanavljanju javnih organov, ne opravičuje Vlade, tudi če take argumente napiše,
               namreč, vidi se izključno potreba po ventilu, s katerim bi državna finančna sredstva,
               javne finance prilivali na druge načine. Imate dovolj organov. Treba je imeli smelost
               in resnost in odgovornost za vodenje javnih financ. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 75 poslank in poslancev, za je glasovalo 32,
               proti 40. <stage xml:id="Redna-07-2009-06-17.stage31">(Za je glasovalo 32.)</stage> <stage xml:id="Redna-07-2009-06-17.stage32">(Proti 40.)</stage></p>
               <p>Ugotavljam, da amandma ni bil sprejet.</p>
               <p>Končali smo z glasovanjem o amandmajih in z drugo obravnavo predloga zakona v okviru
               nujnega postopka.</p>
               <p>Prehajamo na <title>tretjo obravnavo</title> predloga zakona. Ker k drugi obravnavi
               predani amandmaji niso bili sprejeti, prehajamo na odločanje o predlogu zakona.
               Obveščam vas, da me Zakonodajno-pravna služba oziroma Vlada niso opozorili, da bi bil
               zaradi amandmajev, sprejetih na matičnem delovnem telesu, predlog zakona neusklajen.
               Glasujemo. Navzočih je 75 poslank in poslancev, za je glasovalo 45, proti 30.</p>
               <p><stage xml:id="Redna-07-2009-06-17.stage33">(Za je glasovalo 45.)</stage> <stage xml:id="Redna-07-2009-06-17.stage34">(Proti 30.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title>prekinjeno 5. točko dnevnega reda - z obravnavo Predloga zakona o
                  poroštvu Republike Slovenije za obveznosti posojila, ki ga najame Javni sklad
                  Republike Slovenije za regionalni razvoj in razvoj podeželja pri Evropski
                  investicijski banki za financiranje naložb, ki spodbujajo trajnostni razvoj v
                  okviru nujnega postopka.</title> Ker v drugi obravnavi amandmaji niso bili vloženi,
               prehajamo na odločanje o predlogu zakona. Obveščam vas, da me Zakonodajno-pravna
               služba oziroma Vlada niso opozorili, da bi bili zaradi amandmajev, sprejetih na
               matičnem delovnem telesu, predlog zakona neusklajen. Glasujemo. Navzočih je 74
               poslank in poslancev, za 74, proti nihče.</p>
               <p><stage xml:id="Redna-07-2009-06-17.stage35">(Za je glasovalo 74.)</stage> <stage xml:id="Redna-07-2009-06-17.stage36">(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title>prekinjeno 10. točko dnevnega reda - z obravnavo Predloga zakona
                  o spremembah in dopolnitvah Zakona o sodnem registru, skrajšani postopek.</title> Prehajamo na <title>tretjo obravnavo</title> predloga zakona. Ker k predlogu zakona
               matično delovno telo ni sprejelo nobenega amandmaja, prehajamo na odločanje o
               predlogu zakona. Glasujemo. Navzočih je 74 poslank in poslancev, za 74, proti nihče.</p>
               <p><stage xml:id="Redna-07-2009-06-17.stage37">(Za je glasovalo 74.)</stage> <stage xml:id="Redna-07-2009-06-17.stage38">(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title>prekinjeno 11. točko dnevnega reda - z obravnavo Predloga zakona
                  o spremembi in dopolnitvi Zakona o kazenskem postopku, skrajšani postopek.
                  Prehajamo na odločanje o naslednjem predlogu sklepa:</title> Predlog zakona o
               spremembi in dopolnitvi zakona o kazenskem postopku ni primeren za nadaljnjo
               obravnavo.</p>
               <p>Obrazložitev glasu v imenu Poslanske skupine Slovenske demokratske stranke dr. Vinko
               Gorenak. Prosim.</p>
            </sp>
            <sp who="SDZ5:GorenakVinko">

               <speaker>DR. VINKO GORENAK:</speaker>

               <p>Hvala lepa. Zakon o kazenskem postopku in pa zakon o brezplačni pravni pomoči,
               konkretno tokrat zakon o kazenskem postopku oziroma njegove spremembe, so neposredno
               povezane z zakonom o odvetništvu, in sicer s časom nastajanja tega zakona kot tudi s
               časom, ko je bil ta zakon v povezavi z referendumsko pobudo v presoji Ustavnega
               sodišča. Zakon o odvetništvu naj bi po zagotovilih ministra Zalarja v marcu ali
               aprilu, ko smo ga obravnavali, bil tisti, ki bo rešil področje brezplačne pravne
               pomoči in zastopanja po uradni dolžnosti. Zakon o odvetništvu pa je prinesel nekaj
               povsem drugega. Namreč s tem delom smo se mi v poslanski skupini v celoti strinjali
               in s temi določili nismo imeli nobenih težav. Vendar je takratni zakon prinesel tudi
               tisto, s čimer se v poslanski skupini nismo strinjali. To pa je določanje odvetniških
               tarif v odvetniški zbornici s soglasjem ministra in seveda disciplinske postopke v
               pristojnosti odvetnikov samih.</p>
               <p>Ker smo takrat ocenili, da je izpolnjevanje neke predvolilne obljube, dejansko je
               šlo tudi za izpolnjevanje dogovora med ministrom Zalarjem in odvetniki, tisti
               dogovor, naj javno povem, je bil bolj smislu: <q>"ja, tebi, ti meni"</q>, bi rekli pred
               letom 1990, torej <q>"jaz tebi, ti meni"</q>. Namreč ta dogovor je bil jasen. Minister jim
               je priznal pravico do višjih tarif, oni pa so rekli oziroma do določanja tarif s
               strani odvetniške zbornice, odvetniki pa so rekli, da se začasno ne bodo izpisovali
               iz tako imenovanih seznamov za zastopanje po uradni dolžnosti. Mi pa smo v času, ko
               je bil zakon v ustavni presoji oziroma referendumski presoji, spisali zakon o
               spremembah in dopolnitvah kazenskega zakona, ki ga danes obravnavamo. In kaj je ta
               prinesel? Prinesel je bistveno širšo možnost za predsednike sodišč. Predsednike
               sodišč ne omejuje več samo na tako imenovane, če skrajšam, regijske sezname ali
               sezname odvetnikov po območjih, ampak daje pravico predsednikom sodišč, da lahko
               odvetnike določajo tudi s seznama odvetnikov pri odvetniški zbornici. Ta zakon torej
               dopolnjuje sedaj že veljavni zakon o odvetništvu in seveda vas vabim, da podprete naš
               zakon, oziroma pritisnete tipko proti. Hvala lepa.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 75 poslank in poslancev, za je
               glasovalo 47, proti 28.</p>
               <p><stage xml:id="Redna-07-2009-06-17.stage39">(Za je glasovalo 47.)</stage> <stage xml:id="Redna-07-2009-06-17.stage40">(Proti 28.)</stage></p>
               <p>Ugotavljam, da je Državni zbor sklep sprejel, zato je zakonodajni postopek o
               predlogu zakona končan.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 12. točko dnevnega reda, to je z obravnavo Predloga
                  zakona o spremembah Zakona o brezplačni pravni pomoči, v okviru skrajšanega
                  postopka.</title>
               </p>
               <p>Prehajamo na odločanje o naslednjem predlogu sklepa: Predlog zakona o spremembah
               Zakona o brezplačni pravni pomoči ni primeren za nadaljnjo obravnavo.</p>
               <p>Glasujemo. Glasovanje teče. Navzočih je 75 poslank in poslancev, za je glasovalo 45,
               proti 30.</p>
               <p><stage xml:id="Redna-07-2009-06-17.stage41">(Za je glasovalo 45.)</stage> <stage xml:id="Redna-07-2009-06-17.stage42">(Proti 30.)</stage></p>
               <p>Ugotavljam, da je Državni zbor sklep sprejel, zato je zakonodajni postopek o
               predlogu zakona končan.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 15. točko dnevnega reda, to je z drugo obravnavo
                  Predloga zakona o spremembah in dopolnitvah Zakona o varstvu kulturne dediščine, v
                  okviru rednega postopka.</title>
               </p>
               <p>Prehajamo na odločanje o naslednjem predlogu sklepa: Predlog zakona o spremembah in
               dopolnitvah Zakona o varstvu kulturne dediščine ni primeren za nadaljnjo obravnavo.</p>
               <p>Obrazložitev glasu v imenu Poslanske skupine Slovenske demokratske stranke, Danijel
               Krivec.</p>
               <p>Prosim.</p>
            </sp>
            <sp who="SDZ5:KrivecDanijel">

               <speaker>DANIJEL KRIVEC:</speaker>

               <p>Hvala za besedo, spoštovani predsednik.</p>
               <p>Jaz bi predlagal kolegom poslancem in poslankam, da ta zakon podprejo.</p>
               <p>V razpravah, tako na odboru kot danes smo videlida je prejšnji zakon v veliki meri
               nedorečen. In tudi iz tolmačenja ministrice, ki je zagovarjala neko javno dobro, ni
               bilo jasno razumeti, kaj s tem misli. Ko govorimo o javnem interesu, je treba
               govoriti tudi o javnem interesu, ki ga imajo lokalne skupnosti in še kakšne manjše
               enote znotraj te naše države. In ko govorimo o tem, da morajo muzeji prenesti<gap n="..."/></p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Prosim mir v dvorani! Prosim.</p>
            </sp>
            <sp who="SDZ5:KrivecDanijel">

               <speaker>DANIJEL KRIVEC:</speaker>

               <p><gap n="..."/> svoje predmete na nadrejeni muzej, pozabljamo na to, da večino manjših muzejev
               sofinancirajo tudi lokalne skupnosti, ki bi po tej razlagi, ko zgubijo pristojnost,
               morale vse svoje zbirke prenesti na neko višjo instanco, na nek višji muzej. Po drugi
               strani pa s tem zakonom, ki je zdaj stopil v veljavo, razglašamo celotno severno
               Primorsko, predvsem pa Posočje za arheološko najdišče. Ta zakon je pozabil na to, da
               je ostalin prve svetovne vojne na tem območju še ogromno. In po razlagi, ki je v tem
               zakonu dobila svoje mesto, pomeni, da je vsaka najdba arheološka najdba. To pa
               pomeni, da je vsak predmet iz prve svetovne vojne tretiran po tem zakonu kot
               arheološka najdba, kar pa v prostoru povzroča velike težave. In zato bi bila možnost,
               da skozi spremembo tega zakona takšne anomalije, ki bodo povzročale predvsem ljudem,
               ki se bodo s tem srečevali, velike obremenitve, velike težave, to na nek način
               rešimo. Pričakoval bi, da bi skozi razpravo - tako na odboru, kot tudi v drugi
               obravnavi, lahko dosegli primerne rešitve, vendar v tej smeri očitno ni
               pripravljenosti. Tudi s tem, ko v zakonu dajemo možnost abolicije, nekako
               kriminaliziramo vso dejavnost, ki se je do zdaj na tem področju izvajala. Treba pa je
               vedeti, da nobena država in noben muzej ni vzpostavil ostalin prve svetovne vojne v
               smislu nekih zgodovinskih ostalin in zgodovinskih dejstev, ampak so to v glavnem bile
               pobude privatnih zbirateljev-posameznikov, lokalnih skupnosti, ki so na ta način tudi
               to zgodovinsko obdobje, ki je bilo v naših knjigah in v naših glavah nekako
               zapostavljeno, postavilo na neko javno mesto, dalo mu je neko zgodovinsko mesto v tem
               našem prostoru. Sedaj pa to zadevo na nek način kriminaliziramo in postavljamo vse te
               ljudi v nek podrejen položaj.</p>
               <p>Zato predlagam, da ta zakon vsi skupaj tudi podpremo in s tem omogočimo neko
               normalno izvajanje te dejavnosti.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v imenu poslanske skupine. Še kdo v imenu poslanske
               skupine? <stage xml:id="Redna-07-2009-06-17.stage43">(Ne.)</stage> V lastnem imenu? Gospod Mirko Brulc, prosim.</p>
            </sp>
            <sp who="SDZ5:BrulcMirko">

               <speaker>MIRKO BRULC:</speaker>

               <p>Lepo pozdravljeni. Če ne bi bilo sklepa odbora, ki pravi, da se podaljša abolicija in
               da se pripravijo ustrezni akti, bi seveda glasoval za predlog tega zakona, sem pa
               prepričan, da je treba zadevo urediti. Žal mi je, da v tem sklepu ni še nekega roka
               za ministrstvo, v katerem bi moralo pripraviti ta podzakonski akt.</p>
               <p>Na Goriškem, kot je bilo že povedano, je ogromno vseh teh predmetov. In ti zbiralci
               so bili tisti, ki so to dediščino ohranili. Ogromno jo je šlo v Italijo, skrinj in
               tako dalje, ne samo teh vojaških predmetov. Tudi sam imam v kleti eno granato. Kjer
               koplješ temelje za, hišo, so predmeti pač tam. Mislim, da je treba to zadevo urediti,
               da je treba tem ljudem pomagati, to so strokovnjaki, ki zbirajo te zadeve, imajo
               prave majhne muzeje. Če bi država zahtevala, da sedaj prinesejo te predmete v goriški
               ali kobariški muzej, potem ne bi mogli v stavbo, toliko je tega. Varujejo te predmete
               na sejmih in na srečanjih v Šempetru pri Novi Gorici, so ta srečanja zelo obiskana in
               zelo kontrolirana tudi s strani strokovnjakov, policije, muzealcev in tako dalje.
               Sami so si ustvarili nek red, ki ga je pa treba spraviti v zakonsko ureditev in potem
               upam, da bo ta zadeva primerna.</p>
               <p>Se pravi, bom glasoval proti temu predlogu, s tem da pričakujem hitro rešitev
               problema.</p>
            </sp>
            <sp who="SDZ5:GantarPavel">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 78 poslank in poslancev, za je glasovalo 41,
               proti 34.</p>
               <p><stage xml:id="Redna-07-2009-06-17.stage44">(Za je glasovalo 41.)</stage> <stage xml:id="Redna-07-2009-06-17.stage45">(Proti 34.)</stage></p>
               <p>Ugotavljam, da je zbor sklep sprejel, zato je zakonodajni postopek o predlogu zakona
               končan. S tem zaključujem to točko dnevnega reda.</p>
               <p>Prekinjam 7. sejo zbora, ki jo bomo nadaljevali jutri ob 9. uri. Hvala lepa in lep
               pozdrav. <stage type="time">(SEJA JE BILA PREKINJENA 17. JUNIJA 2009 OB 18.03.)</stage>
               </p>
            </sp>
         </div>
      </body>
   </text>
</TEI>